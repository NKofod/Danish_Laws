Ændringsforslag stillet den 18. marts  

 2002 Ændringsforslag til 3. behandling af Forslag til lov om ændring af lov om støtte  

 til folkeoplysende voksenundervisning, frivilligt folkeoplysende  

 foreningsarbejde og Folkeuniversitetet (folkeoplysningsloven) og  

 ophævelse af lov om daghøjskoler m.v. og lov om den fri  

 ungdomsuddannelse samt ændring af lov om refusion af udgifter til  

 uddannelse i forbindelse med aktivering m.m. samt ændring af  

 forskellige love (Reform for daghøjskolerne, ændrede  

 tilskudsregler for folkeoplysning, betaling for aktiverede i uddannelse,  

 afvikling af den fri ungdomsuddannelse m.v.) [af undervisningsministeren (Helge Sander,  

 fg.)] Af	undervisningsministeren:
Til § 1 1) Nr. 6, 9 og 23 udgår.
[Fortsat statslig lønregulering] 2) I den under nr. 8 foreslåede affattelse af §  

 11 udgår stk. 4.
 Stk. 5 og 6 bliver herefter stk. 4 og 5.
[Lovteknisk konsekvensændring som følge af  

 ændringsforslag nr. 3] 3) I den under nr. 8 foreslåede affattelse af  

§ 11 affattes stk. 6, der bliver stk. 5, således:
» [Administrativ forenkling] Til § 7 4) I stk. 1, 1. pkt., ændres »april« til: »juli«.
[Udskudt ikrafttrædelse] Til § 10 5) I stk. 2 ændres »april« til: »juli«.
[Udskudt ikrafttrædelse] Til § 11 6) I stk. 1 ændres »31.  

 marts« til: »30.  

 juni«.
[Udskudt ikrafttrædelse] 7) Stk. 3 affattes således:
» [Udskudt ikrafttrædelse] 8) I stk. 4, 1. pkt., ændres »i første« til: »i 1. og 2.« [Udskudt ikrafttrædelse] Bemærkninger Til nr. 1 Ændringsforslaget fremsættes på baggrund  

 af Kommunernes Landsforenings indvendinger mod lovforslaget på dette  

 punkt, som har været drøftet særskilt med landsforeningen.  

 Ændringsforslaget indebærer, at den gældende bestemmelse  

 om, at finansministeren eller den, han bemyndiger hertil, udarbejder regler  

 eller indgår aftaler om de nævnte forhold, opretholdes i  

 overensstemmelse med Kommunernes Landsforenings ønske herom.
Til nr. 2 og 3 Ændringsforslagene fremsættes på  

 baggrund af Kommunernes Landsforenings indvendinger mod lovforslaget på  

 dette punkt, som har været drøftet særskilt med  

 landsforeningen.
Ændringsforslagene fremsættes således  

 med henblik på at forenkle kommunernes administration af loven.  

 Kommunalbestyrelsen fastsætter en tilskudsmodel efter de lokale forhold  

 med det formål, at det samlede tilskud ikke overstiger 1/3, bortset fra  

 de supplerende og særlige tilskud, af foreningernes samlede  

 lønudgifter.
Viser den endelige afregning, at kommunalbestyrelsens  

 tilskud til foreningerne overstiger 1/3 af lønudgifterne, bortset fra  

 de supplerende og særlige tilskud, har kommunalbestyrelsen pligt til at  

 vurdere, om der er behov for at justere tilskudsmodellen med henblik  

 på, at det efterfølgende års tilskud ikke overstiger 1/3  

 af lønudgifterne.
 Kommunernes Landsforening forventer, at  

 ændringsforslagene vil forenkle kommunernes administration i forhold  

 til det oprindelige lovforslag.
 Ændringsforslagene vil ikke have økonomiske  

 konsekvenser for kommunerne.
Til nr. 4-8 Ændringsforslagene om at udskyde  

 ikrafttrædelsen af daghøjskolernes overgang til kommunalt  

 tilskudsregi fra den 1. april 2002 til den 1. juli 2002 stilles for at give  

 skoler og kommuner bedre tid til at indrette sig efter de ændrede  

 vilkår.
 Ved fremsættelsen af lovforslaget var det forventet,  

 at der ville være en periode på ca. en måned fra  

 lovforslagets vedtagelse til dets ikrafttræden, og at denne periode  

  skulle bruges af kommuner og skoler til at indrette sig efter de nye  

 vilkår, herunder indgåelse af aftaler om skolernes likviditet.  

 Med udsættelsen af finanslovens vedtagelse og hermed også af  

 denne lovs vedtagelse vil der imidlertid reelt kun være en uge til  

 denne opgave.
 Udskydelsen af lovforslagets ikrafttrædelse vil give  

 den fornødne tid til, at skoler og kommuner kan indrette sig efter de  

 ændrede vilkår.
 Ændringsforslagene betyder, at  

 daghøjskolelovens regelgrundlag vil gælde for hele 2. kvartal  

 2002. Dette gælder også i forhold til refusionsordningen for  

 aktiverede, herunder kommunernes trækningsret til gratis pladser.
Udskydelsen indebærer endvidere, at  

 Undervisningsministeriet vil udbetale månedsvise forskud til  

 daghøjskolerne, og at der skal afregnes i forhold til den afholdte  

 aktivitet frem til udgangen af juni måned.
For at denne afregning kan  

 foretages, foreslås det, at § 24, stk. 1, og § 26, stk. 1, 1. pkt., i  

 bekendtgørelse nr. 16 af 15. januar 2001 skal gælde efter lovens  

 ikrafttrædelse for driftstilskud, der er udbetalt for 1. og  2. kvartal  

 2002. Ifølge § 24, stk. 1, udbetales statstilskud kvartalsvis bagud  

 på grundlag af en af skolen indsendt og af skolens revisor attesteret  

 aktivitetsopgørelse for det pågældende kvartal.  

 Opgørelsen skal indsendes på et af Undervisningsministeriet  

 udarbejdet skema og skal være ministeriet i hænde senest den 10.  

 i måneden efter kvartalets udløb.
Ifølge § 26, stk. 1, 1.  

 pkt., fradrages de i kvartalet udbetalte forskudsbeløb i det  

 kvartalsvise tilskud, jf. § 24.
På grundlag af indberetningen for april kvartal vil  

 Undervisningsministeriet omkring den 1. august 2002 kunne give meddelelse til  

 skolerne om årets forbrug af aktivitet inden for den fri kvote og  

 på dette grundlag foretage den endelige udbetaling af resten af den fri  

 kvote, der måtte være tilbage.
Udbetalingerne vil kunne ske  

 endeligt inden den 1. september 2002.
 I forhold til de aktiverende kommuner vil  

 Undervisningsministeriet ligeledes omkring den 1. august 2002 kunne foretage  

 den første udbetaling af deres frigivne trækningsrettigheder,  

 som vil kunne anvendes til køb af pladser på  

 daghøjskoler.
 Endelig vil indberetningen blive anvendt til at  

 opkræve refusionsbeløb fra arbejdsformidlingerne for deres  

 anvendelse af daghøjskolerne til aktivering før den 1. juli  

 2002.
Udskydelsen indebærer tillige, at  

 Undervisningsministeriet vil kunne udbetale acontoforskud til  

 daghøjskolerne for 2. kvartal 2002. Efter den gældende ordning  

 modregner Undervisningsministeriet for meget udbetalt forskudsbeløb i  

 et kvartal i den førstfølgende og eventuelt i den  

 næstfølgende forskudsrate.
Dette er ikke muligt efter lovens  

 ikrafttræden den 1. juli 2002.  Der er derfor risiko for, at for meget  

 udbetalt forskud for AF-aktiverede end ikke kan modregnes i den  

 tilbageværende del af statskvoten, der skal udbetales til  

 daghøjskolerne, idet den tilbageværende del som følge af  

 udskydelsen af lovens ikrafttræden må antages at være  

 stærkt begrænset.
For at minimere denne risiko kan det blive  

 nødvendigt at justere forskudsraterne, så de så vidt  

 muligt ikke kommer til at overstige det faktiske forbrug.
Denne justering vil  

 blive foretaget på grundlag af aktivitetsindberetningen for januar  

 kvartal 2002 og udmøntet i maj- og juniraterne, der udbetales ultimo  

 april og maj.
Der vil ikke herefter blive udbetalt forskud.
 Udskydelsen forringer ikke kommunernes mulighed for at yde  

 tilskud til daghøjskolerne, jf. daghøjskolelovens § 11, stk.  

 6.
