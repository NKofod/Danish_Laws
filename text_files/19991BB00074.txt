Fremsat den 25. januar 2000 af Ole Sohn (SF),  

 Margrete Auken (SF), Anne Baastrup (SF),  

 Knud Erik Hansen (SF) og Jes Lunde (SF) Forslag til folketingsbeslutning om fremsættelse af lovforslag til sikring af etnisk  

 ligestilling på det danske arbejdsmarked Folketinget opfordrer regeringen til at fremsætte  

 lovforslag om ligestilling af etniske minoriteter på arbejdsmarkedet,  

 som svarer til den lovgivning, der gælder for ligebehandling af  

 mænd og kvinder på arbejdsmarkedet.
Folketinget opfordrer regeringen til at  

 pålægge alle offentlige virksomheder og institutioner at  

 udarbejde en politik for etnisk ligestilling.
Der skal årligt  

 gøres status for denne politik.
 Folketinget opfordrer regeringen til at forpligte  

 arbejdsmarkedsrådene til mere grundigt at overvåge den  

 arbejdsmarkedspolitiske indsats vedrørende integration af etniske  

 mindretal på arbejdsmarkedet og i tilknytning hertil at opstille  

 konkrete mål og udvælge indsatsområder for  

 integrationen.
Endelig opfordrer Folketinget regeringen til at stille  

 krav om, at firmaer, der handler med offentlige virksomheder eller  

 institutioner, udarbejder en politik for etnisk ligestilling.
Reglerne skal  

 omfatte koncessionerede virksomheder og skal ligeledes kunne benyttes i  

 forbindelse med udlicitering af offentlige opgaver.
Bemærkninger til forslaget Forslagsstillerne finder, at integration  

 på arbejdsmarkedet er nøglen til løsningen af en  

 række sociale og kulturelle problemer i tilknytning til de etniske  

 minoriteter.
Da vi kan konstatere, at flere andre partier i den aktuelle  

 debat om indvandrer- og flygtningesituationen i Danmark har givet udtryk for  

 samme opfattelse, kan der forhåbentlig skabes flertal for  

 nærværende forslag.
 Op gennem 70 erne og 80 erne blev der gjort en del for at  

 sikre ligestilling mellem kønnene på det danske arbejdsmarked.  

 Ikke alle problemer er løst, men i arbejdet for at sikre  

 kønnene lige muligheder har det været en afgørende  

 positiv faktor, at man ad lovgivningsvejen har udelukket muligheden for  

 direkte kønsdiskrimination.
 Trods udviklingen inden for ligestillingsområdet  

 oplever en række borgere i Danmark, at de diskrimineres på  

 arbejdsmarkedet, ikke på grund af deres køn, men på grund  

 af deres etniske baggrund.
FN s konvention til bekæmpelse af racediskrimination  

 handler ikke alene om at undlade at diskriminere på grund af race.
I  

 den opfordres hvert land til også at gå aktivt ind og  

 bekæmpe diskrimination.
Vedtages dette beslutningsforslag, vil Danmark  

 have taget et vigtigt skridt på vejen til at opfylde ånden i  

 denne konvention.
 Det er forslagsstillernes opfattelse, at det offentlige  

 bør gå foran med en klar politik om at bekæmpe  

 diskriminationen på arbejdsmarkedet og igangsætte initiativer,  

 der sikrer en større etnisk ligestilling på arbejdsmarkedet,  

 dels ved at pålægge offentlige virksomheder og institutioner at  

 udarbejde en politik for etnisk ligestilling, dels ved at gøre det  

 muligt at stille krav til private samarbejdspartnere.
 Forslagsstillerne foreslår, at alle offentlige  

 virksomheder og institutioner pålægges at udarbejde en politik  

 for etnisk ligestilling, og at de får pligt til at gøre deres  

 politik og deres mål for etnisk ligestilling offentligt  

 tilgængelige sammen med en årlig status for opnåede  

 resultater.
 Endelig foreslås det, at det offentlige skal kunne  

 stille krav om, at virksomheder i forbindelse med indkøb, udbud,  

 licitation, kontraktindgåelse m.v. har en offentligt tilgængelig  

 politik for etnisk ligestilling.
Skriftlig fremsættelse Ole Sohn (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om fremsættelse  

 af lovforslag til sikring af etnisk ligestilling på det danske  

 arbejdsmarked.
(Beslutningsforslag nr.
B 74).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
