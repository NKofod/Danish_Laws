(Meningokok-v) Som hovedregel bør ciprofloxacin anvendes som  

 antibiotikaprofylakse.
Stoffet absorberes godt efter oral indgift og udrydder bærertilstanden i over 90% af tilfældene efter en enkelt dosis.
Tidligere anvendte man rutinemæssigt rifampicin, som udrydder bærertilstanden i 75-90% af tilfældene.
 Såfremt de nævnte antibiotika er kontraindicerede, kan man anvende  

ceftriaxon eller eventuelt penicillin.
 Ciprofloxacin:
 Bivirkninger:
 Engangsdosis af ciprofloxacin kan give anledning til gastrointestinale  

 gener som kvalme, opkastninger, diarre og abdominalsmerter samt  

 hudreaktioner.
 Kontraindikationer:
 Profylaktisk behandling med ciprofloxacin er kontraindiceret til gravide.  

 I forbindelse med engangsdosering til forebyggelse af meningokoksygdom er  

 ciprofloxacin ikke kontraindiceret til børn, kvinder, der ammer eller  

 personer med epilepsi.
 Rifampicin:
 Rifampicin indtages 1/2 - 1 time før måltiderne.
 Bivirkninger:
 Ved denne kortvarige behandling kan rødfarvning af urin, spyt og  

 tårevæske (Obs! visse kontaktlinser kan varigt misfarves) forekomme, mens  

 andre bivirkninger ikke er beskrevet.
 Interaktioner:
På grund af øget metabolisering af visse hormoner kan virkningen af  

 perorale antikonceptionsmidler ophæves.
Der kan forekomme nedsat effekt af  

 perorale antikoagulationsmidler.
 Kontraindikationer:
Rifampicinallergi.
Rifampicin må endvidere anses for kontraindiceret i de  

 første 3 måneder i graviditeten.
 Ceftriaxon:
 Injektionssubstansen opløses i 1% lidocainhydrochlorid injektionsvæske.
 Bivirkninger:
 Engangsdosis af ceftriaxon kan give anledning til allergiske reaktioner.  

 Det kan dreje sig om simple eksantemer,urticaria, feber, artralgier,  

 anafylaktisk shock eller gastrointestinale gener.
 Kontraindikationer:
Cephalosporinallergi.
Forsigtighed skal udvises hos penicillinallergikere  

 på grund af krydsallergi.
Graviditet er ikke en kontraindikation ved  

 engangsdosering med ceftriaxon.
 Penicillin:
 Bivirkninger:
 Engangsdosis af penicillin kan give anledning til allergiske reaktioner,  

 der varierer fra simple eksantemer over urticaria, feber og artralgier til  

 anafylaktisk shock.
 Kontraindikationer:
 Penicillinallergi.
