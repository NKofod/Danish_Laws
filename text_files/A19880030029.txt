 Herved bekendtgøres lov nr. 221 af 16. maj 1984 om  

 menighedsråd, som ændret ved lov nr. 222 af 13. april 1988.
Almindelige bestemmelser § 1.  Der oprettes et menighedsråd for hvert sogn.
 Stk. 2.  Er der flere kirker i et sogn, og er der til  

 hver kirke henlagt et særskilt distrikt, oprettes et menighedsråd for hvert  

 distrikt.
 Stk. 3.  Menighedsrådene i et pastorat med to eller  

 flere sogne eller i et sogn med to eller flere kirkedistrikter kan beslutte,  

 at pastoratet eller sognet skal have fælles menighedsråd, når et  

 menighedsmøde, jf. kapitel 8, i hvert af sognene eller distrikterne ønsker  

 det.
 Stk. 4.  Ved oprettelse af et nyt sogn eller  

 kirkedistrikt kan kirkeministeren bestemme, at det nye menighedsråd skal  

 oprettes, før sognet eller distriktet er oprettet, og fastsætte, hvilke  

 opgaver rådet skal varetage indtil dette tidspunkt.
Stk. 5.  Ved oprettelse af et nyt sogn eller  

 kirkedistrikt kan menighedsrådet for den del af sognet eller distriktet, der  

 bliver tilbage, beslutte, at der skal afholdes nyvalg.
Beslutningen skal være  

 truffet, før oprettelsen af det nye sogn eller distrikt træder i kraft.
 § 2.  Menighedsrådet består af de præster, der er  

 ansat eller konstitueret i pastoratet, samt mindst seks medlemmer, der vælges  

 efter lov om valg til menighedsråd.
 Stk. 2.  Præster, som uden at være ansat eller  

 konstitueret i pastoratet yder bistand ved dets betjening, har ret til uden  

 stemmeret at deltage i rådets møder.
Stk. 3.  Antallet af valgte medlemmer fastsættes af  

 biskoppen efter folketallet i menighedsrådskredsen på grundlag af den  

 opgørelse af folketallet, der offentliggøres af Danmarks Statistik pr. 1.  

 januar i valgåret.
Antallet udgør seks for det første tusinde og yderligere  

 et medlem for hvert påbegyndt tusinde, dog ikke over femten i alt.
Har to  

 eller flere sogne eller kirkedistrikter fælles menighedsråd fastsættes  

 antallet af medlemmer efter det samlede folketal og fordeles på de enkelte  

 sogne eller distrikter i forhold til folketallet i hvert af dem.
Et sogn  

 eller distrikt skal dog have mindst et medlem.
 Stk. 4.  Når den kirkelige betjening af et pastorat, der  

 består af flere sogne eller kirkedistrikter, er ordnet således, at  

 betjeningen af et enkelt sogn eller distrikt væsentlig er overdraget til en  

 af præsterne, kan det ved regulativ for ordningen af tjenesteforholdet mellem  

 præsterne bestemmes, at hver af dem skal være medlem af sit menighedsråd.
§ 3.  Kirkeministeren kan efter forhandling med  

 biskoppen bestemme, at der oprettes menighedsråd for grupper af personer, der  

 udgør en særlig menighed.
Kirkeministeren fastsætter regler for sådanne  

 menighedsråds sammensætning og beføjelser.
§ 4.  Hvis en valgmenighed i medfør af lov om kirkers  

 brug, sognebåndsløsning m.m. benytter en sognemenigheds kirke, er  

 valgmenigheden efter regler, der fastsættes af kirkeministeren, berettiget  

 til at vælge en repræsentant, der tiltræder menighedsrådet.
Repræsentanten  

 har kun stemmeret i sager vedrørende den fælles brug af kirken og kirkegården  

 samt ved valget af læge medlemmer af provstiudvalget.
§ 5.  Et nyvalgt menighedsråd afholder et  

 konstituerende møde, inden dets funktionsperiode begynder.
Det først valgte  

 medlem indkalder til mødet og leder mødet, indtil formanden er valgt.  

 Spørgsmålet, om en kandidat har mistet sin valgbarhed på grund af straf,  

 behandles på dette møde.
§ 6.  De nyvalgte medlemmer afgiver på det  

 konstituerende møde en erklæring på ære og samvittighed om at ville udføre  

 det dem betroede hverv i troskab mod den danske evangelisk-lutherske  

 folkekirke, så at den kan byde gode vilkår for den kristne menigheds liv og  

 vækst.
Erklæringen skal kun afgives af medlemmer, der første gang indvælges i  

 et menighedsråd.
 Stk. 2.  Søndagen efter det første møde bekendtgør  

 præsten fra prædikestolen, hvem der er valgt til medlemmer af menighedsrådet,  

 og hvem er der valgt til menighedsrådets formand.
 Valg til enkeltmandsposter m.v.
§ 7.  Menighedsrådets formand vælges af de valgte  

 medlemmer for et år ad gangen.
Valget sker ved hemmelig afstemning.
Stk. 2.  Så snart valg af formand har fundet sted,  

 vælges en næstformand til at fungere i formandens forfald.
Valget sker efter  

 reglerne i stk. 1.
Stk. 3.  Et medlem af menighedsrådet er pligtig at  

 modtage valg til formand eller næstformand.
Et medlem er dog kun pligtig at  

 være formand i 4 år.
Stk. 4.  Formanden forbereder menighedsrådets møder og  

 indkalder medlemmerne til disse.
Formanden leder forhandlinger og  

 afstemninger og drager omsorg for, at menighedsrådets beslutninger udføres.
§ 8.  Menighedsrådet vælger af eller uden for sin  

 midte en kirkeværge og en kasserer.
Såfremt kassererforretningerne er knyttet  

 til en af kirkens funktionærstillinger, bortfalder valget af kasserer.  

 Størrelsen af eventuelt honorar til kirkeværgen og kassereren skal godkendes  

 af provstiudvalget.
Menighedsrådet kan tegne en kautionsforsikring for  

 kassereren.
 Stk. 2.  Menighedsrådet vælger af sin midte en sekretær,  

 medmindre sekretærhvervet er knyttet til en af kirkens funktionærstillinger.
 Stk. 3.  Menighedsrådet vælger af sin midte en person,  

 der bemyndiges til på rådets vegne at give forskrifter og anvisninger til og  

 modtage henvendelser fra kirkefunktionærerne i tjenstlige forhold.
 Stk. 4.  Menighedsrådet fastsætter en vedtægt for de i  

 stk. 1-3 nævnte personers forretningsområde.
 Stk. 5.  Formanden kan ikke vælges til kirkeværge eller  

 kasserer.
 Stk. 6.  En funktionær, der er ansat ved kirken eller  

 kirkegården, kan ikke vælges til at varetage de i stk. 3 nævnte forretninger.  

 Kirketjeneren og funktionærer, der er ansat ved kirkegården, kan ikke vælges  

 til kirkeværge.
 Stk. 7.  Menighedsrådet vælger af sin midte en person,  

 der bemyndiges til sammen med formanden at underskrive dokumenter vedrørende  

 køb, salg og andre dispositioner over fast ejendom og optagelse af lån.
 § 9.  Meddelelse om valgene sendes til  

 stiftsøvrigheden gennem provsten.
 Møder m.v.
 § 10.  Menighedsrådet træffer beslutning om, når og  

 hvor ordinære møder skal afholdes.
 Stk. 2.  Ekstraordinære møder afholdes, når  

 menighedsrådets formand, en sognepræst eller mindst en tredjedel af  

 medlemmerne ønsker det.
Stk. 3.  Flere menighedsråd i et pastorat skal samles  

 til et fælles møde efter anmodning fra Stk. 4.  Fællesmøder indkaldes og ledes af formanden for  

 hovedsognets menighedsråd.
 Stk. 5.  Ved kirkevisitats kan biskop eller provst  

 beramme møde med menighedsrådet eller dettes valgte medlemmer alene.
§ 11.  Den endelige behandling af de kirkelige kassers  

 årlige budget og regnskab sker i offentlige møder.
I øvrigt bestemmer rådet  

 selv, i hvilket omfang rådets møder skal være offentlige.
 § 12.  Menighedsrådets beslutninger træffes i møder.  

 Menighedsrådet er beslutningsdygtigt, når mindst halvdelen af medlemmerne er  

 til stede.
Stk. 2.  Menighedsrådet skal fastsætte en  

 forretningsorden.
Forretningsordenen skal indeholde en bestemmelse om, at et  

 medlem, der ikke kan deltage i en sags behandling på grund af inhabilitet  

 eller på grund af reglerne i § 14, skal forlade mødelokalet under  

 forhandlingen og afstemningen.
 Stk. 3.  Er der uenighed i menighedsrådet om  

 forretningsgangen, afgøres spørgsmålet af biskoppen.
§ 13.  Menighedsrådet træffer beslutning om, hvorvidt  

 et medlem har en sådan interesse i en sag, at medlemmet er udelukket fra at  

 deltage i menighedsrådets forhandling og afstemning om sagen.
Beslutningen  

 kan indbringes for biskoppen.
 Stk. 2.  Et medlem skal underrette menighedsrådet, hvis  

 der foreligger forhold, der kan give anledning til tvivl om medlemmets  

 habilitet.
 § 14.  Præster kan ikke deltage i forhandling og  

 afstemning i sager vedrørende præsteboliger og i sager, der vedrører en anden  

 præst i pastoratet.
 Stk. 2.  En kirkefunktionær, der er medlem af  

 menighedsrådet i den menighedsrådskreds, hvori funktionæren er ansat, kan  

 ikke deltage i forhandling og afstemning i sager om ansættelse af  

 kirkefunktionærer og i sager, der angår andre funktionærer ved kirken.
§ 15.  Menighedsrådet kan ikke overdrage udførelsen af  

 større arbejder eller leverancer til et medlem af rådet uden efter  

 forudgående offentlig licitation.
Stiftsøvrigheden kan dog i særlige tilfælde  

 gøre undtagelse fra denne regel.
§ 16.  Menighedsrådets beslutninger indføres i en  

 beslutningsprotokol, der ved slutningen af mødet underskrives af de  

 medlemmer, der har deltaget i mødet.
Ethvert af disse medlemmer kan forlange  

 sit særstandpunkt kort tilført beslutningsprotokollen og ved sager, der skal  

 fremsendes til anden myndighed, kræve, at denne samtidig gøres bekendt med  

 indholdet af protokollen.
Stedfortrædere § 17.  En stedfortræder indtræder i menighedsrådet,  

 når et medlem dør eller udtræder af rådet.
Ved sin indtræden afgiver  

 stedfortræderen en erklæring som nævnt i § 6, stk. 1.
Stk. 2.  Findes der ved et medlems afgang eller forfald,  

 jf. § 18, ingen stedfortræder til at indtræde i medlemmets plads, afgør  

 biskoppen efter indhentet erklæring fra de øvrige medlemmer af rådet, om  

 besættelsen af den ledige plads kan udsættes til næste almindelige valg.
Dog  

 skal udfyldningsvalg finde sted, hvis rådets antal af valgte medlemmer er  

 gået ned under halvdelen, medmindre kirkeministeren samtykker i, at det  

 undlades.
 § 18.  Når et medlem har forfald, indtræder  

 stedfortræderen midlertidigt i menighedsrådet, hvis det må forventes, at  

 medlemmet er forhindret i at varetage sit hverv i mindst 2 måneder.
 Stk. 2.  Når et medlem er forhindret i at deltage i  

 møder i forbindelse med præsteansættelse, skal stedfortræderen indkaldes.
Ophør af medlemskab for valgte medlemmer § 19.  Et medlem, der fraflytter menighedsrådskredsen,  

 eller hvis bopæl er beliggende i en nyoprettet kreds, kan ikke forblive i  

 menighedsrådet, medmindre rådet tillader det.
 Stk. 2.  Et medlem, der ønsker at udtræde af  

 menighedsrådet, skal have rådets samtykke, medmindre medlemmet er fraflyttet  

 menighedsrådskredsen, har bopæl i en nyoprettet kreds eller ophører med at  

 have tilknytning til rådet gennem sognebåndsløsning, jf. § 20.
Stk. 3.  Menighedsrådet afgør, om et medlem skal  

 udelukkes fra rådet.
Udelukkelse kan kun finde sted, hvis medlemmet enten har  

 mistet sin valgbarhed eller vedholdende undlader at opfylde sine pligter som  

 medlem af rådet.
 Stk. 4.  Menighedsrådets afgørelse efter stk. 3 kan  

 indbringes for biskoppen bortset fra spørgsmål om fortabelse af valgbarhed på  

 grund af straf, der kan indbringes for kirkeministeren efter § 3 i lov om  

 valg til menighedsråd.
 § 20.  En sognebåndsløser, der er medlem af  

 menighedsrådet i det sogn, til hvis præst der er løst sognebånd, kan bevare  

 sit medlemskab, selv om den præst, til hvem der er løst sognebånd, fratræder  

 sin stilling eller opsiger sognebåndsløsningen.
Udvalg § 21.  For selvejende kirker nedsætter menighedsrådet  

 et stående udvalg på mindst 3 af menighedsrådets medlemmer.
Kirkeværgen kan  

 ikke vælges til medlem af udvalget.
Stk. 2.  Udvalget varetager tilsynet med kirkens og  

 kirkegårdens vedligeholdelse og drift, kirkeværgens forretningsførelse samt  

 udførelse af mindre arbejder ved kirke og kirkegård.
Menighedsrådet  

 fastsætter i en vedtægt nærmere regler for udvalgets virksomhed og  

 beføjelser.
§ 22.  For ikke-selvejende kirker nedsætter  

 menighedsrådet et stående udvalg bestående af en sognepræst og to af dets  

 valgte medlemmer til varetagelse af menighedens interesser med hensyn til  

 kirken, kirkegården m.m.
Udvalget skal have lejlighed til at udtale sig om  

 alle større arbejder, der udføres ved kirken eller kirkegården, og har ret  

 til gennem menighedsrådet at henvende sig til de kirkelige  

 tilsynsmyndigheder.
§ 23.  Er der flere menighedsråd i et pastorat,  

 nedsættes et stående præstegårdsudvalg.
Udvalget består af et lige stort  

 antal medlemmer fra hvert menighedsråd.
Stk. 2.  Udvalget varetager tilsynet med præsteembedets  

 faste ejendom.
Menighedsrådene fastsætter i en vedtægt nærmere regler for  

 udvalgets virksomhed og beføjelser.
Er der ikke enighed mellem rådene om  

 vedtægtens indhold, træffes afgørelsen på et fælles møde ved almindelig  

 stemmeflerhed.
I tilfælde af stemmelighed afgør biskoppen sagen.
 § 24.  Ved valg af medlemmer til udvalg skal  

 forholdstalsvalgmåden anvendes, hvis dette kræves af noget medlem af rådet.  

 De nærmere regler for valgets gennemførelse fastsættes af kirkeministeren.
Menighedsrådets virksomhed § 25.  Menighedsrådet deltager efter de derom  

 fastsatte særlige regler i Stk. 2.  Menighedsrådet deltager i valg af biskop og  

 provstiudvalg efter de derom fastsatte bestemmelser.
 § 26.  Menighedsrådet kan af kirkekassen årligt  

 anvende et beløb (rådighedsbeløb) på indtil 17.000 kr., når forholdene taler  

 for det dog indtil 70.000 kr., til fremme af det kirkelige liv i sognet,  

 pastoratet eller kommunen eller til kirkelige formål af betydning for stiftet  

 som helhed.
 Stk. 2.  Foranstaltninger, hvortil der efter anden  

 lovgivning ydes tilskud af offentlige midler, kan ikke støttes af  

 rådighedsbeløbet.
 Stk. 3.  Rådighedsbeløbet opføres på kirkekassens budget  

 med en specificeret angivelse af, hvorledes beløbet agtes anvendt.
 Stk. 4.  Kirkeministeren træffer årligt beslutning om  

 eventuelle ændringer af de i stk. 1 nævnte maksimumsbeløb som følge af  

 prisudviklingen.
§ 27.  Til fremme af menighedsarbejdet, derunder  

 menighedsplejen, forvalter menighedsrådet gennem kirkekassen, hvad der  

 indkommer ved indsamlinger i kirken.
Nærmere regler herom fastsættes af  

 kirkeministeren.
§ 28.  Menighedsrådet træffer beslutning om § 29.  Præsten skal have menighedsrådets samtykke til,  

 at der Stk. 2.  Til de ændringer, der er nævnt i stk. 1, nr. 3,  

 kræves tillige biskoppens samtykke.
 § 30.  Menighedsrådet skal udtale sig om de spørgsmål,  

 der forelægges det af de kirkelige tilsynsmyndigheder.
 Stk. 2.  Forinden tilsynsmyndigheden træffer beslutning  

 om spørgsmål, der særlig vedrører en menighedsrådskreds, indhentes en  

 udtalelse fra vedkommende menighedsråd.
 Stk. 3.  Menighedsrådet kan behandle spørgsmål  

 vedrørende sognemenigheden og henvende sig herom til de kirkelige  

 tilsynsmyndigheder.
 § 31.  Præsten er i sin embedsvirksomhed, herunder den  

 private sjælesorg, uafhængig af menighedsrådet.
 § 32.  Kirkekassen afholder udgifter i anledning af  

 valg til menighedsråd og udgifter i forbindelse med rådets virksomhed,  

 herunder diæter i særlige tilfælde efter kirkeministerens bestemmelse.
 § 33.  Dokumenter vedrørende køb, salg og andre  

 dispositioner over fast ejendom og optagelse af lån skal underskrives af  

 menighedsrådets formand og en person, der er bemyndiget dertil af  

 menighedsrådet, jf. § 8, stk. 7. Såfremt dispositionen vedrører flere  

 menighedsråd, skal de pågældende dokumenter underskrives af de nævnte  

 repræsentanter for hvert af menighedsrådene.
Menighedsmøder § 34.  Der afholdes menighedsmøde i en  

 menighedsrådskreds, Stk. 2.  Menighedsmøder for flere menighedsrådskredse i  

 et pastorat afholdes efter anmodning fra de kirkelige tilsynsmyndigheder  

 eller fra et menighedsråd i pastoratet.
Stk. 3.  Menighedsmøder sammenkaldes for en enkelt  

 menighedsrådskreds af menighedsrådets formand, for flere menighedsrådskredse  

 i samme pastorat af formanden for hovedsognets menighedsråd.
Formanden  

 fastsætter tid og sted for mødet.
Stk. 4.  Bekendtgørelse om afholdelse af menighedsmøde  

 sker efter menighedsrådets bestemmelse på en måde, der sikrer, at så mange  

 som muligt bliver bekendt med mødets afholdelse.
I bekendtgørelsen angives,  

 hvilke emner der skal behandles på mødet.
§ 35.  Til menighedsmøder har alle medlemmer af  

 folkekirken inden for vedkommende kreds eller kredse adgang.
Ved afstemning  

 er kun de valgberettigede medlemmer af menigheden stemmeberettigede.
Stk. 2.  Såfremt andet ikke er fastsat ved særlig  

 lovbestemmelse, ledes mødet af en ordstyrer, der vælges af mødedeltagerne.  

 Ordstyreren sørger for, at der udfærdiges et referat af mødet.
Om resultatet  

 af mødet indføres en bemærkning i menighedsrådets forhandlingsprotokol, for  

 fælles menighedsmøder i forhandlingsprotokollen for det menighedsråd, hvis  

 formand har sammenkaldt mødet.
Tilsyn § 36.  Tilsynet med menighedsrådenes økonomiske  

 forvaltning varetages af provstiudvalget og stiftsøvrigheden efter de  

 bestemmelser, der er fastsat herom.
Tilsyn med menighedsrådenes funktion i  

 øvrigt udøves af biskoppen efter reglerne herom.
 § 37.  Har et menighedsråd afholdt uhjemlede udgifter,  

 handlet i strid med lovgivningen eller undladt at udføre en foranstaltning,  

 som det er forpligtet til, træffer stiftsøvrigheden de nødvendige  

 foranstaltninger, herunder eventuelt bestemmelse om tvangsbøder.
Ikrafttrædelsesbestemmelser § 38.  Loven træder i kraft den 1. december 1984.  

 Bestemmelserne i §§ 5-9 og §§ 21-22 finder dog anvendelse på de  

 konstituerende møder, der afholdes af de menighedsråd, der vælges ved det  

 ordinære valg i 1984.
 Stk. 2.  Følgende lovbestemmelser ophæves:
 § 39.  Loven gælder ikke for Færøerne og Grønland.  

 Loven kan ved kgl. anordning sættes i kraft på Færøerne med de afvigelser,  

 som de særlige færøske forhold tilsiger.
 Lov nr. 222 af 13. april 1988 indeholder i § 2 følgende bestemmelse:
 § 2.  Loven træder i kraft den 27. november 1988.  

 Bestemmelserne i § 1, nr. 1, 2, 4 og 5, finder dog anvendelse på de  

 konstituerende møder, der afholdes af de menighedsråd, der vælges ved det  

 ordinære valg i 1988.
