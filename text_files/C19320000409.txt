I Artikel 20 i den under 6. Februar 1931 indgaaede Konvention mellem  

 Danmark, Finland, Island, Norge og Sverige indeholdende  

 internationalprivatretlige Bestemmelser om Ægteskab, Adoption og Værgemaal,  

 jfr.
Justitsministeriets Bekendtgørelse Nr. 323 af 28. December 1931, er det  

 bestemt, at der, naar en Statsborger i en af de kontraherende Stater bliver  

 umyndiggjort i en af de andre, eller Umyndiggørelsen bliver ophævet, uden  

 Ophold skal sendes Meddelelse til vedkommende Ministerium i den Stat, hvor  

 han har Statsborgerret.
Denne Bestemmelse finder ifølge Konventionens Artikel  

 21 tilsvarende Anvendelse, naar en Statsborger i en af de kontraherende  

 Stater, der er bosat i Danmark og ikke allerede er umyndiggjort i en af  

 Staterne, sættes under Lavværgemaal i Danmark.
Under Henvisning hertil skal man, efter at Bestemmelserne i Konventionen  

 er traadt i Kraft den 1. Januar 1932, jfr.
Anordning Nr. 325 af 30. December  

 1931, anmode D'Herrer om at iagttage følgende:
Naar der af en Ret i Medfør af Retsplejelovens § 461 er afgivet Dekret om  

 Umyndiggørelse af en finsk, islandsk, norsk eller svensk Statsborger, eller  

 naar en Ret i Medfør af Retsplejelovens § 466, 2. Stk. ophæver et over saadan  

 Statsborger tidligere afsagt Umyndiggørelsesdekret, vil der snarest muligt  

 være at afgive Indberetning herom til Justitsministeriet.
Indberetningen skal  

 indeholde Oplysning om den umyndiggjortes fulde Navn, Livsstilling og Bopæl  

 samt Datoen for Dekretet og ved Ophævelse tillige Datoen for Ophævelsen.
 Tilsvarende Indberetning afgives, naar en her i Landet bosat finsk,  

 islandsk, norsk eller svensk Statsborger, sættes under Lavværgemaal, og naar  

 saadant Lavværgemaal ophæves.
 Justitsministeriet, den 12. Januar 1932.
P.
M.
V.
 Aage Svendsen.
 /Bilfeldt.
