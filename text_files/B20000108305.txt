Bekendtgørelse om ændring af  

 bekendtgørelse om  

 realkreditinstitutters værdiansættelse og  

 låneudmåling § 1 I bekendtgørelse nr. 647 af 5. august 1999 om  

 realkreditinstitutters værdiansættelse og  

 låneudmåling, som ændret ved bekendtgørelse nr. 759  

 af 10. august 2000, foretages følgende ændring:
 § 29 affattes således:
»§ 29. Tilbudte lån kan ikke udbetales  

 senere end et år efter tilbudstidspunktet, medmindre instituttet  

 på udbetalingstidspunktet kan tilbyde et tilsvarende lån eller  

 der inden 1-årsdagen indgås kurssikringsaftale.
Der skal i selve  

 lånetilbuddet tages forbehold herom.
Stk. 2. Bestemmelsen i stk. 1, finder ikke anvendelse for  

 lånetilbud, hvori der er taget forbehold for udførelse af  

 byggearbejder og for instituttets bekræftelse af værdien, jf.  

 § 32, eller hvor der i lånetilbuddet er taget forbehold om  

 udbetalingens størrelse og antal, der medfører, at den samlede  

 restgæld aldrig overstiger restgælden på et tilsvarende  

 lån ydet efter stk. 1.« § 2 Bekendtgørelsen træder i kraft den 20. december 2000.
