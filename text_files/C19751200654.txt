I anledning af, at der over for ministeriet er rejst spørgsmål om kordegnes adgang til at underskrive de i kirkeministeriets bekendtgørelse af 1. december 1975 om begravelse og ligbrænding § 6, stk. 1,  omhandlede attester, skal man meddele, at  

 ministeriet intet har at indvende imod, at en sognepræst - såfremt han måtte ønske det- bemyndiger kordegnen til at underskrive sådanne attester på sine vegne.
Kordegnen må i så fald ved sin underskrift udtrykkelig anføre: »Efter sognepræstens bemyndigelse«.
Det er en selvfølge, at sognepræsten ved en sådan bemyndigelse kan tage forbehold om, at sager i visse tilfælde - navnlig hvor de frembyder tvivl - skal forelægges ham til afgørelse.
Som begravelsesmyndighedens stempel bør altid benyttes sognepræstens embedsstempel.
Det kan dog af praktiske grunde anbefales tillige at påføre kordegnens (kirkekontorets) stempel.
 P.M.V.
Aug.
Roesen /Kai Winther eksp.sekr.
 Til sognepræsterne.
