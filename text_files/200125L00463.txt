Tillægsbetænkning afgivet af  

 Trafikudvalget den 21. maj 2002 Tillægsbetænkning over Forslag til lov om ændring af lov om  

 buskørsel, lov om godskørsel og lov om den lokale og regionale  

 kollektive personbefordring uden for hovedstadsområdet (Liberalisering af fjernbuskørsel og  

 sammenlægning af Persontrafikrådet og  

 Vejtransportrådet) [af trafikministeren (Flemming Hansen)] 1. Ændringsforslag Der er af Socialdemokratiets medlemmer af udvalget stillet  

 1 ændringsforslag til lovforslaget.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 5. april 2002. Lovforslaget blev efter 1. behandling henvist  

 til behandling i Trafikudvalget.
Udvalget afgav betænkning den 7. maj  

 2002. Lovforslaget var til 2. behandling den 14. maj 2002, hvorefter det blev  

 henvist til fornyet behandling i Trafikudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 2 møder.
Skriftlige henvendelser Udvalget har under den fornyede behandling af lovforslaget modtaget  

 skriftlige henvendelser fra:
Danske Busvognmænd, Danske Busvognmænd og Xbus, Grenaa Kommune, Storstrøms Trafikselskab, Vejle Amts Trafikselskab og Viborg Amt.
 Trafikministeren har over for udvalget kommenteret de  

 skriftlige henvendelser til udvalget.
 Henvendelsen fra Danske Busvognmænd og Xbus er  

 optrykt som bilag 2 til tillægsbetænkningen.
Spørgsmål Udvalget har under den fornyede behandling af lovforslaget  

 stillet 5 spørgsmål til trafikministeren til skriftlig  

 besvarelse, som denne har besvaret.
Derudover har udvalget stillet 2  

 spørgsmål til trafikministeren til skriftlig besvarelse, som  

 ministeren er bedt om at besvare inden 3. behandling.
3. Indstillinger og politiske bemærkninger Et flertal i udvalget (V, DF og KF) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Et mindretal i udvalget (S, SF og RV) indstiller  

 lovforslaget til vedtagelse med det stillede ændringsforslag.  

 Såfremt det stillede ændringsforslag ikke vedtages, vil  

 mindretallet stemme imod lovforslaget ved 3. behandling.
Socialdemokratiets medlemmer af udvalget finder, at  

 lovforslaget i sin oprindelige form efter al sandsynlighed kunne have givet  

 borgerne en udvidet service.
Efter 2. behandling har lovforslaget imidlertid  

 en udformning, som skaber usikkerhed for, om eksisterende ruter vil blive  

 opretholdt.
 I lyset af, at trafikselskaberne (Xbus) og Danske  

 Busvognmænd i brev af 17. maj 2002 (L 165   bilag 53) giver tilsagn om  

 samarbejde på en række væsentlige punkter, ønsker  

 Socialdemokratiet med sit ændringsforslag at skabe grundlag for, at det  

 nuværende Xbus-system kan opretholdes.
 Ændringsforslaget vil efter Socialdemokratiets  

 opfattelse give mulighed for bedre tilbud til især passagererne i det  

 vestlige Danmark.
Et andet mindretal i udvalget (EL) indstiller  

 lovforslaget til forkastelse.
Mindretallet stemmer for det stillede  

 ændringsforslag.
 Enhedslistens medlem af udvalget støtter det af  

 Socialdemokratiet stillede ændringsforslag, men vil stadig stemme imod  

 lovforslagets vedtagelse, så længe behovsvurdering ikke  

 indgår ved udstedelse af tilladelser til fjernbuskørsel.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (SF,  

 RV og EL):
Til § 1 1) I det under nr. 8 foreslåede § 4 a, stk.  

 3, indsættes efter »fjernbuskørsel«:  

»over Storebælt, Kattegat eller  

 Langelandsbæltet«.
Bemærkninger Til nr. 1 Med vedtagelsen af trafikministerens ændringsforslag  

 ved lovforslagets 2. behandling blev fjernbuskørsel fremover alene  

 forbeholdt private virksomheder.
Forslagsstillerne finder, at dette vil have  

 væsentlige negative konsekvenser for den del af befolkningen i Jylland,  

 der i dag betjenes af Xbus-systemet.
Det gælder især  

 områder med en relativt spredt togbetjening.
Myndigheder eller  

 virksomheder, som er omfattet af § 4 a, stk. 3, bør derfor fortsat  

 have mulighed for at opretholde ruter, der forløber i mere end to  

 amter, blot de ikke krydser Storebælt, Kattegat eller  

 Langelandsbæltet.
Forslagsstillerne har ingen ønsker om at  

 ændre på de vilkår, der er gældende for de private  

 virksomheder, der i dag kører fjernbusruter over Storebælt,  

 Kattegat eller Langelandsbæltet.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 165 omdelt efter  

 afgivelse af betænkning Bilagsnr.
Titel 37 Spm. 25 om, hvilke konsekvenser lovforslaget vil få for Xbus, til  

 trafikministeren 38 Betænkning afgivet den 7/5-02 39 Henvendelse af 8/5-02 fra Grenaa Kommune 40 Spm. 26 om kommentar til henvendelse af 8/5-02 fra Grenaa Kommune, til  

 trafikministeren 41 Svar på spm. 25 om, hvilke konsekvenser lovforslaget vil få  

 for Xbus, fra trafikministeren 42 Henvendelse af 13/5-02 fra Danske Busvognmænd 43 Spm. 27 om kommentar til henvendelse af 13/5-02 fra Danske  

 Busvognmænd, til trafikministeren 44 1. udkast til tillægsbetænkning 45 Svar på spm. 26 om kommentar til henvendelse af 8/5-02 fra Grenaa  

 Kommune, fra trafikministeren 46 Henvendelse af 16/5-02 fra Viborg Amt 47 Spm. 28 om kommentar til henvendelse af 16/5-02 fra Viborg Amt, til  

 trafikministeren 48 Henvendelse af 16/5-02 fra Vejle Amts Trafikselskab 49 Spm. 29 om kommentar til henvendelse af 16/5-02 fra Vejle Amts  

 Trafikselskab, til trafikministeren 50 Svar på spm. 27 om kommentar til henvendelse af 13/5-02 fra Danske  

 Busvognmænd, fra trafikministeren 51 Svar på spm. 28 om kommentar til henvendelse af 16/5-02 fra Viborg  

 Amt, fra trafikministeren 52 2. udkast til tillægsbetænkning 53 Henvendelse af 17/5-02 fra Danske Busvognmænd og Xbus 54 Spm. 30 om kommentar til henvendelse af 17/5-02 fra Danske  

 Busvognmænd og Xbus, til trafikministeren 55 Henvendelse af 21/5-02 fra Storstrøms Trafikselskab 56 Spm. 31 om kommentar til henvendelse af 21/5-02 fra Storstrøms  

 Trafikselskab, til trafikministeren 57 Svar på spm. 29 om kommentar til henvendelse af 16/5-02 fra Vejle  

 Amts Trafikselskab, fra trafikministeren Bilag 2 Henvendelse af 17/5-02 fra Danske Busvognmænd og  

 Xbus Optrykt efter ønske fra S, SF, RV og EL.
Folketingets Trafikudvalg Christiansborg 1240 København K København, den 17. maj 2002 Liberalisering af fjernbuskørsel I forbindelse med drøftelserne om lovforslaget om  

 liberalisering af fjernbuskørslen er Danske Busvognmænd og  

 Xbus-samarbejdet enedes om denne fælles henvendelse til Folketingets  

 Trafikudvalg.
Parterne er enige om, at forslaget om liberalisering af  

 fjernbuskørslen er positivt.
Det vil kunne yde et nyttigt supplement  

 til den eksisterende kollektive trafik.
 Der er endvidere enighed om at foreslå  

 følgende:
1. Fjernbuskørsel over Storebælt/Kattegat forbeholdes  

 private virksomheder De eksisterende fjernbusruter over  

 Storebælt/Kattegat udføres af private virksomheder.  

 Trafikselskaberne accepterer, at Xbus ikke udvides til dette marked.
Parterne  

 er derfor enige om, at fjernbuskørsel (treamtsruter) over  

 Storebælt/Kattegat/Langelandsbæltet efter loven kan forbeholdes  

 private virksomheder.
2. Xbus-system opretholdes Det nuværende Xbus-system hviler på en  

 kombination af kortere, regionale rejser og fjernbusrejser, altså  

 rejser i mere end to amter.
Parterne er enige om, at det vil have  

 væsentlige negative konsekvenser for den del af befolkningen, der i dag  

 betjenes af Xbus-systemet, hvis Xbus-systemet nedlægges.
Det  

 gælder især områder med en relativt spredt togbetjening.  

 Trafikselskaberne bør derfor have mulighed for at opretholde og  

 udbygge Xbus-systemet også på ruter, der forløber i mere  

 end to amter, blot de ikke krydser  

 Storebælt/Kattegat/Langelandsbæltet.
3. Xbus giver tilsagn om samarbejde med kommende fjernbusruter Xbus og trafikselskaberne, der driver Xbus, giver tilsagn  

 om samarbejde med kommende private fjernbusruter, således at dette  

 giver mulighed for et bedre tilbud til passagerne.
Konkret sikres  

 operatøren minimum ét standsningssted i hvert amt efter eget  

 valg til af- og påstigning til toamtsrejser under forudsætning af  

 en aftale om køreplaner, takster og betaling med de  

 pågældende amter.
