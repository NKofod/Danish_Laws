INDHOLD CIRKULÆRE OVERENSKOMST Overenskomstens område Ansættelse Aflønning Arbejdstimetal mv.
Sygdom og barsel Opsigelsesvarsel Feriegodtgørelse Ansættelseskontrakt mv.
Opsigelse af overenskomsten PROTOKOLLAT om talsmænd Finansministeriet, Studenterundervisernes Landsforbund og Foreningen af  

 danske Lægestuderende har indgået vedlagte overenskomst af 17. august 1994,  

 der træder i stedet for overenskomsten af 9. marts 1993.
Almindelige bemærkninger til overenskomsten I det omfang protokollatets bestemmelser svarer til bestemmelserne i  

 aftale for overenskomstansatte tillidsrepræsentanter i staten m.v., jf.  

 Finansministeriets cirkulære af 16. august 1993 (APD nr. 59/93), kan der som  

 udgangspunkt anvendes samme fortolkninger. (* 2) Protokollatet er optaget som bilag til overenskomsten.
 Tvivlsspørgsmål vedrørende overenskomsten forventes forelagt  

 Finansministeriet.
Samtidig ophæves Finansministeriets cirkulære af 9. marts 1993 (APD nr.  

 22/93) om overenskomst for studenterundervisere ansat ved de højere  

 uddannelsesinstitutioner. (* 3) Finansministeriet Den 17. august 1994 P.
M.
V.
E.
B.
Mogens Esmarch OVERENSKOMST FOR STUDENTERUNDERVISERE ANSAT VED DE HØJERE UDDANNELSESINSTITUTIONER Overenskomstens område § 1.  Overenskomsten omfatter studerende ansat som  

 undervisningsassistenter, instruktorer, timelønnede hjælpelærere,  

 demonstratorer, præparatfremstillere, tekniske assistenter og faglige  

 vejledere, jf. § 2.
Ansættelse § 2.  Ved undervisningsassistenter forstås studerende,  

 der ansættes i undervisningsassistentstillinger i henhold til § 20, stk. 2, i  

 Undervisningsministeriets bekendtgørelse nr. 728 af 9. september 1993 om  

 ansættelse af lærere og videnskabelige medarbejdere ved de højere  

 uddannelsesinstitutioner under Undervisningsministeriet.
Stk. 2. Ved timelønnede instruktorer og hjælpelærere forstås studerende  

 ansat i timelønnede hjælpelærerstillinger, jf. § 20, stk. 2, i  

 Undervisningsministeriets bekendtgørelse nr. 728 af 9. september 1993 om  

 ansættelse af lærere og videnskabelige medarbejdere ved de højere  

 uddannelsesinstitutioner under Undervisningsministeriet.
Ansættelse som  

 instruktor og hjælpelærer forudsætter, at den studerende har bestået 1. del  

 af embedseksamen eller et studium svarende hertil.
 Stk. 3. Ved demonstratorer forstås studerende, der bistår ved  

 undervisningen på universiteternes medicinske-anatomiske institutter.  

 Ansættelse som demonstrator forudsætter, at den studerende har bestået 1.  

 del-A.
 Stk. 4. Ved præparatfremstillere forstås studerende ansat til  

 fremstilling, nummerering, beskrivelse, montering og vedligeholdelse af  

 præparater til studiesamlinger mv. ved de lægevidenskabelige fakulteter.
 Stk. 5. Ved tekniske assistenter forstås studerende ansat som vagter på  

 studiesale ved de lægevidenskabelige fakulteter.
Stk. 6. Ved faglige vejledere forstås studerende, der er ansat på en  

 uddannelsesinstitution omfattet af lov nr. 362 af 13. juni 1973 om styrelse  

 af højere uddannelsesinstitutioner med senere ændringer til varetagelse af de  

 specielle vejledningsopgaver på institutionen, jf.
Undervisningsministeriets  

 cirkulære om uddannelses- og erhvervsvejledning ved de videregående  

 uddannelsesinstitutioner for tiden cirkulære af 30. april 1982.
(Red. note: jf.
Z CIR 22131 19820430) Den faglige vejledning omfatter endvidere deltagelse i studieorienterede  

 møder i gymnasieskoler.
Stk. 7. Til faglige vejledere, der med tjenestestedets godkendelse  

 deltager i grunduddannelsen, ydes der i uddannelsesugen timebetaling for det  

 antal timer, den faglige vejleder deltager i grunduddannelsen.
Der kan dog  

 maximalt ydes betaling for 37 timer.
Aflønning § 3.  Undervisningsassistenter aflønnes pr.  

 arbejdstime svarende til sats I i Finansministeriets cirkulære af 3. oktober  

 1991 om timelønnet undervisning med et grundbeløb, der udgør det i stk. 2  

 anførte beløb.
(Red. note: jf.
F Cir 6808 19911003) Stk. 2. Undervisningsassistenter, instruktorer, timelønnede hjælpelærere,  

 demonstratorer, præparatfremstillere, tekniske assistenter og faglige  

 vejledere aflønnes pr. arbejdstime med følgende grundbeløb (niveau 1. oktober  

 1984):
 Stk. 3. For studerende ansat med fast arbejdstimetal udbetales lønnen  

 månedsvis bagud.
 § 4.  Den samlede løn i henhold til denne overenskomst  

 forhøjes pr. 1. april 1993 med 25,5390 pct. og pr. 1. april 1994 med 27,2893  

 pct.
 Arbejdstimetal mv.
 § 5.  I det omfang, der pålægges de i § 2, stk. 1 og 2  

 nævnte studerende konfrontationstimer, regnes der normalt med 1 1/2 times  

 forberedelse pr. undervisningstime i overensstemmelse med reglerne om  

 timelønnet undervisning på universitetsniveau (sats I) i Finansministeriets  

 cirkulære af 3. oktober 1991. Såfremt den til konfrontationstimen nødvendige  

 forberedelsestid er væsentlig mindre end den nævnte forberedelsestid, vil den  

 kunne nedsættes eller helt bortfalde efter aftale mellem den  

 forhandlingsberettigede organisation og Undervisningsministeriet eller -  

 efter bemyndigelse fra dette - pågældende undervisningsinstitution.
 Stk. 2. Tidsforbruget for opgavestillelse, der ikke indgår i den løbende  

 undervisning, herunder eksamensopgaver, betales alene med den fastsatte  

 arbejdstimelønsats.
 Stk. 3. For opgaveretning ydes ligeledes alene den fastsatte  

 arbejdstimelønsats for den tid, der medgår til retning af opgaverne.
Stk. 4. For mundtlig eksamination ydes til undervisningsassistenter, der  

 fungerer som eksaminatorer, den for det pågældende fag fastsatte  

 arbejdstimelønsats med tillæg af forberedelsestid på 60 minutter.
Der ydes  

 betaling for mindst 1 eksaminationstime.
 Stk. 5. For deltagelse i møder i kollegiale organer ydes ikke særskilt  

 betaling.
Sygdom og barsel § 6.  Såfremt der ved ansættelse inden for et  

 undervisningsår er aftalt en undervisningsperiode på 4 måneder eller derover  

 eller et undervisningstimetal på 50 eller derover - for demonstratorer,  

 præparatfremstillere, tekniske assistenter og faglige vejledere dog en  

 ansættelsesperiode svarende til 1 semesters undervisning eller derover - ydes  

 der:
Opsigelsesvarsel § 7.  Ansættelsesforholdet kan inden for  

 ansættelsesperioden fra den ansattes side opsiges med 1 måneds varsel til  

 udgangen af en måned og fra institutionens side med 2 måneders varsel til  

 udgangen af en måned.
 Stk. 2. Ansættelsesforholdet ophører ved ansættelsesperiodens udløb,  

 medmindre genansættelse har fundet sted.
Feriegodtgørelse § 8.  Til ovennævnte lønninger ydes feriegodtgørelse  

 med 12,5 pct.
 Ansættelseskontrakt mv.
§ 9.  Såfremt ansættelsen for  

 undervisningsassistenter, instruktorer og timelønnede hjælpelærere må  

 påregnes at ville vare 4 måneder eller derover, skal der forud for  

 ansættelsen træffes skriftlig aftale om ansættelsesvilkårene, herunder om  

 arbejdets omfang og ansættelsesperiodens længde.
Tilsvarende gælder for de i  

 § 2, stk. 3, 4, 5 og 6 nævnte studerende, hvis ansættelse må påregnes at  

 ville svare til et semesters undervisning eller derover.
Opsigelse af overenskomsten § 10.  Denne overenskomst har virkning fra den 1.  

 april 1993 og kan af parterne opsiges med 3 måneders varsel til en 31. marts,  

 dog tidligst til 31. marts 1995.
København, den 17. august 1994 Studenterundervisernes Landforbund  

 Finansministeriet P. f. v.
P.
M.
V E.
B.
Jesper H.
Jensen Mogens Esmarch Foreningen af danske Lægestuderende P. f. v.
Jørgen Rotbøll Lassen PROTOKOLLAT om talsmænd til overenskomsten for studenterundervisere m.fl. ansat ved de højere  

 uddannelsesinstitutioner.
 Der er mellem parterne enighed om, at der som forsøg foreløbig indtil  

 31.8.1995 etableres en talsmandsordning for studenterundervisere ved de  

 højere uddannelsesinstitutioner på følgende vilkår.
§ 1.  Valg af talsmand På enhver institution - for større institutioners vedkommende - i en  

 afdeling af denne kan vælges 1 talsmand for hver overenskomstgruppe, hvis den  

 pågældende repræsenterer mindst 5 medarbejdere.
 Stk. 2. Hvis medarbejderne ønsker det, og institutionens ledelse er enig  

 heri, kan der vælges flere end 1 talsmand.
Stk. 3. Talsmanden vælges blandt organiserede medarbejdere med mindst 4  

 måneders tilknytning til uddannelsesinstitutionen.
Valget anmeldes skriftligt  

 af den pågældendes organisation.
Ansættelsesmyndigheden er berettiget til  

 over for organisationen at gøre indsigelse mod valget, når dette sker inden  

 for 3 uger efter, at ansættelsesmyndigheden har modtaget meddelelse fra  

 organisationen.
 Stk. 4. Talsmanden vælges for 1 år ad gangen.
§ 2.  Talsmandens virksomhed Det er talsmandens pligt såvel over for sin organisation som over for  

 ansættelsesmyndigheden at gøre sit bedste for at fremme og vedligeholde  

 rolige og gode arbejdsforhold.
Tilsvarende pligt påhviler  

 ansættelsesmyndighedens ledelse og dennes repræsentant.
 Stk. 2. Talsmanden fungerer i øvrigt som talsmand for de medarbejdere,  

 talsmanden er valgt iblandt, og kan som sådan over for institutionens ledelse  

 forelægge forslag, henstillinger og klager fra medarbejdere samt optage  

 forhandlinger om lokale spørgsmål.
 Stk. 3. Talsmanden skal holdes orienteret ved forestående uansøgt  

 afskedigelse af personale inden for ansættelsesperioden, og holdes bedst  

 muligt orienteret om ansættelse af personale og andre skridt fra ledelsens  

 siden inden for overenskomstgruppen.
§ 3.  Tidsforbruget til talsmandsarbejde Talsmanden må anvende den tid, der er nødvendig til talsmandsarbejdets  

 forsvarlige udførelse, når hensyn tages til arbejdspladsens størrelse og  

 eventuelle lokale forhold.
Talsmanden skal dog udføre sine hverv sådan, at de  

 medfører mindst mulig forstyrrelse af pågældendes produktive arbejde.
§ 4.  Talsmandens løn under varetagelse af  

 talsmandsarbejde inden for institutionen Hvis der af institutionen lægges beslag på en medarbejder i dennes  

 egenskab af talsmand, ydes der medarbejderen samme løn eller tilsvarende  

 frihed uden lønafkortning, som han/hun ville have opnået, hvis vedkommende i  

 det pågældende tidsrum havde været beskæftiget med sit sædvanlige arbejde.
 Stk. 2. Ved henvendelse i spørgsmål, der angår institutionen og  

 medarbejderne, fra en talsmand til institutionens stedlige repræsentant eller  

 institutionens ledelse ydes løn som anført i stk. 1.
§ 5.  Transportgodtgørelse Hvis et talsmandsområde omfatter flere adskilte arbejdssteder, ydes der  

 talsmanden transportgodtgørelse ved hvervets udførelse efter de til enhver  

 tid gældende regler for statens tjenestemænd.
Det samme gælder, hvis  

 talsmanden af institutionen tilkaldes uden for sin normale arbejdstid.
§ 6.  Talsmandens løn under varetagelse af  

 talsmandsarbejdet uden for institutionen Hvis det er nødvendigt, at en medarbejder i sin normale arbejdstid må  

 forlade institutionen for at opfylde sine forpligtelser som talsmand, skal  

 der forud træffes aftale herom med institutionens stedlige repræsentant, jf.  

 dog stk. 2. I disse tilfælde ydes der løn som anført i § 4.
 Stk. 2. Hvis talsmanden i en akut situation ikke kan træffe forudgående  

 aftale, jf. stk. 1, skal pågældende ved først givne lejlighed orientere om  

 fraværet over for institutionens stedlige repræsentant.
 Stk. 3. Efter aftale med institutionen gives der talsmanden frihed i  

 passende omfang til at deltage i faglige kurser mv., jf. herved lønnings- og  

 pensionsministeriets cirkulæreskrivelse af 23. juni 1971.
(Red. note: jf.
F CIS 113 19710623) § 7.  Afskedigelse Afsked af en talsmand skal være rimeligt begrundet i talsmandens eller  

 ansættelsesmyndighedens forhold.
 Stk. 2. Inden en talsmand afskediges, skal sagen være forhandlet efter  

 følgende regler:
1. Sagen skal forhandles mellem ansættelsesmyndigheden  

 og vedkommende organisation, som talsmanden er medlem af.
Forhandling skal  

 finde sted senest 8 dage efter anmodning herom er fremsat.
2. Hvis personaleorganisationen skønner, at den  

 påtænkte afskedigelse ikke er rimeligt begrundet i talsmandens eller  

 ansættelsesmyndighedens forhold, kan personaleorganisationen inden for en  

 frist på 14 dage efter den i punkt 1 nævnte forhandling skriftligt kræve  

 sagen forhandlet mellem overenskomstens parter.
Forhandling skal finde sted  

 senest 8 dage efter anmodning herom er fremsat.
Stk. 3. Afsked af en talsmand kan inden for ansættelsesperioden ske med  

 et varsel på 3 måneder.
Er afskedigelsen begrundet i arbejdsmangel, kan  

 afsked af talsmanden ske med det varsel, der følger af overenskomsten.
Stk. 4. I tilfælde, hvor talsmandens adfærd begrunder bortvisning, kan  

 afskedigelse ske uden varsel og uden iagttagelse af bestemmelserne i stk. 2  

 og 3. I sådanne tilfælde skal ansættelsesmyndigheden tage skridt til at  

 afholde en forhandling med den personaleorganisation, talsmanden er medlem  

 af, snarest muligt.
Hvis personaleorganisationen skønner, at bortvisningen  

 ikke er rimeligt begrundet i talsmandens forhold, kan personaleorganisationen  

 inden for en frist af 14 dage efter forhandlingen skriftligt kræve sagen  

 forhandlet mellem overenskomstens parter.
§ 8.  Uoverensstemmelser Tvist om forståelsen af denne aftale søges bilagt ved forhandling mellem  

 overenskomstens parter.
§ 9.  Ikrafttræden Forsøgsperioden løber fra indgåelsen af overenskomsten for perioden 1993 -  

 1995 og indtil 31.8.1995. Der foretages en evaluering af talsmandsordningen i  

 forbindelse med overenskomstfornyelsen 1995.
København, den 17. august 1994 Studenterundervisernes Landforbund  

 Finansministeriet P. f. v.
Jesper H.
Jensen P.
M.
V.
E.
B.
