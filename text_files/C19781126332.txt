Den 30. marts 1978 trådte den europæiske konvention om overførsel af  

 retsforfølgning i straffesager i kraft.
Konventionen er optaget som bilag til  

 lov nr. 252 af 12.6.1975 om overførsel til andet land af retsforfølgning i  

 straffesager (Lovtidende A).
 Foruden Danmark har Sverige og Norge foreløbig ratificeret konventionen.
 Siden 1970 har der som bekendt foreligget en samarbejdsaftale mellem de  

 nordiske lande om retsforfølgning i andet nordisk land end der, hvor den  

 strafbare handling er begået, jfr. cirkulæreskrivelse af 30.12.1970, som  

 senere ændret ved cirkulæreskrivelse af 23.10.1972. Disse cirkulæreskrivelser  

 og den nedenfor nævnte tilføjelse er optaget i Anklagemyndighedens  

 Årsberetning 1976 s. 53 ff.
 Som følge af tilslutningen til den europæiske konvention blev der den  

 19.11.1973 på et nordisk rigsadvokatmøde i Stockholm truffet beslutning om  

 følgende tilføjelser til samarbejdsaftalen mellem de nordiske lande:
»A.
Samarbejdsaftalen gælder i sin helhed i forholdet mellem nordiske  

 lande, som ikke begge har tilsluttet sig konventionen.
B.
Samarbejdsaftalens §§ 4, 5, 7 og 8 gælder udover og i stedet for  

 konventionens bestemmelser i forholdet mellem nordiske lande, som har  

 tilsluttet sig konventionen.« Samarbejdsaftalens §§ 4, 5, 7 og 8 har følgende ordlyd:
 » 4 §.
 Begæringen skal indeholde oplysninger om den mistænktes navn, alder,  

 nationalitet og bopæls- eller opholdssted, lovovertrædelsens beskaffenhed,  

 tid og sted for denne, samt de straffebestemmelser, som i gerningslandet er  

 anvendelige på forholdet.
 Hvis begæringen fremsættes telefonisk, telegrafisk eller ved telex, skal  

 den straks bekræftes skriftligt.
 Med begæringen skal følge alle tilgængelige dokumenter i sagen. Ønsker det  

 anmodede land yderligere oplysninger, skal disse eftersendes snarest.
Begæringen og de sagen vedrørende dokumenter skal tilsendes Danmark på  

 dansk, norsk eller svensk, Finland på finsk eller svensk, Island på islandsk,  

 dansk, norsk eller svensk, Norge på norsk, dansk eller svensk og Sverige på  

 svensk, dansk eller norsk.
Er dokumenterne ikke affattet på et af de her  

 krævede sprog, skal der vedlægges en oversættelse til sådant sprog.
5 §.
Begæringen fremsættes fra Danmark af vedkommende politimester, fra  

 Finland af vedkommende anklager, fra Island af rigsadvokaten, fra Norge af  

 vedkommende statsadvokat og fra Sverige af vedkommende anklager.
Begæring til Danmark eller Norge sendes til politimesteren i den  

 politikreds, hvor den mistænkte bor eller opholder sig.
Er det ikke bekendt,  

 til hvilken politkreds mistænktes bopæls- eller opholdssted hører, sendes  

 begæringen til rigsadvokaten i henholdsvis Danmark og Norge.
 Begæring til Finland sendes til centralkriminalpolisen i Helsingfors til  

 videresendelse til vedkommende anklager.
 Begæring til Island sendes til rigsadvokaten.
Begæring til Sverige sendes til anklagemyndigheden i det distrikt, hvor  

 den mistænkte er bosat eller opholder sig.
Er det ikke bekendt til hvilket  

 distrikt den mistænktes bopæls- eller opholdssted hører, sendes begæringen  

 til riksåklagaren.
7 §.
Finder en i 5 § nævnt myndighed, at der foreligger grund til i eget  

 land at indlede retsforfølgning mod en person for en strafbar handling begået  

 i et andet nordisk land, bør vedkommende myndighed underrette den tilsvarende  

 myndighed i gerningslandet herom.
