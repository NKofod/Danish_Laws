(Til samtlige kommunalbestyrelser og  

 Civilforsvarskommissionen for Storkøbenhavn) Der etableres i 1986 en helt ny type kurser for frivillige i  

 civilforsvaret.
Kurserne benævnes beredskabsuddannelsen.
Formålet med disse  

 kurser er at give frivilligt personel en grundlæggende uddannelse især i  

 sundheds- og sygeplejelære med henblik på tjeneste i en beredskabs- eller  

 krigssituation inden for nærmere angivne dele af civilforsvaret, herunder  

 sygehusberedskabet og den statslige ambulancetjeneste, samt det civile  

 beredskab.
 Uddannelsen administreres af Civilforsvars-Forbundet/Danske Kvinders  

 Beredskab på grundlag af en af civilforsvarsstyrelsen godkendt  

 uddannelsesplan.
 Udlevering af uniform samt supplerende grunduddannelse forestås dog af det  

 kommunale civilforsvar.
 Der henvises iøvrigt til vedlagte kopi af civilforsvarsstyrelsens brev  

 herom af 15. januar 1986 til Civilforsvars-Forbundet samt uddannelsesplan.
Med venlig hilsen F.
Trosbjerg brigadechef - - - - - - - - - - - - - - - - - - - - - - - - - - - - - - - - - - BILAG Til: Civilforsvars-Forbundet Emne: REGLER OM CIVILFORSVARETS BEREDSKABSUDDANNELSE I.
FORMÅL OG INDHOLD Formålet med denne beredskabsuddannelse er at give frivilligt personel en  

 grundlæggende uddannelse især i sundheds- og sygeplejelære, således at  

 personellet i en beredskabs- eller krigssituation vil have tilstrækkelige  

 forudsætninger for at gøre tjeneste inden for nærmere angivne dele af  

 civilforsvaret og det civile beredskab.
 Uddannelsen er obligatorisk for frivillige, der ønsker at tegne kontrakt  

 med sygehusmyndighederne for at stå til rådighed for sygehusberedskabet, og  

 for frivillige, der ønsker at tegne kontrakt om tjeneste i den statslige  

 ambulancetjeneste, jfr. nedenfor.
 Uddannelsen gennemføres efter medfølgende plan for civilforsvarets  

 beredskabsuddannelse af frivillige af oktober 1985.
Uddannelsen har en varighed af 48 timer.
Den omfatter elementær sundheds-  

 og sygeplejelære, anatomi og fysiologi, elementær behandling af  

 chocktilfælde, løfte og bæreteknik, signaltjeneste og de frivilliges forhold  

 under mobilisering.
 I uddannelsesplanen findes en detaljeret opregning af  

 beredskabsuddannelsens formål, fagmål og pensumplan med tilhørende  

 lektionsoversigt og instruktørvejledninger.
II.
ADMINISTRATION AF UDDANNELSEN 1. Civilforsvars-Forbundet/Danske Kvinders Beredskab  

 (CCF/DKB) forestår hvervning af frivilligt personel hertil bl.a. med henblik  

 på en eventuel senere overførsel til en specialsektion i myndighedsregie.
 2. De frivillige gennemgår først civilforsvarets  

 grunduddannelse, der gennemføres som lokale kurser forestået og tilrettelagt  

 af CFF/DKB.
3. Efter grunduddannelsen udfærdiges kontrakt mellem  

 den frivillige og CFF/DKB om frivillig tjeneste i civilforsvaret.
Efter  

 underskrivelsen indgår den frivillige i CFF/DKB's beredskabssektion.
4. Herefter udleveres uniform og den frivillige  

 gennemgår den supplerende grunduddannelse.
Udlevering af uniform og  

 gennemførelsen af denne uddannelse forestås af det kommunale civilforsvar.
I det omfang, beholdningerne trækker til, vil der blive udleveret  

 udgangsuniform/DKB til kvindelige frivillige og udgangsuniform M/64 til  

 mandlige frivillige.
Der vil ikke blive udleveret indsatsuniform, således at  

 der i forbindelse med uddannelse i gasøvelsesrum må udlånes kedeldragt eller  

 lignende til de frivillige.
 5. Herefter gennemgås selve beredskabsuddannelsen.
 DKB varetager den nærmere tilrettelæggelse og gennemførelse af denne  

 uddannelse.
 Lektion 13-19 (elementær sundheds- og sygepleje) arrangeres i samarbejde  

 med Dansk Røde Kors som specialkursus (»lukket kursus«). Som følge  

 heraf udleveres kursusmaterialet vederlagsfrit til eleverne.
 Det forudsættes, at lektion 4, 5, 10 og 20-22 varetages af sagligt  

 kvalificerede og undervisningsvante instruktører, f.eks. af læger og  

 sygeplejersker, og tilsvarende for lektion 6-8, f.eks. af ergo- eller  

 fysioterapeuter.
6. Såfremt en frivillig, der har tegnet kontrakt med  

 CFF/DKB, flytter til en anden kommune og fortsat ønsker at stå til rådighed,  

 skal ny kontrakt indgås med den nye CFF/DKB-kreds CFF/DKB-kredsen sender ansøgning, stamkort og kopi af munderingskort til  

 den nye kreds.
 Den lokale kommunale civilforsvarsmyndighed, der har udleveret mundering,  

 underrettes og drager omsorg for, at der foretages en papirmæssig overførsel  

 af den udleverede mundering til den nye civilforsvarsmyndighed.
III.
VIDERE UDDANNELSE.
Tilbud om videre uddannelse af frivillige, der ønsker at tegne kontrakt  

 med sygehusmyndighederne om tjeneste i sygehusberedskabet, må afvente  

 udfaldet af senere forhandlinger med sygehusmyndighederne.
De planlagte  

 kurser, supplerende uddannelse I og II af frivillige til sygehusberedskabet  

 kan således ikke iværksættes, før der af styrelsen er udsendt nærmere  

 meddelelse herom.
Videreuddannelse af frivillige, der ønsker at tegne kontrakt om tjeneste i  

 den statslige ambulancetjeneste, gennemføres efter en (revideret)  

 uddannelsesplan.
Denne plan vil blive udsendt i februar/marts 1986.
Videreuddannelse af frivillige, der ønsker at gøre tjeneste i det  

 kommunale civile beredskab inden for sundheds- og socialsektoren, vil ikke  

 kunne ventes iværksat, før planlægningen og opbygningen af det kommunale  

 civile beredskab er påbegyndt.
Det bemærkes i denne forbindelse, at generelle  

 vejledende retningslinier for planlægningen af det kommunale civile beredskab  

 ventes udsendt af civilforsvarsstyrelsen i marts måned 1986.
 De frivillige forbliver i CFF/DKB's beredskabssektion, indtil de overføres  

 til specialsektionen under en af de respektive myndigheder.
IV.
UDGIFTER Udgifterne ved gennemførelse af grunduddannelsen og beredskabsuddannelsen  

 afholdes af civilforsvarsstyrelsen.
Afregning finder sted ved, at den lokale  

 CFF/DKB-kreds snarest muligt efter afslutning af kurset (eller dele heraf)  

 foretager indberetning til Civilforsvars-Forbundets landskontor.
Udgifterne til gennemførelse af den supplerende grunduddannelse afholdes  

 af det kommunale civilforsvar.
Staten yder refusion efter de almindelige  

 regler om afregning af de af kommunerne afholdte statslige CF-udgifter med  

 enhedstimebeløb for frivillige, jfr. civilforsvarsstyrelsens  

 cirkulæreskrivelse af 18. december 1984.
V.
SÆRLIGT OM 1986 Af økonomiske og praktiske årsager vil ovenstående ordning ikke kunne  

 iværksættes fuldt ud på een gang.
For 1986 vil der derfor kun kunne blive  

 tale om uddannelse i 14 allerede udpegede kommuner, og hvervning og  

 uddannelse vil ske på foranledning af DKB.
