Landsskatteretskendelse vedr. afskrivning for skærmtag over  

 benzinstandere Klagen skyldes, at et skærmtag over benzinstandere i  

 afskrivningsmæssig henseende er anset at være en særskilt bygning.
 Selskabsbeskatningen har forhøjet den selvangivne  

 skattepligtige indkomst med 5.345 kr. i hvert af de påklagede indkomstår.
 Landsskatteretten stadfæster forhøjelsen af skattepligtig  

 indkomst for indkomstårene 1999, 2000 og 2001 med 5.345 kr. pr. år.
 I 1998 anskaffer klageren, en brugsforening, et skærmtag til  

 benzinstanderne for 178.162 kr., og der foretages skattemæssige (forhøjede)  

 afskrivninger på 8 %.
Skærmtaget er placeret på betonfundament (armeret).  

 Konstruktionen er i varmforzinket stål, men tagpladerne er i alustål, hvor  

 alle  

 synlige flader er colorcoat behandlet, mens skjulte flader er aluzink  

 behandlede.
Sternplader og søjleinddækninger er i stål med colorcoat  

 behandling.
Skærmtag til benzinanlæg er anset som særskilt bygning  

 i.h.t. afskrivningslovens § 14, der kan afskrives med 5 %, jf. § 17, stk. 1.  

 Skærmtaget er ikke opbygget i materialer, der begrunder at taget skulle have  

 mistet sin værdi senest 25 år efter opførelsen og således afvige  

 fra  

 afskrivningslovens almindelige regler.
Der er derfor godkendt afskrivning på  

 5  

 %.
 Det bemærkes, at selskabet selv har vurderet skærmtaget som  

 en bygningsbestanddel i årene 1998 til 2001, og at Told- og Skatteregionen,  

 der  

 er vurderingsmyndighed, har udtalt, at skærmtaget skal indgå i vurderingen.
 Tankstationen anses som en del af Brugsens samlede koncept,  

 alene i kraft af den store andel af brugser, der har disse anlæg.
 I BBR-ejermeddelelsen er skærmtaget opført som   

 modernisering af benzinsalgsanlæg m.v. 1998 og skærmtaget indgår ifølge  

 vurderingsmyndigheden i skønnet over ejendomsværdien, der er ansat efter  

 lejeværdiprincippet (leje x faktor).
 Det påstås, at skærmtaget er afskrivningsberettiget som et  

 driftsmiddel jf. afskrivningslovens § 5.
A Brugsforening A.M.B.A. er en mindre dagligvareforretning.  

 Samtidig med brugsens hovedaktivitet i form af salg af sædvanlige  

 købmandsvarer, er der  med bistand og tilskud fra benzinselskabet  

  opstillet  

 to benzinstandere foran forretningen.
Disse benzinstandere er overdækket med  

 det omhandlede skærmtag, der tjener det formål, at køberne af benzin kan stå  

 i  

 tørvejr under tankningen.
Det fremgår af Ligningsvejledningen E.C.4.2, at den  

 vurderingsmæssige behandling er afgørende for, om et aktiv skal anses for en  

 bygningsbestanddel/installation eller et driftsmiddel.
Således medtages  

 sædvanligt tilbehør til en bygning ved vurderingen.
Som sædvanligt tilbehør  

 anses installationer, som er indlagt i ejendommen for dennes anvendelse til  

 erhverv i almindelighed, hvorimod installationer til brug for en særlig  

 erhvervsvirksomhed, der drives i ejendommen, ikke betragtes som sædvanligt  

 tilbehør.
Disse retningslinier har f.eks. givet sig udslag i det  

 forhold, at nedgravede olietanke i forbindelse med en boligejendom medtages  

 ved  

 vurderingen, medens nedgravede benzintanke ikke skal medtages ved  

 vurderingen.  

 Der kan endvidere henvises til to afgørelser vedrørende den vurderingsmæssige  

 behandling af spa-bade, jf.
TfS 1990.106 og 1993.549.
Der må derfor sondres mellem skærmtage, der er opført i  

 forbindelse med en egentlig tankstation og et skærmtag, der udelukkende er  

 opført til den aktivitet, der aktuelt drives fra ejendommen.
En egentlig  

 tankstation vil ikke være anvendelig til andre formål, og ejendommen som  

 helhed  

 vil derfor altid blive anvendt som tankstation, hvorimod en oprindelig  

 butiksejendom,  

 der aktuelt også sælger benzin, efter al sandsynlighed vil overgå til  

 udelukkende butik ved ophør af den aktuelle virksomhed.
Der er angivet særlige regler for vurderingen af egentlige  

 tankstationer.
Det skal understreges, at det her omhandlede skærmtag ikke  

 befinder sig på en tankstation, men i forbindelse med en butiksejendom, der  

 afskiller sig væsentligt fra en tankstation.
 Det fremgår således af skrivelse af 12. februar 2003 fra  

 ToldSkat regionen, at man henholder sig til en intern vurderingsvejledning,  

 afsnit Y.1.2., hvorefter baldakinoverbygninger til benzinservicestationer kan  

 fastsættes til 1.300  1.400 kr. pr. m2.
 Det er vor påstand, at skærmtaget ikke er medtaget i  

 vurderingen, hvilket er i overensstemmelse med de vurderingsmæssige  

 principper.
Det fremgår af vurderingen, at der er fastsat en anslået  

 leje på de enkelte bygningsdele, og at vurderingen er fastsat på grundlag af  

 denne leje.
Der er endvidere ikke fastsat nogen leje for skærmtaget.
 Det er derfor ikke korrekt, at skærmtaget indgår indirekte,  

 som anført ovennævnte skrivelse fra regionen.
Det fremgår af vurderingsvejledningen afsnit A.1, at den  

 offentlige ejendomsvurdering skal udtrykke ejendommens værdi i handel og  

 vandel.
Ejendommen fremstår som en almindelig butiksejendom, og skærmtaget må  

 antages ikke at have nogen værdi for en køber, der typisk ikke ville anvende  

 ejendommen til salg af benzin.
Der vil derfor snarere være tale om en negativ  

 værdi, idet køber sandsynlig ville skulle bekoste en nedrivning af  

 skærmtaget.
Iflg. vejledningens afsnit B.3.1.3.2 skal  

 forretningsejendomme vurderes efter princippet leje x faktor, hvilken leje  

 fastsættes til markedslejen, som igen skal forstås som den leje, som en  

 kyndig  

 lejer og en kyndig udlejer ville aftale for det pågældende lejeforhold.
Det  

 er  

 igen vor påstand, at skærmtaget ikke ville indgå i et sædvanligt lejeforhold,  

 da lejers anvendelse typisk ikke ville omfatte benzinsalg.
 Skærmtaget er ligeledes ikke medtaget i BBR-meddelelsen.
 Iflg. en udtalelse af 28. maj 1997 fra Bygge- og  

 Boligstyrelsen indgår skærmtag ikke i en ejendoms samlede bebyggelsesprocent.
 Det kan oplyses, at skærmtaget i forsikringsmæssig henseende  

 er betragtet som et driftsmiddel (maskine), og iflg. oplysning  

 fra  

 forsikringsselskabet aldrig ville kunne forsikres som en bygning.
Subsidiært skal vi påstå skærmtaget afskrevet med forhøjede  

 afskrivningsprocenter under hensyn til en forventet levetid på 20 år I forbindelse med sagens behandling for Landsskatteretten  

 har Told- og Skattestyrelsen afgivet udtalelse i sagen:
I besvarelse af Landsskatterettens skrivelse af 11.8.2003  

 vedrørende bedømmelse i afskrivningsmæssigt henseende af et skærmtag/baldakin  

 over 2 benzinstandere i tilknytning til A Brugsforening skal man udtale, at  

 skærmtaget efter styrelsens opfattelse bør anses for en bygningsbestanddel,  

 der  

 indgår i vurderingen af den faste ejendom, jfr. vurderingslovens § 9. Repræsentanten præciserede over for Landsskatteretten, at  

 skærmtaget er afskrivningsberettiget som et driftsmiddel.
Hovedfunktionen for  

 Brugsen er købmandsvirksomhed, benzinsalg er en bivirksomhed.
Hvis der er  

 behov  

 for at flytte, vil tanken blive nedlagt og skærmtaget er derfor en  

 installation  

 til brug for denne særlige erhvervsvirksomhed og skal derfor ikke medtaget  

 ved  

 vurderingen, jf.
Told- og Skattestyrelsens cirkulære fra 1984 vedrørende  

 ændringen af tinglysningslovens § 38.
 Landsskatteretten stadfæster den foretagne forhøjelse af  

 skattepligtig indkomst i de påklagede indkomstår 1999, 2000 og 2001, idet man  

 erklærer sig enig i selskabsbeskatningens afgørelse, at det omhandlede  

 skærmtag  

 er en særskilt bygning/bygningsbestanddel i henhold til afskrivningslovens §  

 14, og at afskrivning foretages med 5 % i henhold til afskrivningslovens §  

 17,  

 stk. 1.
 Som grundlag for afgørelsen henvises til vurderingslovens §  

 9:
 Ved ejendomsværdien forstås værdien af den faste ejendom i  

 dens helhed.
Stk. 2. Sædvanligt tilbehør til ejendommen medtages ved  

 ansættelsen.
Derimod medtages ikke besætning, inventar, maskiner og andet  

 driftsmateriel. Ved lov nr. 159 af 28. april 1982 blev tinglysningslovens §  

 38 ændret, og på denne baggrund vedtog Ligningsrådet med virkning fra 1. jan.  

 1986 at ændre vurderingspraksis:
--- fra og med 18. alm. vurdering henregnes på grund af en  

 ændring i tinglysningslovens § 38 en række effekter, der tidligere ansås for  

 sædvanlig tilbehør, til løsøre.
Således medregnes nu til løsøre de  

 installationer, der er til brug for en særlig erhvervsvirksomhed.  

 Installationer til brug for en ejendoms anvendelse til erhverv i  

 almindelighed  

 anses fortsat for sædvanlig tilbehør. Ud over vurderingslovens §§ 1, 5, 8, 9 og 11 er begrebet  

 vurderingspligtig fast ejendom eller bygninger ikke nærmere defineret i  

 loven,  

 men i Vurdering og beskatning af fast ejendom 4. udgave afsnit  

 4.3 henvises  

 til lovens § 9 og det anføres bl.a.:
Vurderingen omfatter i første række bygninger og  

 bygningsbestanddele.
Som bygninger og bygningsbestanddele anses bygninger af  

 enhver art på eller i jorden, blot de kan betragtes som bygningsværk til  

 forbliven på stedet.
På baggrund af det således foreliggende, herunder  

 skærmtagets fremtræden, opbygning og udformning, finder retten, at det i  

 vurderingsmæssig henseende må anses som fast ejendom/bygning til varig  

 forbliven på stedet, og som følge heraf er afskrivningsberettiget som en  

 særskilt bygning i henhold til afskrivningslovens bestemmelser At bygningen ikke er medtaget i BBR-udskriften for  

 ejendommen, og at et skærmtag ikke indgår i ejendommens bebyggelsesprocent  

 kan  

 ikke føre til andet resultat.
 Vedrørende klagerens subsidiære påstand om afskrivning med  

 forhøjet afskrivningssats, jf. afskrivningslovens § 17, stk. 2, er det  

 rettens  

 opfattelse, at det omhandlede skærmtag, efter det i sagen foreliggende om de  

 anvendte materialer og konstruktionen, ikke er udsat for en sådan fysisk  

 forringelse, at det har mistet sin værdi senest 25 år efter opførelsen.
