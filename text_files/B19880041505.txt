 I medfør af § 60, stk. 3, § 63, stk. 2, § 64, § 78, § 80 b og § 81 i lov  

 om styrelsen af kommunernes skolevæsen og af virksomhed efter lov om  

 fritidsundervisning m.v., jf. lovbekendtgørelse nr. 492 af 25. juli 1986, §  

 19 a og § 20, stk. 2, i lov om gymnasieskoler og studenterkursus, jf.  

 lovbekendtgørelse nr. 715 af 18. november 1987, samt § 5 og § 9 a i lov om  

 højere forberedelseseksamen, jf. lovbekendtgørelse nr. 608 af 22. september  

 1987, fastsættes:
Almindelige bestemmelser § 1.  Ved hver gymnasieskole og hvert kursus til  

 højere forberedelseseksamen og studenterkursus skal der være et lærerråd, en  

 lærerforsamling, et elevråd og et fællesudvalg.
 Stk. 2.  Ved gymnasieskoler, hvortil der er knyttet  

 kursus til højere forberedelseseksamen og/eller studenterkursus, er  

 lærerrådet, lærerforsamlingen, elevrådet og fællesudvalget fælles for skolen  

 og kursus.
 Stk. 3.  Ved seminarier, der uddanner lærere til  

 folkeskolen, og hvortil der er knyttet kursus til højere  

 forberedelseseksamen, kan lærerrådet være fælles for seminariet og kursus,  

 såfremt seminariets lærerråd og kursus' lærerråd hver for sig giver  

 tilslutning dertil.
A.
Sammensætning og funktion 1. Lærerrådet § 2.  Lærerrådet består af rektor, lærere ansat som  

 tjenestemænd eller på overenskomst, herunder lærere ansat i kvotastilling  

 eller i kombinationsstilling, samt timelærere og årsvikarer.
 Stk. 2.  Kun lærere ansat i fast stilling kan dog  

 deltage i lærerrådets behandling af sager vedrørende skolens/kursus'  

 undervisningstilbud, antallet af klasser og oprettelse af hold, time- og  

 fagfordelingsplaner, den ugentlige arbejdsplan samt stillingsopslag og  

 indstillinger om stillingsbesættelser, jf. § 11, stk. 1, a, b, c, d og e.
§ 3.  Lærerrådet vælger af sin midte en formand, idet  

 rektor dog ikke kan vælges.
Desuden vælges en næstformand og en sekretær.  

 Lærerrådet fastsætter selv sin forretningsorden.
 Stk. 2.  Valgene i henhold til stk. 1 foretages på et  

 møde i foråret inden fastsættelsen af fag- og timeplanen for det følgende  

 skoleår og gælder for dette skoleår.
 § 4.  Formanden sammenkalder lærerrådet, når han  

 finder det nødvendigt, og skal sammenkalde det, når rektor eller mindst en  

 femtedel af rådets medlemmer kræver det.
Stk. 2.  Formanden fastsætter dagsordenen og meddeler  

 denne ved opslag på skolen/kursus.
Rådets medlemmer kan stille forslag til  

 dagsordenen senest 3 dage før mødet.
Desuden har elevrådet ret til gennem det  

 i § 10 nævnte fællesudvalg at få spørgsmål optaget på dagsordenen, undtagen  

 for så vidt angår de i stk. 3, a og b, nævnte emner.
 Stk. 3.  Repræsentanter for elevrådet og for skolens  

 tekniske og administrative medarbejdere har ret til uden stemmeret at deltage  

 i lærerrådets møder i almindelighed eller ved enkelte punkters behandling,  

 hvis det ikke drejer sig om:
Stk. 4.  Medlemmerne har pligt til at deltage i  

 lærerrådets møder.
Eventuelt forfald skal med angivelse af grunden dertil  

 forud meddeles formanden.
Møderne afholdes som regel uden for skoletiden.
§ 5.  Lærerrådet er beslutningsdygtigt, når mindst  

 halvdelen af medlemmerne er til stede.
Lærerrådets vedtagelser træffes ved  

 almindeligt stemmeflertal.
I tilfælde af stemmelighed er formandens stemme  

 udslaggivende.
Alle vedtagelser indføres i en beslutningsprotokol.
Er der  

 holdt afstemning, angives afstemningens emne samt antal stemmer for og imod.  

 Mindretallet kan forlange, at afvigende meninger efter kort diktat tilføres  

 beslutningsprotokollen.
 § 6.  De med lærerrådets virksomhed forbundne  

 udgifter, herunder til maskinskrivning, kopiering, papir, porto og lignende,  

 afholdes af skolen/kursus.
2. Lærerforsamlingen § 7.  Lærerforsamlingen består af rektor og samtlige  

 lærere ved skolen/kursus.
 Stk. 2.  Alle lærere, der underviser i  

 gymnasieafdelingen, har ret til, og alle lærere, der underviser de elever,  

 hvis forhold behandles, har pligt til at være til stede under  

 lærerforsamlingens behandling af spørgsmål om rådgivning af  

 gymnasieafdelingens elever om fortsættelse i næste klasse, jf. § 14. De  

 lærere, der underviser de elever, hvis forhold behandles, har tillige ret og  

 pligt til at deltage i lærerforsamlingens afstemninger herom.
 § 8.  Lærerforsamlingen indkaldes og ledes af rektor.  

 Rektor udpeger en sekretær for lærerforsamlingen.
Stk. 2.  Over lærerforsamlingens forhandlinger og  

 vedtagelser føres en protokol efter rektors diktat.
Er der holdt afstemning,  

 angives afstemningens emne samt antal stemmer for og imod.
3. Elevrådet § 9.  Eleverne opretter et elevråd.
 Stk. 2.  Elevrådets organisation afgøres af eleverne.
4. Fællesudvalget § 10.  Fællesudvalget, der er kontaktorgan mellem  

 rektor, lærerråd og elever, består af rektor som formand, formanden for  

 lærerrådet, formanden for elevrådet, 3 lærere valgt af lærerrådet, 3 elever  

 valgt af elevrådet og 1 repræsentant for det tekniske og administrative  

 personale.
 Stk. 2.  Ved gymnasieskoler, hvortil der er knyttet  

 kursus til højere forberedelseseksamen, jf. § 1, stk. 2, skal mindst een af  

 elevrepræsentanterne vælges blandt eleverne ved kursus til højere  

 forberedelseseksamen.
 Stk. 3.  Valgene, der gælder for et skoleår, foretages  

 snarest efter skoleårets begyndelse.
Stk. 4.  Fællesudvalget indkaldes af rektor.
Indkaldelse  

 skal foretages, når mindst 3 medlemmer forlanger det.
Over fællesudvalgets  

 forhandlinger og vedtagelser føres en protokol efter rektors diktat.
B.
Kompetence 1. Lærerrådet § 11.  Lærerrådet skal høres om:
 Stk. 2.  Lærerrådet afgiver indstilling om:
Stk. 3.  Lærerrådet skal udtale sig om enhver sag  

 vedrørende skolen/kursus, der forelægges det af formanden, rektor, skolerådet  

 eller amtsrådet.
Lærerrådet kan afgive udtalelser og stille forslag om alle  

 spørgsmål vedrørende skolen/kursus.
 Stk. 4.  Lærerrådets indstillinger og udtalelser  

 meddeles rektor ved udskrift af beslutningsprotokollen.
Stk. 5.  Såfremt sagen efter sin beskaffenhed skal  

 forelægges skolerådet, amtsrådet eller Direktoratet for Gymnasieskolerne og  

 Højere Forberedelseseksamen, fremsendes den gennem rektor med dennes  

 udtalelse.
Lærerrådet modtager kopi af rektors bemærkninger i sagen.  

 Lærerrådets erklæring skal medfølge ved sagens forelæggelse for højere  

 myndighed.
 § 12.  Lærerrådet har ikke pligt og ikke ret til at  

 udtale sig om den enkelte lærers forhold.
2. Lærerforsamlingen § 13.  Lærerforsamlingen behandler og udtaler sig om  

 spørgsmål om elevernes forhold med hensyn til standpunkt og mødepligt.
 Stk. 2.  Lærerforsamlingen skal drøfte koordination af  

 undervisningen i den enkelte klasse med henblik på at sikre sammenhængen  

 mellem fagene og en passende fordeling af elevernes arbejdsbyrde.
 § 14.  Lærerforsamlingen behandler desuden spørgsmål  

 om rådgivning af gymnasieafdelingens elever om fortsættelse i næste klasse,  

 jf. § 7, stk. 2.
3. Elevrådet § 15.  Elevrådet skal høres om:
4. Fællesudvalget § 16.  Fællesudvalgets opgave er gennem gensidig  

 information og forhandlinger at fremme samarbejdet mellem lærere og elever.
 Stk. 2.  Fællesudvalget træffer inden for de  

 bevillingsmæssige rammer afgørelse om introduktionsdage, studiedage,  

 emnedage, fællesarrangementer og studiekredse samt fritidsaktiviteter og  

 fælles arrangementer såsom skolefester, skolekomedier, sportsstævner m.m.
 Stk. 3.  Fællesudvalget udarbejder forslag til  

 skolens/kursus' ordensregler og fremsender dette til skolerådet til  

 godkendelse.
Stk. 4.  Fællesudvalget kan ikke udtale sig om eller på  

 dagsordenen optage sager, som vedrører skolens/kursus' fag- og  

 timefordelingsplan eller den enkelte lærers forhold eller undervisning.
Sager  

 vedrørende enkelte elever kan kun behandles, hvis den pågældende elev er  

 indforstået hermed.
Frederiksberg Kommune § 17.  Bestemmelserne i §§ 1-16 finder tilsvarende  

 anvendelse ved Frederiksberg Kommunes gymnasieskoler m.v.
Kommunalbestyrelsen  

 træder i amtsrådets sted ved varetagelsen af de funktioner, der er henlagt  

 til amtsrådet.
Københavns Kommune § 18.  Med hensyn til lærerrådene ved de kommunale  

 gymnasieskoler m.v. gælder de i regulativ for lærerrådene ved Københavns  

 kommunale gymnasier fastsatte regler.
 § 19.  For lærerforsamlingen ved en kommunal  

 gymnasieskole m.v. gælder reglerne i §§ 7, 8, 13 og 14.
 § 20.  For elevrådet og fællesudvalget ved en kommunal  

 gymnasieskole m.v. gælder reglerne i §§ 9, 10, 15 og 16.
 Sorø Akademis Skole og de private  

 gymnasieskoler m.v.
 § 21.  Bestemmelserne i §§ 1-16 finder tilsvarende  

 anvendelse ved Sorø Akademis Skole og de private gymnasieskoler m.v.  

 Fællesudvalget udarbejder forslag til skolens/kursus' ordensregler, og rektor  

 træffer afgørelse i sagen.
 Stk. 2.  For Sorø Akademis Skole træder Direktoratet for  

 Gymnasieskolerne og Højere Forberedelseseksamen i amtsrådets sted.
 Stk. 3.  For de private gymnasieskolers og kursers  

 vedkommende træder skolens/kursus' bestyrelse i amtsrådets sted.
 Ikrafttræden m.v.
§ 22.  Direktoratet for Gymnasieskolerne og Højere  

 Forberedelseseksamen kan i særlige tilfælde tillade fravigelser fra  

 bekendtgørelsens bestemmelser.
Ansøgning herom indsendes gennem amtsrådet, på  

 Frederiksberg gennem kommunalbestyrelsen og i København gennem  

 skoledirektionen.
For de private skolers og kursers vedkommende indsendes  

 ansøgning gennem bestyrelsen.
 Stk. 2.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 23.  Bekendtgørelsen træder i kraft den 1. august  

 1988.
 Stk. 2.  Bekendtgørelse nr. 531 af 18. oktober 1978 om  

 lærerråd, lærerforsamlinger og fællesudvalg ved de amtskommunale og kommunale  

 gymnasieskoler, bekendtgørelse nr. 480 af 26. november 1979 om lærerråd,  

 lærerforsamlinger og fællesudvalg ved statens gymnasieskoler m.v. og  

 bekendtgørelse nr. 481 af 26. november 1979 om lærerråd, lærerforsamlinger og  

 fællesudvalg ved de private gymnasieskoler m.v. ophæves.
