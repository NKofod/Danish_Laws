 I medfør af § 7 i lov nr. 119 af 22. marts 1947 om forhandling, udførsel  

 og indførsel af æg og ægprodukter m.m., jfr. lovbekendtgørelse nr. 49 af 16.  

 februar 1966, fastsættes herved følgende bestemmelser.
 § 1.  Ved ægprodukter forstås i denne bekendtgørelse  

 udslåede æg (hele æg, æggeblommer og æggehvide), flydende, frosne eller  

 tørrede og lignende produkter med eller uden tilladte tilsætninger.  

 Ægprodukter må kun tilvirkes af hønseæg, medmindre særlig tilladelse til at  

 anvende andre æg foreligger fra Landbrugsministeriet, jfr. § 2, stk. 3. Ved  

 tilvirkning af ægprodukter, der er bestemt til menneskeføde, må kun anvendes  

 æg, der er egnet til menneskeføde.
 Stk. 2.  Ægprodukter, der er bestemt til teknisk brug,  

 omfattes alene af mærkningsbestemmelserne i § 9.
 § 2.  Tilvirkning eller udførsel her fra landet af  

 ægprodukter må kun finde sted, såfremt Landbrugsministeriet har meddelt  

 autorisation hertil.
 Stk. 2.  Enhver virksomhed, der til salg eller fordeling  

 ønsker at tilvirke ægprodukter her i landet, samt enhver, der ønsker at  

 udføre ægprodukter her fra landet, skal indsende anmeldelse (* 1) derom til  

 Statskontrollen med Mejeriprodukter og Æg m.m. (* 2). Autorisation til  

 tilvirkning af ægprodukter meddeles, såfremt virksomheden opfylder de til  

 enhver tid fastsatte betingelser med hensyn til indretning m.m., jfr. stk. 4.
 Stk. 3.  I virksomheder, der er autoriseret til  

 tilvirkning af ægprodukter, må der ikke uden Landbrugsministeriets tilladelse  

 indbringes andre æg eller ægprodukter af andre æg end danske hønseæg.
 Stk. 4.  Enhver til tilvirkning af ægprodukter  

 autoriseret virksomhed er underkastet bestemmelserne i det til enhver tid  

 værende regulativ for indretning og renholdelse m.m. af virksomheder, hvori  

 foregår tilvirkning af ægprodukter.
 Stk. 5.  Ompakning (omfyldning, omhældning) eller  

 ombehandling af ægprodukter for salg til menneskeføde må kun foretages af  

 virksomheder, som har modtaget autorisation til tilvirkning af ægprodukter.
Stk. 6.  Uanset foranstående bestemmelser må de i § 4 i  

 bekendtgørelse nr. 141 af 19. april 1963 om forhandling og udførsel af æg  

 omhandlede autoriserede virksomheder udslå udløbere til ægmasse  

 (»helæg«). Ved udløbere forstås æg, der ved ankomsten til den  

 autoriserede virksomhed eller ved den almindelige maskinelle og manuelle  

 behandling i virksomheden er blevet beskadiget således, at ægget indhold  

 trænger ud gennem skallen.
Udløbere samt ægmasse heraf må af de nævnte  

 virksomheder ikke udbydes eller udleveres til salg som menneskeføde eller til  

 anvendelse som sådan. Ægmasse af udløbere må dog leveres direkte til en i  

 medfør af denne bekendtgørelse til tilvirkning af ægprodukter autoriseret  

 virksomhed på betingelse af, at  udslåningen af udløbere sker direkte  

 i de til forsendelsen bestemte beholdere, der skal være velegnede til  

 formålet og højst må kunne indeholde 10 kg ægmasse, at udslåningen  

 tilendebringes på så kort tid som muligt, at beholderne med ægmassen  

 daglig anbringes og, indtil forsendelse finder sted, opbevares ved en  

 temperatur på ikke over - 5 grader C, samt at den omhandlede  

 ægmasse mindst een gang ugentlig i frossen stand afsendes til autoriseret  

 ægproduktvirksomhed.
Statskontrollen kan fastsætte nærmere bestemmelser om  

 behandling, opbevaring og forsendelse af ægmasse af udløbere.
 § 3.  Når der er meddelt en virksomhed autorisation  

 til tilvirkning af ægprodukter, kan statskontrollen i virksomheden, hos  

 eksportører og på grossistlagre i øvrigt samt ved udførselssteder etc. udtage  

 prøver til undersøgelse af de af virksomheden tilvirkede ægprodukter.
Stk. 2.  Ægprodukter, der er bestemt til videre  

 forhandling til menneskeføde, skal opbevares på en sundhedsmæssig forsvarlig  

 måde.
Flydende ægprodukter skal opbevares ved en temperatur, der ikke  

 overstiger 5 grader C, og frosne ægprodukter ved en temperatur, der ikke  

 overstiger - 18 grader C.
 Stk. 3.  Autoriserede virksomheder, herunder  

 eksportører, samt grossister i øvrigt skal indsende de af statskontrollen  

 udtagne og forseglede prøver til nærmere af kontrollen angivne laboratorier.
§ 4.  Det er tilladt ved tilvirkning af ægprodukter at  

 tilsætte kogsalt og sukker (saccharose) samt som konserveringsmiddel  

 natriumbenzoat og/eller benzoesyre på betingelse af, at tilsætningernes art  

 og mængde angives i varens mærkning.
Statskontrollen kan efter aftale med  

 sundhedsstyrelsen give tilladelse til anvendelse af andre  

 konserveringsmidler.
De tilsatte mængder af henholdsvis kogsalt og sukker må  

 i varens mærkning angives med to grænsetal, hvis afstand ikke må overstige 2.  

 Tilsætningen af natriumbenzoat og/eller benzoesyre må ikke overstige en  

 mængde, der modsvarer 0,8 pct. benzoesyre.
 Stk. 2.  For så vidt der ikke i mærkningen på  

 ægprodukter er anført det procentiske indhold af ægtørstof og fedt i varerne,  

 skal indholdet deraf være følgende i de anførte ægprodukter.
a.
Flydende og frossen helæg skal indeholde mindst 25 pct. ægtørstof og  

 mindst 11 pct. fedt.
Tørret helæg (helægpulver) skal indeholde mindst 95 pct.  

 ægtørstof og mindst 42 pct. fedt.
b.
Flydende og frossen hvide skal indeholde mindst 11 pct. ægtørstof.  

 Hvidepulver og krystallinsk hvide skal indeholde henholdsvis mindst 92 pct.  

 og 85 pct. ægtørstof.
c.
Flydende og frossen blomme skal indeholde mindst 43 pct. ægtørstof og  

 mindst 28 pct. fedt.
Samme mindsteindhold af ægtørstof og fedt skal under  

 hensyntagen til tilsætningerne forefindes i frossen blomme tilsat henholdsvis  

 kogsalt eller sukker samt flydende blomme tilsat henholdsvis kogsalt eller  

 sukker og med eller uden konserveringsmiddel, jfr. stk. 1. Tørret blomme  

 (blommepulver) skal indeholde mindst 95 pct. ægtørstof og mindst 60 pct.  

 fedt.
 § 5.  Samtlige ægprodukter, der er bestemt til  

 menneskeføde, skal være varmebehandlet efter nærmere af statskontrollen  

 godkendte fremgangsmåder i apparatur, der er afprøvet af Statens  

 Forsøgsmejeri og fundet egnet til formålet.
 Stk. 2.  I færdige ægprodukter, jfr. stk. 6, må ikke  

 kunne påvises bakterier af salmonellagruppen.
 Stk. 3.  Totalindholdet af bakterier, bestemt ved  

 pladespredning efter den af Nordisk Metodikkomite for næringsmidler i blad  

 nr. 27, 1958, beskrevne metode for bestemmelse af kimindhold i mælk, fløde og  

 iskrem (på mælke-pepton-agar) må ikke overstige 100.000 pr. g.
 Stk. 4.  Indholdet af coliforme bakterier, bestemt ved  

 pladespredning efter den af Nordisk metodikkomite for næringsmidler i blad  

 44, 1962, beskrevne metode for bestemmelse af indholdet af coliforme  

 bakterier i næringsmidler (på rødviolet-galde-agar), må ikke overstige 100  

 pr. g.
 Stk. 5.  I beholdere med ægprodukter, der angives at  

 være vacuumpakket, må indholdet af ilt indtil 7 dage efter varens pakning  

 ikke overstige 3 pct.
 Stk. 6.  En vare anses for at være færdig, når den  

 forefindes i salgsemballage, der er lukket som i § 6, stk. 2, anført eller i  

 øvrigt er anbragt i forsendelsesemballage.
 Stk. 7.  Den tilvirkende virksomhed er ansvarlig for, at  

 ægprodukter, for hvilke forseglingen (plomberingen) på den originale  

 emballage ikke er brudt, jfr. § 6, stk. 2, opfylder de i denne bekendtgørelse  

 stillede krav til produkternes sammensætning og bakteriologiskne kvalitet.
 Stk. 8.  Ægprodukter, om hvilke det konstateres, at de  

 ikke opfylder de i denne paragraf fastsatte bestemmelser, må ikke uden  

 statskontrollens tilladelse fjernes fra den virksomhed, hvor prøver til  

 undersøgelse er udtaget.
 § 6.  På emballagen for ægprodukter skal der ved  

 påklæbning af etiketter eller ved tydelig og holdbar mærkning direkte på  

 emballagen være anført:
a.
Varens danske oprindelse b.
Fabrikkens (virksomhedens) autorisationsnummer c.
Varens art d.
Tilsætningernes art og mængde, e.
Nettovægten, f.
Ordet »pasteuriseret« på dansk eller fremmed sprog, g.
Løbenummer i produktionen samt anden af statskontrollen foreskreven  

 mærkning.
Stk. 2.  Lukket på emballagen for ægprodukter skal af  

 den autoriserede virksomhed enten plomberes eller overklæbes med en  

 mærkeseddel eller lign. på en sådan måde, at emballagen ikke kan åbnes, uden  

 at det kan ses.
Plomben eller mærkesedlen skal indeholde angivelse af  

 virksomhedens navn eller autorisationsnummer.
 Stk. 3.  Statskontrollen kan meddele dispensation fra de  

 i denne bekendtgørelse indeholdte mærkningsbestemmelser, såfremt varen skal  

 udføres til et land, hvis forskrifter forbyder den nævnte mærkning eller gør  

 denne uønsket.
 Stk. 4.  På varens etikette eller emballage må ikke  

 forefindes angivelser, der ikke er i overensstemmelse med de virkelige  

 forhold, eller som kan virke vildledende.
 § 7.  Emballagen for ægprodukter skal være af en sådan  

 beskaffenhed, at den beskytter varen og ikke påvirker denne i skadelig  

 retning.
§ 8.  Autoriserede virksomheder skal føre bøger over  

 tilvirkning, lager, køb og salg af ægprodukter efter nærmere af  

 statskontrollen fastlagte retningslinjer samt tilstille kontrollen ugentlige  

 opgørelser over tilvirkning, beholdning, køb og salg af ægprodukter.  

 Statskontrollen kan foreskrive mærkning af hver enkelt pakning med løbenumre  

 refererende til tilvirknings-, lager-, købs- og salgsbøger.
Opgørelsen skal  

 omfatte kalenderugen og skal være Statskontrollen med Mejeriprodukter og Æg  

 m.m., Christians Brygge 22, København K., i hænde sendes den påfølgende  

 torsdag.
§ 9.  Ægprodukter, der ikke er bestemt til  

 menneskeføde, jfr. § 1, skal opbevares og forsendes i beholdere, sække  

 o.lign., der er tydeligt mærket med angivelsen »TIL TEKNISK BRUG«.  

 Denne angivelse skal på forsendelsesemballagen være anført med mindst 30 mm  

 høje bogstaver af bloktype og med sort, holdbar farve.
Mærkningen skal være  

 anbragt på to modstående sider af emballagen.
 Stk. 2.  I mærkningen på ægprodukter til teknisk brug må  

 ikke forefindes angivelser, der ikke er i overensstemmelse med de virkelige  

 forhold, eller som kan virke vildledende.
§ 10.  Ved udførsel her fra landet af ægprodukter  

 bestemt til menneskeføde, skal enhver sending være ledsaget af en af  

 statskontrollen udstedt udførselstilladelse.
Statskontrollen kan kræve, at  

 prøver af sendingen ved kontrollens foranstaltning er undersøgt og fundet fri  

 for indhold af bakterier af salmonellagruppen.
Udgifter for undersøgelser af  

 ægprodukter til brug ved udstedelse af særligt ønskede eller fra udenlandsk  

 side foreskrevne certifikater skal betales af rekvirenten.
 Stk. 2.  Udførselstilladelserne skal afleveres til  

 toldvæsenet eller jernbanevæsenet, eventuelt postvæsenet, der skal forsyne  

 hver tilladelse med påtegning om udførslerne og umiddelbart efter hver  

 kalenderuge indsende de i ugens løb modtagne tilladelser til Statskontrollen  

 med Mejeriprodukter og Æg m.m., Christians Brygge 22, København K.
 Stk. 3.  Ægprodukter, der er bestemt til teknisk brug,  

 og hvis forsendelsesemballage er mærket forskriftsmæssigt med angivelsen  

 »TIL TEKNISK BRUG«, jfr. § 9, stk. 1, kan udføres uden  

 udførselstilladelse.
§ 11.  Statskontrollen fører tilsyn med overholdelsen  

 af de i denne bekendtgørelse med tilhørende regulativ indeholdte bestemmelser  

 og skal have uhindret adgang til ethvert sted, hvor ægprodukter tilvirkes  

 eller oplagres, til enhver jernbanestation og havneplads m.v. og ethvert  

 transportmiddel, hvori ægprodukter forefindes til forsendelse.  

 Statskontrollen har ret til på ethvert af disse steder at udtage prøver til  

 undersøgelse, ligesom statskontrollen skal have uhindret adgang til at  

 efterse den foreskrevne bogføring m.m. og dertil hørende bilag.
De pågældende  

 virksomheder skal yde statskontrollen fornøden bistand ved eftersynene.
 Stk. 2.  Statskontrollen kan tilbageholde fra udførsel  

 sådanne partier ægprodukter, som ikke er af tilfredsstillende kvalitet, og  

 som findes ikke at opfylde de fastsatte bestemmelser om sammensætning,  

 mærkning, pakning og emballage m.m.
 Stk. 3.  Den sundhedskommissionerne påhvilende  

 tilsynspligt berøres ikke af bestemmelserne i denne bekendtgørelse.
 § 12.  Overtrædelse af denne bekendtgørelse eller af  

 de i medfør af samme givne pålæg straffes i medfør af bestemmelserne i § 13 i  

 lov nr. 119 af 22. marts 1947 om æg og ægprodukter m.m., jfr.  

 lovbekendtgørelse nr. 49 af 16. februar 1966.
 § 13.  Denne bekendtgørelse træder i kraft den 1.  

 november 1967, og samtidig ophæves bekendtgørelse nr. 71. af 19. februar 1960  

 om tilvirkning og udførsel af danske ægprodukter.
 Landbrugsministeriet, den 1. august  

 1967.
Chr.
Thomsen / K.
Gerhard Olsen (* 1) Opmærksomheden henledes på, at den pågældende anmeldelse ikke  

 fritager virksomheden for at søge godkendelse hos eller foretage anmeldelse  

 til vedkommende sundhedskommission og direktoratet for arbejdstilsynet.
 (* 2) Statskontrollens kontorer er for tiden:
 Vester Voldgade 115, København V. (1. kontroldistrikt: København,  

 Københavns, Frederiksborg og Bornholms amter).
 Kongensgade 27. Odense. (2. kontroldistrikt: Holbæk amt undtagen Samsø,  

 Præstø, Maribo, Svendborg og Odense amter).
Havnegade 4, Århus C. (3. kontroldistrikt: Hjørring, Thisted, Ålborg,  

 Viborg, Randers, Århus og Skanderborg amter samt Samsø) Orla Lehmannsgade 10, Vejle. (4. kontroldistrikt: Ringkøbing, Ribe, Vejle,  

 Haderslev, Åbenrå, Sønderborg og Tønder amter).
