 I medfør af § 6 i lov om tilsyn med skibe, jfr. lovbekendtgørelse nr. 336  

 af 31. august 1965 med senere ændringer, fastsættes herved følgende:
§ 1 I bekendtgørelse nr. 173 af 21. maj 1965 om forskrifter for skibes bygning  

 og udstyr m.v. med senere ændringer foretages følgende ændringer:
 1. § 192, litra b, affattes således:
»b.
Ethvert kompas om bord til brug ved skibets navigering skal være  

 forsynet med certifikat fra direktoratet (Nautisk Prøvekammer) eller et af  

 direktoratet anerkendt prøvekammer.
Direktoratet kan på fastsatte vilkår  

 bemyndige en fabrikant til at udstede certifikater for kompasser, der er  

 fremstillet i overensstemmelse med en forud godkendt prototype.  

 Certifikaterne skal findes om bord til forevisning for skibstilsynet.« 2. § 192, litra c, affattes således:
»c.
Et kompas skal for at kunne opnå certifikat opfylde de krav med  

 hensyn til konstruktion, materialer, vægt m.v. samt afprøvning, som  

 indeholdes i de til enhver tid gældende af direktoratet givne  

 forskrifter.« 3. § 192, litra f, affattes således:
»f.
Såfremt et magnetkompas, for hvilket der er udstedt certifikat,  

 er blevet underkastet en reparation, der kan have indflydelse på de forhold,  

 der betinger dets fortsatte godkendelse, påhviler det skibets fører snarest  

 muligt at lade det undersøge og forsyne med eventuelt nyt certifikat.« 4. § 197, lidtra d, udgår.
 5. § 198 affattes således:
 »§ 198.  Lanterner, signalfigurer og  

 lydsignalapparater.
a.
Ethvert skib skal være udrustet med lanterner, signalfigurer og  

 lydsignalapparater i sådant omfang, at det er i stand til at opfylde kravene  

 i de internationale søvejsregler.
Signalfigurernes konstruktion og  

 lydsignalapparaternes konstruktion, effektivitet og installation om bord skal  

 være i overensstemmelse med de internationale søvejsregler samt med de af  

 direktoratet givne forskrifter.
b.
Skibe uden for indskrænket fart med undtagelse af fiskeskibe under 20  

 tons i fart på Nord- og Østersøen og Den engelske Kanal skal være forsynet  

 med et reservesæt side- og toplanterner samt med en reserve-agterlanterne og  

 et sæt reserve-ankerlanterner.
Reservelanterne skal, såfremt de er indrettet  

 til elektrisk belysning, kunne tilsluttes skibets elektriske nødenergikilde.
c.
Lanterner med petroleumsbelysning må ikke anvendes i tankskibe og skibe  

 indrettet til transport af gasarter, herunder fordråbede gasarter.
d.
Lanternerne skal være forsynet med certifikat fra direktoratet (Nautisk  

 Prøvekammer) eller et af direktoratet anerkendt prøvekammer.
Direktoratet kan  

 på fastsatte vilkår bemyndige en fabrikant til at udstede certifikater for  

 lanterner, der er fremstillet i overenstemmelse med en forud godkendt  

 prototype.
Certifikaterne skal findes om bord til forevisning for  

 skibstilsynet.
Dog kan direktoratet tillade, at skibe under 12 m i længde  

 udstyres med lanterner uden certifikat under forudsætning af, at de er af  

 godkendt type.
e.
En lanterne skal for at kunne opnå certifikat eller typegodkendelse  

 opfylde de krav med hensyn til konstruktion m.v. som indeholdes i de til  

 enhver tid gældende af direktoratet givne forskrifter.
f.
Såfremt en lanterne, for hvilken der er udstedt certifikat, er blevet  

 underkastet en reparation, der kan have indflydelse på de forhold, der  

 betinger dens fortsatte godkendelse, påhviler det skibets fører snarest  

 muligt at lade den undersøge og forsyne med eventuelt nyt certifikat.« 6. § 199 udgår.
 7. I § 200, litra b, ændres »ministeriet«  

 til »direktoratet«.
 8. I § 200, litra c, udgår ordene »Nautisk  

 Prøvekammers godkendelse og«.
 9. § 205, litra c, udgår.
 10. § 206 affattes således:
 »§ 206.  Lanterner, signalfigurer og  

 lydsignalapparater.
a.
Ethvert skib skal være udrustet med lanterner, signalfigurer og  

 lydsignalapparater i sådant omfang, at det er i stand til at opfylde kravene  

 i de internationale søvejsregler.
Signalfigurernes konstruktion og  

 lydsignalapparaternes konstruktion, effektivitet og installation om bord skal  

 være i overensstemmelse med de internationale søvejsregler samt med de af  

 direktoratet givne forskrifter.
b.
Skibe uden for indskrænket fart med undtagelse af fiskeskibe i fart på  

 Nord- og Østersøen og Den engelsek Kanal skal være forsynet med et reservesæt  

 sidelanterne, en reserve-agterlanterne og en reserve-ankerlanterne samt, for  

 så vidt angår sejlskibe med hjælpemaskinkraft, tillige med en  

 reserve-toplanterne.
Reservelanterne skal, såfremt de er indrettet til  

 elektrisk belysning, være uafhængige af skibets elektriske  

 hovedstrømsforsyning.
c.
Lanternerne skal være forsynet med certifikat fra et af direktoratet  

 ankerkendt prøvekammer.
Direktoratet kan på fastsatte vilkår bemyndige en  

 fabrikant til at udstede certifikat for lanterner, der er fremstillet i  

 overensstemmelse med en forud godkendt prototype.
Certifikaterne skal findes  

 om bord til forevisning for skibstilsynet.
Dog kan direktoratet tillade, at  

 skibe under 12 m i længde udstyres med lanterner uden certifikat under  

 forudsætning af, at de er af godkendt type.
d.
Med hensyn til de krav, en lanterne skal opfylde for at kunne opnå  

 certifikat eller typegodkendelse, og med hensyn til fornyet undersøgelse af  

 lanterner gælder bestemmelserne i § 198, litra e og f.« 11. § 207 udgår.
 12. § 208, litra a. affattes således:
»a.
For lægtere, pramme og andet flydende materiel, der ikke har  

 selvstændigt fremdrivningsmiddel, og som anvendes uden for havne, kanaler,  

 åer og indsøer, gælder de i § 205 om nationalflag og dagsignallampe samt i §  

 206, litra a, om forsyning med signalfigurer og lydsignalapparater fastsatte  

 bestemmelser, for så vidt disse kan komme til anvendelse.« 13. § 208, litra c. udgår.
 14. I § 365, nr. 4, udgår ordene »under  

 skibstilsynets kontrol«.
 15. Til § 368, litra a. nr. 3. føjes som nyt punktum:
»Ved målinger på elektornisk udstyr, forstærkere, transduktorer m.v.  

 skal der isolationsmåles med batteri ohmmeter.« 16. Til § 368 føjes som litra c:
»c.
Statens skibstilsyns isolationsmålinger kan bortfalde, for så  

 vidt der foreligger attest fra et godkendt firma eller fra en godkendt person  

 om, at de omhandlede målinger er foretaget med tilfredsstillende  

 resultat.« 17. § 371, litra c, affattes således:
»c.
Prøvetrykket skal være 1,3 gange arbejdstrykket ved såvel første  

 som ved efterfølgende trykprøver.
På beholderen skal arbejdstrykket,  

 prøvetrykket, fabrikantens eller leverandørens navn, beholderens byggeår samt  

 løbenummer eller andet mærke, hvorved beholderens identitet kan godtgøres,  

 være angivet på solid og iøjnefaldende måde, enten ved indhugning i selve  

 beholderen eller på en til denne fæstet metalplade.« 18. § 371, litra d, affattes således:
»d.
Statens skibstilsyns trykprøve eller undersøgelse kan bortfalde,  

 for så vidt der foreligger attest fra et godkendt firma eller fra en godkendt  

 person om, at den omhandlede trykprøve eller undersøgelse er foretaget med  

 tilfredsstillende resultat.« 19. § 372 litra d, affattes således:
»d.
Statens skibstilsyns trykprøve kan bortfalde, for så vidt der  

 foreligger en attest fra et godkendt firma eller fra en godkendt person om,  

 at trykprøven er foretaget med tilfredsstillende resultat.
På tanken skal  

 prøvetrykket, fabrikantens eller leverandrørens navn, tankens byggeår samt  

 løbenummer eller andet mærke, hvormed tankens identitet kan godtgøres, være  

 angivet på solid og iøjnefaldende måde, enten ved indhugning i selve tanken  

 eller på en til denne fæstet metalplade.
Periodisk trykprøvning af tanke skal  

 kun foretages, såfremt statens skibstilsyn anser det for nødvendigt.« § 2 Bekendtgørelsen træder i kraft den 15. juli 1977.
 Handelsministeriet, den 14. juni 1977.
 Ivar Nørgaard.
 /Sven Lunddahl.
