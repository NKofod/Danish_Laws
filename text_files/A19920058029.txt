 Herved bekendtgøres lov om visse spare- og  

 udlånsvirksomheder, jf. lovbekendtgørelse nr. 474 af 8. august 1988, som  

 ændret ved lov nr. 306 af 16. maj 1990.
 Stk. 2.  Loven finder med de fornødne lempelser  

 anvendelse på personer, der driver virksomhed som nævnt i stk. 1.
 § 2.  De af denne lov omfattede virksomheder skal have  

 en garanti- eller egenkapital, på mindst 5 mio. kr.
§ 3.  Uden samtykke af industriministeren må der ikke  

 beregnes garanti- eller egenkapitalen højere udbytte end 1 pct. over  

 nationalbankens højeste diskonto i løbet af regnskabsåret.
Udbyttet kan dog  

 altid beregnes til 4 pct., for så vidt regnskabet tillader dette.
 § 4.  Virksomheder, der er omfattet af denne lov, skal  

 have tilladelse af Finanstilsynet til at påbegynde deres virksomhed.  

 Tilladelse forudsætter, at de i De europæiske Fællesskabers direktiv af 12.  

 december 1977 om samordning af lovgivningen om adgang til at optage og udøve  

 virksomhed som kreditinstitut fastsatte betingelser opfyldes.
 Stk. 2.  Ansøgningen om tilladelse efter stk. 1 skal  

 være bilagt en driftsplan.
Stk. 3.  Når Finanstilsynet har meddelt tilladelse, skal  

 virksomheden registreres i Erhvervs- og Selskabsstyrelsen.
Med anmeldelse til  

 registrering skal virksomheden indsende 2 daterede eksemplarer af vedtægterne  

 til Erhvervs- og Selskabsstyrelsen, der videresender det ene eksemplar til  

 Finanstilsynet.
Stk. 4.  Senere ændringer af vedtægterne skal anmeldes  

 til Erhvervs- og Selskabsstyrelsen.
Ved anmeldelsen skal virksomheden  

 fremsende 2 daterede eksemplarer med den fuldstændige nye affattelse til  

 Erhvervs- og Selskabsstyrelsen, der videresender det ene eksemplar til  

 Finanstilsynet.
Stk. 5.  Erhvervs- og Selskabsstyrelsen fastsætter  

 regler om anmeldelse og registrering samt om gebyrer for anmeldelsen,  

 udskrifter m.v. og bekendtgørelse.
Gebyrerne tillægges udpantningsret.
Stk. 6.  Med ansøgningen om tilladelse efter stk. 1 skal  

 følge vedtægter og driftsplan.
Vedtægterne og senere ændringer heri skal  

 stadfæstes af Finanstilsynet.
 Stk. 7.  Finanstilsynet kan i det enkelte tilfælde  

 fastsætte yderligere vilkår for tilladelsen, herunder forskrifter vedrørende  

 virksomhedens udøvelse.
 § 5.  (Overgangsregel; udeladt).
§ 6.  Standser en virksomhed, kan industriministeren  

 udnævne en eller flere likvidatorer til sammen med een eller flere  

 repræsentanter for virksomheden at forestå likvidationen.
Ministeren er  

 bemyndiget til at suspendere virksomhedens vedtægter under likvidationen,  

 angående hvilken der skal ske offentlig bekendtgørelse i Statstidende og  

 endvidere tinglysning ved det eller de tingsteder, under hvilke virksomheden  

 ejer faste ejendomme, samt til at fastsætte de nærmere regler for  

 likvidationens foretagelse (herunder valg af revisorer). Finanstilsynet  

 deciderer eventuelle revisionsantegnelser såvel som det afsluttende regnskab.  

 Omkostningerne ved likvidationen udredes forlods af boets midler.
 Stk. 2.  Begæringer om, at en af denne lov omfattet  

 virksomheds bo skal undergives konkursbehandling, kan ikke tages til følge.
 Stk. 3.  Bestemmelserne i konkurslovens §§ 31, 39-91, 93  

 og 95-99 finder tilsvarende anvendelse under likvidationen.
 § 7.  (Ophævet).
§ 8.  Virksomhedernes årsregnskab skal revideres af en  

 eller flere revisorer.
Mindst en af revisorerne skal være statsautoriseret  

 eller registreret revisor.
 Stk. 2.  Finanstilsynet kan pålægge revisor at give  

 oplysninger om virksomhedens forhold.
 Stk. 3.  Såfremt en virksomheds regnskabsforhold  

 tilsiger det, kan Finanstilsynet udnævne en revisor til sammen med  

 virksomhedens egne revisorer at revidere regnskabet for det løbende år, og om  

 fornødent også for tidligere år, samt fastsætte det vederlag, virksomheden  

 skal yde ham derfor.
 Stk. 4.  Virksomhederne skal indsende kvartalsbalancer,  

 årsregnskab, revisionsprotokol og de oplysninger, som tilsynet fastsætter til  

 tilvejebringelse af en statistik vedrørende kreditinstitutter og  

 kapitalmarkedet til Finanstilsynet efter dettes nærmere bestemmelser.  

 Kvartalsbalancer og det reviderede årsregnskab skal offentliggøres i et eller  

 flere dagblade, være offentligt tilgængeligt på virksomhedens kontor og kan  

 på forlangende gennemses på tilsynets kontor.
§ 9.  Finder Finanstilsynet, at fortsættelse af en af  

 denne lov omfattet virksomhed på det foreliggende grundlag vil være  

 utilbørlig af hensyn til indskydernes interesser, kan Finanstilsynet også  

 uden for det i § 5 omhandlede tilfælde standse virksomheden helt eller  

 delvis, indtil grundlaget er ændret, eller endeligt.
Standses virksomheden  

 helt og endeligt, udnævner industriministeren en eller flere likvidatorer,  

 jf. herved i øvrigt forskrifterne i § 6.
 § 10.  Finanstilsynet påser overholdelse af loven og  

 af de bestemmelser, der er udstedt i medfør af loven, jf. dog § 4, stk. 5.  

 Erhvervs- og Selskabsstyrelsen påser overholdelsen af § 4, stk. 3 og 4.
 Stk. 2.  §§ 50 og 51 i lov om banker og sparekasser m.v.  

 finder tilsvarende anvendelse på virksomheder, der omfattes af denne lov.
 § 11.  Undlader en af denne lov omfattet virksomheds  

 bestyrelse, direktion eller revisorer i rette tid at efterkomme pligter, der  

 påhviler dem ifølge denne lov eller virksomhedens vedtægter, kan  

 industriministeren pålægge de forsømmelige under en daglig eller ugentlig  

 bøde at opfylde deres pligt.
Stk. 2.  De under tilsyn værende institutter dækker de  

 samlede udgifter ved tilsynet.
Bidragene fastsættes af Finanstilsynet i  

 forhold til de samlede gælds- og garantiforpligtelser, men kan dog ikke  

 fastsættes lavere end 500 kr. årlig.
Bidragene tillægges udpantningsret.
 § 11 a.  Om ansættelse, valg og afgang af direktører,  

 bestyrelsesmedlemmer og revisorer skal der senest 4 uger efter gives  

 meddelelse til Finanstilsynet.
 § 11 b.  Henlægger industriministeren sine beføjelser  

 efter loven til Finanstilsynet, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
 § 11 c.  Afgørelser truffet af Finanstilsynet eller  

 Erhvervs- og Selskabsstyrelsen i henhold til loven eller forskrifter udstedt  

 i medfør af loven kan indbringes for Industriministeriets Erhvervsankenævn  

 senest 4 uger efter, at afgørelsen er meddelt den pågældende.
§ 12.  Overtrædelser af denne lov straffes, for så  

 vidt de ikke falder ind under borgerlig straffelov, med bøder.
Sådan straf  

 kommer også til anvendelse på agenter, der ved urigtige eller vildledende  

 angivelser virker for tilgang af sparere.
§ 13.  Ophævet.(* 1) § 14.  Denne lov træder i kraft straks.
 § 15.  Loven træder i kraft for Grønland den 1. april  

 1968.
Stk. 2.  Lov nr. 277 af 27. maj 1950 om udøvelse af  

 erhverv i Grønland ophæves, for så vidt angår virksomhed, der omfattes af  

 denne lov.
Lov nr. 154 af 24. april 1985 om ændring af lov om banker og  

 sparekasser m.fl. indeholder ikrafttrædelses- og overgangsbestemmelser i §§  

 7, 8 og 15-18.
 I § 7, stk. 1, fastsættes, at de ændringer, der angår § 1, § 2, stk. 2(*  

 2), §§ 4, 7(* 3), 8, 9, 10, § 11, stk. 1(* 4), § 11, stk. 2 og 3, og § 13,  

 træder i kraft den 1. maj 1985. Samtidig ophæves lov nr. 79 af 13. marts  

 1963.
 §§ 8 og 15-18 lyder således:
§ 8 Virksomheder, som hidtil har været omfattet af § 13, stk. 2, i lov nr.  

 156 af 2. maj 1934, og som har drevet virksomhed inden den 1. januar 1983,  

 kan fortsætte virksomheden uden tilladelse, såfremt de anmeldes til tilsynet  

 med banker og sparekasser(* 5) senest den 1. oktober 1985 som Stk. 2.  Foreninger og virksomheder, som hidtil har  

 været omfattet af § 13, stk. 1 og 2, i lov nr. 156 af 2. maj 1934, og som  

 ikke er anmeldt efter stk. 1, eller omfattes af denne lovs § 15, kan  

 fortsætte deres virksomhed uden tilladelse, såfremt de har indgivet ansøgning  

 om tilladelse til tilsynet med banker og sparekasser5) senest den 1. december  

 1985. Virksomheden kan herefter fortsættes uden tilladelse, indtil tilsynet  

 har truffet afgørelse om ansøgningen.
 Stk. 3.  Fortsættelse af den i stk. 2 nævnte virksomhed  

 uden rettidig ansøgning straffes med bøde.
 Stk. 4.  Er overtrædelse begået af et andelsselskab,  

 aktieselskab, anpartsselskab eller lignende, kan der pålægges selskabet som  

 sådant bødeansvar.
§ 15 (Overgangsbestemmelse udeladt.) § 16 Virksomheder, der ved lovforslagets fremsættelse var under tilsyn efter  

 bestemmelserne i lov nr. 156 af 2. maj 1934 med senere ændringer, kan  

 fortsætte deres hidtidige virksomhed efter denne lov, såfremt de senest den  

 1. oktober 1985 anmelder en beslutning herom til tilsynet med banker og  

 sparekasser.(* 5) § 17 Foreninger og virksomheder, der har anmeldt sig til tilsynet efter § 8,  

 stk. 1, nr. 2, kan fortsætte deres hidtidige virksomhed efter de regler, som  

 lov nr. 156 af 2. maj 1934 med senere ændringer foreskriver for foreninger og  

 virksomheder, som har fået tilladelse efter denne lov, jf. dog § 18, såfremt  

 de senest den 1. oktober 1985 har indsendt deres vedtægter til stadfæstelse.
§ 18 Virksomheder, der er omfattet af § 17, skal senest den 31. december 1987  

 have en egenkapital på mindst 500.000 kr.
Lov nr. 306 af 16. maj 1990 om  

 ændring af lov om banker og sparekasser m.v. med flere love indeholder  

 ikrafttrædelses- og overgangsbestemmelser i §§ 4 og 8.
 I § 4, stk. 1, fastsættes, at de ændringer, der angår § 2, § 4, stk. 2-7,  

 § 10, stk. 1 og § 11, stk. 3, træder i kraft den 1. januar 1991.
 §§ 4 og 8 lyder således:
§ 4 Loven træder i kraft den 1. januar 1991.
Stk. 2.  Loven gælder ikke for Grønland.
Loven kan ved  

 kongelig anordning sættes i kraft på Grønland med de afvigelser, som  

 landsdelens særlige forhold tilsiger.(* 6) § 8 Virksomheder, der den 1. januar 1990 havde tilladelse til at drive  

 virksomhed efter bestemmelserne i lov om visse spare- og udlånsvirksomheder  

 m.v., jf. lovbekendtgørelse nr. 474 af 8. august 1988, skal senest den 31.  

 december 1995 have en garanti- eller egenkapital på mindst 5 mio. kr.
Industriministeriet, den 23. juni 1992 Anne Birgitte Lundholt / Susanne Kortsen (* 1) Bestemmelsen er med hjemmel i § 49, stk. 2, i lov nr. 316 af 4.
 juni 1986 ophævet ved Finanstilsynets bekendtgørelse nr. 778 af 14.
 december 1988.
(* 2) Bestemmelsen ophæver § 2, stk. 2, i lov nr. 156 af 2. maj 1934 om visse spare- og udlånsvirksomheder.
 (* 3) Bestemmelsen ophæver § 7 i lov nr. 156 af 2. maj 1934 om visse  

 spare- og udlånsvirksomheder.
 (* 4) Bestemmelsen ophæver § 11, stk. 1, i lov nr. 156 af 2. maj 1934 om  

 visse spare- og udlånsvirksomheder.
 (* 5) Nu Finanstilsynet.
(* 6) Ved kongelig anordning nr. 33 af 18. januar 1991 er ændringsloven sat i kraft for Grønland med virkning fra den 1.
 februar 1991.
