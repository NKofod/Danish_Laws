 Fundet, at der ved ombygning af en ejendom ikke kan stilles  

 parkeringskrav til dækning af det for den oprindelige bebyggelse inden  

 ombygningen ekisterende behov, medmindre ombygningen er så væsentlig, at  

 bebyggelsen efter ombygningen kan sidestilles med nybyggeri.
»Byggelovsklage vedrørende ejendommen matr.nr. 1 as, Borup by, Borup I skrivelse af 17. juli 1986 meddelte Byggestyrelsen, at man ved en  

 fornyet gennemgang af akterne i ovennævnte sag havde opdaget, at styrelsens  

 afgørelse af 13. november 1985 delvis var truffet på fejlagtige  

 forudsætninger.
 Byggestyrelsen meddelte samtidig, at man havde besluttet at tilbagekalde  

 styrelsens afgørelse af 13. november 1985 og at tage sagen op til fornyet  

 behandling.
 Man har derefter i skrivelse af 23. juli 1986 anmodet Skovbo  

 kommunalbestyrelse om en nærmere specificeret udtalelse.
 Kommunalbestyrelsens svar, der er dateret 7. august 1986, er fremsendt til  

 Byggestyrelsen gennem Roskilde amt med amtets skrivelse af 12. august 1986.
 Skovbo kommunalbestyrelse har udtalt følgende:
 1. Inden ombygningen bestod Borup Apotek af et apotek og en tilhørende  

 bolig med et samlet etageareal på 697 m2. Der var ikke anlagt egentlige  

 parkeringspladser på apotekets grund.
 2. Den 11. december 1978 blev der meddelt byggetilladelse til ombygning af  

 apoteket.
Der blev til apoteket inddraget 67 m2 af boligen, fordelt med 29 m2 i  

 stueplan til officin og 38 m2 i tagetagen til personale og lager.
Apoteket  

 blev samtidig moderniseret.
 Apotekets parkeringsbehov blev opgjort til 10 parkeringspladser; men disse  

 pladser blev ikke krævet anlagt, idet ombygningen ikke skønnedes at medføre  

 øget publikumstilgang eller øget aktivitet omkring ejendommen.
3. Den 26. februar 1979 blev der meddelt tilladelse til ombygning af  

 boligen til erhverv.
De ombyggede og til erhvervsformål disponerede arealer  

 udgjorde 247 m2.
 De 247 m2 udløste et krav om 8 parkeringspladser.
 Der blev yderligere stillet krav om anlæg af de under punkt 2 nævnte 10  

 parkeringspladser.
 Begrundelsen var, at ombygningen vurderedes at være så væsentlig, at det  

 var nødvendigt at vurdere parkeringsbehovet for apotek + øvrige erhverv som  

 en helhed.
 4. Den 20. december 1979 blev der meddelt byggetilladelse til indretning  

 af fysioterapi på 43 m2 og advokatkontor.
 Advokatkontorets parkeringsbehov var dækket af det tidligere under punkt 3  

 anførte krav om 8 parkeringspladser.
 Indretning af fysioterapi udløste krav om anlæg af 1 parkeringsplads.
 Kommunalbestyrelsens udtalelse har ikke givet amtet anledning til  

 bemærkninger.
 Efter anmodning herfra har De i skrivelse af 1. september 1986 fremsat  

 Deres bemærkninger til kommunalbestyrelsens udtalelse.
 De har gjort gældende, at det krav, kommunen har rejst om anlæg af ialt 19  

 parkeringspladser, alene kan rejses, hvis ombygningen har et sådant omfang,  

 at den kan sidestilles med en total ombygning af den samlede ejendom eller en  

 total nyopførelse af ejendommen.
 De har endvidere gjort gældende, at kommunen efter Deres opfattelse har  

 forfulgt et ulovligt formål ved bl.a. at basere vurderingen af  

 parkeringsbehovet på ejendommens beliggenhed med facade til stationspladsen,  

 der på grund af ombygningen forventedes yderligere belastet med trafik til  

 især stationen.
 De har i denne forbindelse henvist til kommunens skrivelse af 13. april  

 1984 til apoteker N.N.
Byggestyrelsen skal i denne anledning meddele, at der ved ombygning af en  

 ejendom som udgangspunkt ikke kan stilles parkeringskrav til dækning af det  

 for den oprindelige bebyggelse inden ombygningen eksisterende behov,  

 medmindre ombygningen er så væsentlig, at bebyggelsen efter ombygningen kan  

 sidestilles med nybyggeri eller der i forbindelse med ombygningen er givet  

 tilladelse til en anden anvendelse af ejendommen.
I den foreliggende sag  

 finder Byggestyrelsen, at alene skiftet i anvendelsen i forbindelse med  

 byggetilladelserne af 26. februar 1979 og 20. december 1979 kan begrunde, at  

 der stilles parkeringskrav.
 Byggestyrelsen finder endvidere, at kommunen ikke har været berettiget til  

 at inddrage ejendommens beliggenhed med facade mod stationspladsen i sit skøn  

 over parkeringsbehovet.
 For så vidt De har anført, at de i Skovbo kommunalbestyrelses skrivelse af  

 7. august 1986 angivne beregninger over parkeringsbehovet ikke helt svarer  

 til de beregninger, der fremgår af et udateret notat, som De gennem  

 aktindsigt er blevet bekendt med, skal Byggestyrelsen oplyse følgende:
 Det fremgår af kommunens skrivelse af 7. august 1986, at apotekets  

 parkeringsbehov i december 1978 blev gjort til 10 pladser, og at behovet i  

 forbindelse med ombygningen i februar 1979 blev opgjort til 8 pladser.
 Ifølge det udaterede notat, der antages at være udfærdiget omkring februar  

 1979, er parkeringsbehovet i forbindelse med ombygningen opgjort til 7  

 pladser, medens parkeringsbehovet for resten af bygningen er opgjort til 11  

 pladser.
 Efter en telefonisk drøftelse med Skovbo kommunes tekniske forvaltning,  

 skal man oplyse, at uoverensstemmelsen tilsyneladende beror på, at apotekets  

 parkeringsbehov på 10 pladser, således som beregnet i kommunens skrivelse af  

 7. august 1986, ikke includerer advokatkontorets behov, hvilket derimod synes  

 at være tilfældet i notatet, hvorefter »resten af bygningen«, dvs.  

 inclusive det senere advokatkontor beregnes til at have et behov på 11  

 pladser.
 Byggestyrelsen skal herefter udtale, at man på grundlag af de nu  

 foreliggende oplysninger er af den opfattelse, at kommunalbestyrelsen ikke  

 har haft hjemmel til efterfølgende i byggetilladelsen af 26. februar 1979 at  

 medregne apotekets parkeringsbehov på 10 pladser ved beregningen af det  

 krævede antal parkeringspladser.
Man har derfor anmodet Roskilde amtsråd om at foranledige, at kommunens  

 afgørelse ændres, således at kravet om anlæg af 19 parkeringspladser  

 reduceres til et krav om anlæg af 9 parkeringspladser, heraf 8 pladser i  

 forbindelse med byggetilladelsen af 26. februar 1979 og 1 plads i forbindelse  

 med byggetilladelsen af 20. december 1979.' Not. 2 Man skal anmode amtsrådet om at foranledige, at Skovbo  

 kommunalbestyrelses afgørelse ændres, således at kravet om anlæg af 19  

 parkeringspladser reduceres til et krav om anlæg af 9 parkeringspladser,  

 heraf 8 pladser i forbindelse med byggetilladelsen af 26. februar 1979 og 1  

 plads i forbindelse med byggetilladelsen af 20. december 1979.
 Der henvises til j.nr. 8-70-2/267/9-85.
 Not. 3 Der henvises til j.nr. 1-as Borup.
 Not. 4 Der henvises til Deres j.nr. 1986-681-145.
