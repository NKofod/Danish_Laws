Skriftlig fremsættelse (30. marts 2000) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 daghøjskoler m.v. (Forberedende voksenundervisning m.v.).
(Lovforslag nr.
L 253).
Lovforslaget skal ses i sammenhæng med forslag til  

 lov om forberedende voksenundervisning (FVU-loven), der fremsættes  

 samtidig med dette forslag.
Med lovforslaget om forberedende  

 voksenundervisning etableres en ny mulighed for voksne til at forbedre og  

 supplere deres grundlæggende færdigheder i dansk og  

 regning/matematik.
 Lovforslaget er et led i opfølgningen på  

 aftalen om Finansloven for 2000 om en voksen- og efteruddannelsesreform  

 mellem regeringen, Socialistisk Folkeparti, Centrum Demokraterne, samt med  

 tilslutning fra Enhedslisten.
For at inddrage daghøjskolerne i udbudet af  

 forberedende voksenundervisning (FVU) foreslås daghøjskolernes  

 formålsbestemmelse ændret, så daghøjskolernes  

 tilbud, ud over de hidtidige tilbud, hvis hovedsigte er folkeoplysning,  

 også kan omfatte tilbud, hvor FVU indgår helt eller delvist.  

 Finansieringen sker med et taksameter af samme størrelse som den  

 øvrige daghøjskoleundervisning.
Det timetal, der indgår i  

 årselevoptællingen, er dog lavere for FVU.
FVU skal m.h.t.  

 indhold, prøver og lærerkvalifikationer følge de  

 almindelige krav til FVU.
Det pædagogiske tilsyn placeres hos  

 amtsrådet.
For at øge daghøjskolernes incitament til at  

 gennemføre FVU foreslås en ordning, hvorefter skolerne ved  

 tildelingen af en aktivitetskvote tilgodeses i forhold til omfanget af den  

 gennemførte FVU.
Endvidere foreslås det, at daghøjskolerne  

 skal kunne tilbyde undervisning i medfør af en anden uddannelseslov.  

 Undervisningsministeren fastsætter nærmere regler herom.
Hermed  

 kan daghøjskolerne også udbyde FVU efter driftsoverenskomst med  

 et amtsråd.
 Herudover foreslås ændringer, der harmoniserer  

 bestemmelserne om opsigelse af kommunalt grundtilskud med bestemmelserne om  

 en kommunes tilbagekaldelse af godkendelse af en skoles vedtægter.
Endelig foreslås en bestemmelse om, at  

 daghøjskolerne skal opkræve en betaling svarende til  

 taksameteret plus deltagerbetalingen for deltagelse i ordinær  

 undervisning, der ikke finansieres af Undervisningsministeriet, fordi  

 aktivitetskvoten er opbrugt.
Undervisningsministeren kan fastsætte  

 regler om, at der dog kun skal opkræves deltagerbetaling.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til Tingets  

 hurtige og velvillige behandling.
