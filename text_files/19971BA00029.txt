Nr BSF 29 Forslag til folketingsbeslutning om tilladelse til, at praktiserende læger  

 kan holde åbent om lørdagen Fremsat af Jørgen Winther (V) Mariann Fischer Boel (V) Kim Mouritsen (V)  

 Jens Vibjerg (V) Henriette Kjær (KF) Karen Højte Jensen (KF) Agnete Laustsen  

 (KF) den 23. oktober 1997 Folketinget opfordrer regeringen til at sikre, at det bliver muligt for de  

 praktiserende læger at holde konsultationen åben om lørdagen.
Bemærkninger til forslaget Folketinget opfordrer regeringen til at sikre, at det bliver muligt for de  

 praktiserende læger at holde konsultationen åben om lørdagen.
Efter den nuværende overenskomst mellem Praktiserende Lægers Organisation  

 og Amtsrådsforeningen kan praktiserende læger kun tilbyde konsultationer i  

 det tidsrum, hvor størsteparten af Danmarks befolkning er på arbejde.
Dette  

 betyder, at mange har svært ved at få et lægebesøg presset ind i en stresset  

 hverdag, hvilket ud fra såvel et medicinsk som et menneskeligt synspunkt er  

 aldeles uacceptabelt.
Den praktiserende læge bør være til for patienternes skyld - og ikke  

 omvendt.
Derfor er det naturligt, at åbningstiderne tilrettelægges ud fra  

 patienternes interesse og behov, således at patienten er i centrum, og  

 systemet efterfølgende tilpasser sig herefter.
 Regeringen opfordres derfor til at sikre, at det bliver muligt for de  

 praktiserende læger at holde konsultationen åben om lørdagen.
 En sådan nyskabelse vil være helt i tråd med den udvikling, som man ser i  

 det øvrige samfund, f.eks. bankernes forsøg med udvidet åbningstid.
Det er på høje tid, at denne ændring bliver gennemført.
Den enkelte borger  

 skal have maksimalt udbytte af offentlige ydelser, og derfor må systemet  

 udvise den nødvendige fleksibilitet.
Skriftlig fremsættelse Jørgen Winther (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om tilladelse til, at praktiserende  

 læger kan holde åbent om lørdagen.
(Beslutningsforslag nr.
B 29).
