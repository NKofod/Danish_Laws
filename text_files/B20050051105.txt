Bekendtgørelse  

 om politiets sikring af den offentlige orden og beskyttelse af  

 enkeltpersoners  

 og den offentlige sikkerhed mv., samt politiets adgang til at iværksætte  

 midlertidige foranstaltninger I medfør af § 23 i lov nr. 444 af 9. juni 2004 om  

 politiets virksomhed, fastsættes:
Kapitel 1 Bekendtgørelsens anvendelsesområde mv.
 § 1.  

  

 Denne bekendtgørelse gælder for samtlige politikredse.
 Stk. 2.  

  

 Justitsministeren kan for hver af landets politikredse fastsætte en  

 politivedtægt, hvis særlige lokale forhold tilsiger det, jf. § 24,  

 stk. 1, i lov om politiets virksomhed.
 Stk. 3.  

  

 Der kan  

 ikke ved de i stk. 2 nævnte politivedtægter helt eller delvist ske  

 fravigelse af reglerne i denne bekendtgørelse.
§ 2.  

  

 Hvor ikke andet fremgår, finder denne  

 bekendtgørelse anvendelse på borgernes adfærd på veje eller  

 på andre  

 steder, hvortil der er almindelig adgang.
Bekendtgørelsen finder således  

 f.eks.  

 anvendelse på borgernes adfærd i offentligt tilgængelige parker, jernbane- og  

 rutebilstationer, porte, offentlige toiletter, offentlige befordringsmidler,  

 herunder taxier, forlystelsessteder samt i åbningstiden butikker,  

 butikscentre  

 og offentlige kontorer.
 Stk. 2.  

  

 Ved en vej  

 forstås i denne bekendtgørelse offentlig eller privat vej, gade, cykelsti,  

 fortov,  

 plads, bro, tunnel, passage, sti eller lignende, som benyttes til almindelig  

 færdsel af en eller flere færdselsarter.
Kapitel 2 Sikring af den offentlige orden mv.
 § 3.  

  

 Slagsmål, skrigen, råben eller anden støjende, voldelig, fornærmelig eller  

 lignende optræden, der er egnet til at forstyrre den offentlige orden, må  

 ikke  

 finde sted.
 Stk. 2.  

  

 Det er forbudt at udvise uanstændig  

 eller anstødelig opførsel, der er egnet til at forulempe andre eller vække  

 offentlig forargelse.
 Stk. 3.  

  

 Det er forbudt at færdes så påvirket  

 af alkohol eller andre berusende eller bedøvende midler, at det kan give  

 anledning til ulempe for andre.
 Stk. 4.  

  

 Begås de i  

 stk. 1 og 2 nævnte handlinger på steder, hvortil der ikke er almindelig  

 adgang,  

 og medfører de forstyrrelser af den offentlige orden, kan politiet påbyde, at  

 de bringes til ophør.
 § 4.  

  

 Sammenstimlen, der er egnet til at forstyrre den offentlige orden, må ikke  

 finde sted.
 Stk. 2.  

  

 Politiet  

 kan meddele enhver de påbud, som er påkrævede for at forebygge, at den  

 offentlige  

 orden forstyrres på denne måde, jf. herved § 9 i lov om politiets  

 virksomhed.
§ 5.  

  

 Optog og møder på veje skal anmeldes ved personlig henvendelse til politiet  

 senest 24 timer, før de skal finde sted.
Anmeldelsen skal foretages af  

 arrangøren eller af en repræsentant for denne og indeholde angivelse af  

 formålet med mødet eller optoget, tidspunktet, mødestedet og ruten samt det  

 forventede  

 antal deltagere.
 Stk. 2.  

  

 Bestemmelsen i stk. 1 gælder ikke ligtog.
 § 6.  

  

 Politiet  

 kan  

 påbyde  

 enhver at undlade at  

 stå stille på et bestemt sted eller at færdes frem og tilbage på kortere  

 strækninger, når den pågældendes ophold eller færden medfører ulempe for de  

 omkringboende eller forbipasserende, eller når der er begrundet formodning  

 om,  

 at den pågældende på dette sted udøver en strafbar adfærd.
Stk. 2.  

  

 Har en  

 person flere gange overtrådt bestemmelsen i § 3, kan politiet meddele  

 den  

 pågældende forbud imod at færdes frem og tilbage eller tage ophold inden for  

 en  

 afstand af  

 100 meter  

 fra det sted, hvor den seneste overtrædelse er begået.
Det er en betingelse  

 for  

 meddelelse af forbud, at der er grund til at tro, at den pågældende ellers  

 vil  

 gentage forseelserne inden for det område, som forbudet vil omfatte.
 Stk. 3.  

  

 Bestemmelsen i stk. 2 finder, for så vidt angår veje, tilsvarende  

 anvendelse med hensyn til den, over for hvem stk. 1 i oftere gentagne  

 tilfælde er bragt i anvendelse.
 Stk. 4.  

  

 Forbud  

 efter stk. 2 og stk. 3 skal meddeles skriftligt og være begrundet.  

 For forbudet skal fastsættes en frist, der ikke kan overstige 2 år.
 § 7.  

  

 Uvedkommende  

 må ikke tage ophold på trapper, i porte, i indgange eller opgange til huse, i  

 kælder- eller loftsrum, i ubeboede huse eller lejligheder, i gårde, haver  

 eller  

 udhuse, på byggepladser, i køretøjer, togvogne eller lignende.
 Stk. 2.  

  

 Det er  

 forbudt uden rimelig grund at banke på døre eller vinduer, ringe på  

 dørklokker  

 eller foretage lignende handlinger, der er egnet til at forstyrre beboerne.
 § 8.  

  

 Politiet  

 kan forbyde benyttelse af højtalere, musikanlæg, musikinstrumenter eller  

 lignende,  

 når benyttelsen må antages at være til væsentlig ulempe for de omkringboende  

 eller forbipasserende.
 Stk. 2.  

  

 Råben med  

 varer på en vej er forbudt før kl. 7 og efter kl. 18 og må ikke finde sted,  

 hvor  

 det er til ulempe for hospitaler, skoler eller lignende.
 § 9.  

  

 Opsætning  

 eller ombæring af plakater eller udstilling, salg eller uddeling af skrifter  

 eller billeder må ikke finde sted, når det er egnet til at forstyrre den  

 offentlige orden, eller når plakaterne, skrifterne eller billederne er af  

 anstødelig  

 karakter.
 Stk. 2.  

  

 Det er  

 forbudt i huse at aflevere skrifter og billeder af anstødeligt indhold til  

 andre end beboere, der har afgivet udtrykkelig bestilling herpå, såfremt  

 indholdet er egnet til at forulempe andre eller vække offentlig forargelse.
 Stk. 3.  

  

 Uddeling  

 til forbipasserende af reklamemateriale for erhvervsinteresser er forbudt.
 § 10.  

  

 Små  

 børn skal under ophold på en vej være undergivet fornødent tilsyn af forældre  

 eller andre, i hvis varetægt børnene er.
§ 11.  

  

 Det  

 er forbudt under færdsel på veje at føre hunde i bånd fra motorkøretøj, cykel  

 med  

 hjælpemotor eller hestekøretøj.
Heller ikke ridende må føre hunde i bånd.
 § 12.  

  

 Det er forbudt at benytte skydevåben, buer, slangebøsser eller lignende, at  

 tænde bål, eller at kaste sten, snebolde, vand eller andet, hvis dette kan  

 medføre fare eller ulempe for forbipasserende.
§ 13.  

  

 Når der udføres arbejde, der kan medføre fare eller ulempe for  

 forbipasserende,  

 f.eks. i forbindelse med reparation og vedligeholdelse af et hus, skal der  

 til  

 advarsel for forbipasserende opsættes forsvarlige afspærringer.
Indtil  

 nymalede  

 vægge eller genstande er tørre, skal forbipasserende ved tydelig skiltning  

 advares om, at væggene eller genstandene er nymalede.
 Stk. 2.  

  

 Er der fare  

 for, at tagsten, sne, istapper eller lignende på et hus vil styrte ned, skal  

 ejeren  

 straks advare forbipasserende ved at opsætte forsvarlige afspærringer og  

 snarest muligt drage omsorg for, at der foretages den nødvendige reparation  

 eller fjernelse af sneen eller istapperne mv.
 Stk. 3.  

  

 I ejendomme  

 må genstande ikke anbringes eller anvendes på en sådan måde, at de kan vælte  

 eller falde ned og derved medføre fare eller ulempe for forbipasserende.  

 Vinduer  

 skal være fastgjort på forsvarlig måde.
 Stk. 4.  

  

 Politiet  

 kan i øvrigt forbyde, hvad der udsætter forbipasserende for fare.
 § 14.  

  

 Politiet  

 kan efter forhandling med kommunalbestyrelsen ved skiltning eller på lignende  

 tydelig måde fastsætte regler om badning, herunder regler om, at badning på  

 nærmere angivne områder er forbudt.
 Stk. 2.  

  

 Politiet  

 kan på den i stk. 1 nævnte måde endvidere fastsætte regler for sejlads  

 med  

 motorbåde og for brætsejlads inden for en nærmere angivet kortere afstand fra  

 kyststrækninger, for så vidt det må anses for påkrævet for at forebygge  

 hindringer eller ulemper for anden sejlads eller for badning eller for at  

 forebygge unødig støj, der er til ulempe for andre.
 Stk. 3.  

  

 Politiet  

 kan på den i stk. 1 nævnte måde endvidere fastsætte regler om lokalt  

 fiskeri og for færdsel på søer eller lignende.
 § 15.  

  

 Politiet  

 eller den myndighed, som politiet har bemyndiget hertil, kan ved opslag eller  

 offentlig  

 bekendtgørelse forbyde færdsel på isen ud for kyster, i havne eller på  

 offentlige søer, vandløb og andre vandsteder.
Stk. 2.  

  

 På de i  

 stk. 1 nævnte vandområder må der ikke hugges våger i isen uden politiets  

 tilladelse.
Vågerne skal indhegnes eller afmærkes forsvarligt.
§ 16.  

  

 I offentlige anlæg skal besøgende  

 overholde de ordensbestemmelser, som er bekendtgjort ved opslag, og følge de  

 anvisninger til ordenens overholdelse, som gives af de tilsynsførende.
Det  

 samme gælder ordensbestemmelser, som er bekendtgjort ved opslag, og som efter  

 indhentet udtalelse fra kommunalbestyrelsen er godkendt af politimesteren  

 (politidirektøren)  

 for nærmere afgrænsede private eller offentlige arealer, på veje eller andre  

 steder, hvortil der er almindelig adgang, jf. § 2.
Kapitel 3 Midlertidige foranstaltninger § 17.  

  

 Politiet kan træffe midlertidige foranstaltninger i form af påbud eller  

 forbud,  

 når det findes nødvendigt for at forebygge fare for den offentlige orden  

 eller  

 enkeltpersoners eller den offentlige sikkerhed.
Stk. 2.  

  

 Beslutning  

 om udstedelse af påbud eller forbud efter stk. 1 træffes af  

 politimesteren  

 (politidirektøren) eller den, som denne bemyndiger hertil.
Beslutningen skal  

 meddeles  

 ved offentlig bekendtgørelse og indeholde en begrundelse og en angivelse af  

 det  

 sted og tidsrum, som beslutningen gælder for.
Stk. 3.  

  

 Det  

 tidsrum, som beslutningen gælder for, skal være så kort som muligt og må ikke  

 overstige 3 måneder.
Tidsrummet kan forlænges, dog højst med 3 måneder ad  

 gangen.
Forlængelse sker ved fornyet beslutning, jf. stk. 2.
Kapitel 4 Straf § 18.  

  

 Overtrædelse af §§ 3-13 og § 15, stk. 2, overtrædelse af de i  

 medfør af § 14 og § 15, stk. 1 og § 16 udstedte regler og  

 bestemmelser eller overtrædelse samt manglende efterkommelse af påbud eller  

 forbud  

 udstedt i medfør af § 3, stk. 4, § 4, stk. 2, § 6,  

 stk. 1 og 2, § 8, stk. 1, § 13, stk. 4 og § 17  

 straffes med bøde.
 Stk. 2.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens  

 5. kapitel.
Kapitel 5 Ikrafttræden § 19.  

  

 Bekendtgørelsen  

 træder i kraft den 1. juli 2005.
 Stk. 2.  

  

 Samtidig ophæves  

 bekendtgørelse nr. 171 af 16. december 1871 angaaendes hvorledes de i medfør  

 af  

 Lov, indeholdende Bestemmelser om Politiet udenfor Kjøbenhavn, af 4de Februar  

 1871 udfærdigede Politivedtægter ville være at bringe til almindelig Kundskab  

 samt  

 de i medfør af lov af 11. februar 1863 angaaende Omordning af Kjøbenhavns  

 politi mv. og lov nr. 21 af 4. februar 1871 om Politiet uden for Kjøbenhavn  

 udstedte politivedtægter.
