Skriftlig fremsættelse (5. oktober 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om arbejdsløshedsforsikring m.v. (Udvidet adgang til  

 overflytning,  

 supplerende dagpenge, forenkling m.v.) (Lovforslag nr.
L 15).
 Lovforslaget indeholder følgende elementer:
 1.  

 	  

 Overflytning af medlemmer uden erhvervsarbejde.
2.  

 	  

 Forenkling af optagelsesreglerne, herunder bortfald af krav om  

 dokumentation for beskæftigelse.
 3.  

 	  

 Ændring af reglerne om forlængelse af referenceperioden med  

 sygedagpengeperioder ud over 6 uger.
 4.  

 	  

 Præcisering af reglerne om supplerende dagpenge.
 5.  

 	  

 Ændring af reglerne om administrationsbidrag.
 6.  

 	  

 Bortfald af forrentning af ydelser, der skal tilbagebetales efter  

 § 86, stk. 2.
 7.  

 	  

 Udlægning af kompetence til a-kasserne til at  

 slette  

 medlemmer på grund af gæld.
 8.  

 	  

 Inddrivelse af statskrav på grundlag af a-kassers afgørelser.
 9.  

 	  

 Bortfald af pligt til at  

 holde  

 årsmøde  

 med a-kasserne.
 10.  

 	  

 Nedlæggelse af Faggrænseudvalget.
Regeringen ønsker at fremme fleksibilitet og bevægelighed på  

 arbejdsmarkedet og give den enkelte borger større frihed til at vælge  

 a-kasse,  

 herunder flytte fra én a-kasse til en anden.
Valgfriheden forventes at øge  

 konkurrencen mellem a-kasserne, hvilket vil give bedre medlemsservice og et  

 pres for lavere administrationsomkostninger.
Forslaget vil åbne adgang til,  

 at  

 også medlemmer uden erhvervsarbejde og efterlønsmodtagere kan overflyttes til  

 anden a-kasse.
Med henblik på at øge konkurrencen yderligere ønsker  

 regeringen  

 desuden at skabe mulighed for differentiering af administrationsbidraget.  

 Derudover indeholder lovforslaget en præcisering af tidsbegrænsningen for  

 retten  

 til supplerende dagpenge samt en række forenklingsinitiativer af overvejende  

 administrativ karakter.
Forslaget skønnes ikke at have økonomiske og administrative  

 konsekvenser af betydning for det offentlige.
Forslaget om  

 overflytningsret  

 for medlemmer uden erhvervsarbejde vil medføre administrative konsekvenser  

 for  

 a-kasserne, fordi det må forventes, at et antal medlemmer, der efter gældende  

 regler ikke kan overflyttes, fremover vil lade sig overflytte til en anden  

 a-kasse.
Det er imidlertid vanskeligt at skønne over omfanget.
 Forslaget har ingen økonomiske og administrative konsekvenser  

 for erhvervslivet.
 Forslaget har ingen administrative konsekvenser for  

 borgerne.
Forslaget har ingen miljømæssige konsekvenser.
Forslaget  

 indeholder ikke EU-retlige aspekter.
 Det foreslås, at loven træder i kraft den 1. januar 2006.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
