Bekendtgørelse om ændring af bekendtgørelse om det fælles it-baserede datagrundlag og det statistiske datavarehus på beskæftigelsesområdet § 1 I bekendtgørelse nr. 1313 af 5. december 2019 om det fælles it-baserede datagrundlag og det statistiske datavarehus på beskæftigelsesområdet, foretages følgende ændringer:
 1. Overskriften til kapitel 10 affattes således:
»Kapitel 10 Kommunens registrering og online indberetning og modtagelse af »Min Plan«, uddannelsespålæg, krav til jobsøgning, kontrakt efter integrationsloven, beskæftigelsesforanstaltninger, status m.v.« 2. I § 39 indsættes som nyt stykke:
»Stk. 5. Kommunen har pligt til at indberette oplysninger om krav til jobsøgning for personer, der visiteres jobparate eller åbenlyst uddannelsesparate.« Stk. 5-7 bliver herefter stk. 6-8.
 3. I § 40 indsættes som nyt stykke:
 »Stk. 3. Der skal registreres og indberettes oplysninger om krav til jobsøgning for følgende personkreds:
 1) Jobparate kontanthjælpsmodtagere i kontaktgruppe 2.
 2) Åbenlyst uddannelsesparate uddannelseshjælpsmodtagere i kontaktgruppe 12.
 3) Jobparate overgangsydelsesmodtagere i kontaktgruppe 26.
 4) Jobparate selvforsørgelses- og hjemrejseydelsesmodtagere i kontaktgruppe 27.
 5) Åbenlyst uddannelsesparate overgangsydelsesmodtagere i kontaktgruppe 28.
6) Jobparate overgangsydelsesmodtagere i kontaktgruppe 29.« 4. I § 41 indsættes som nyt stykke:
 »Stk. 13. For krav til jobsøgning registreres og indberettes følgende oplysninger:
 1) Identifikationsoplysninger for personen.
 2) Kommunekode for indberettende kommune.
 3) Ansvarlig sagsbehandler og ansvarligt jobcenter.
 4) Der indberettes endvidere mindst én af følgende oplysningstyper:
 a) Fagområde som personen skal søge job indenfor.
 b) Geografisk område som personen skal søge job indenfor.
c) Øvrige krav til personens jobsøgning.« 5. Overskriften til kapitel 38 affattes således:
»Kapitel 38 Indberetning af afgørelser i pensionssager« 6. Efter § 139 indsættes før § 140:
»§ 139 a.
Kommunerne indberetter via bi.star.dk oplysninger om afgørelser i sager om seniorpension.
 Stk. 2. For hver person registrerer og indberetter kommunen oplysninger om følgende:
 1) Sagsbehandler.
 2) Cpr-nummer.
 3) Hvornår ansøgningen blev modtaget.
 4) Sagens afgørelse.
 5) Hvornår afgørelsen blev truffet.
 6) Helbred.
7) Evt. årsag til afslag.« 7. Efter § 157 indsættes før afsnit IX:
»Kapitel 47a Indberetning af oplysninger om resultater af kommuners og Udbetaling Danmarks kontrolindsats § 157 a.
Styrelsen for Arbejdsmarked og Rekruttering offentliggør månedligt på www.star.dk data om brugen af Udbetaling Danmarks dataenheds leverancer og om resultaterne af kommunernes og Udbetaling Danmarks kontrolindsats, jf. § 12 a, stk. 1-5, i lov om Udbetaling Danmark.
Resultaterne skal kunne sammenlignes på tværs af kommunerne og Udbetaling Danmark og vise udviklingen over tid.
§ 157 b.
Udbetaling Danmark registrerer og indberetter oplysninger til brug for Styrelsen for Arbejdsmarked og Rekrutterings offentliggørelse af data, jf. § 157 a.
 Stk. 2. Udbetaling Danmark skal indberette følgende kommunefordelte og ikke-personhenførbare oplysninger om sager i den registerbaserede kontrolindsats, der endvidere skal fordeles på ydelsesområderne kontanthjælp, sygedagpenge og økonomisk friplads:
 1) Det samlede antal sager, som Den Fælles Dataenhed i Udbetaling Danmark gennem registersamkøring stiller til rådighed for kommunen på en brugergrænseflade.
 2) Det antal sager, som kommunen udvælger af det samlede antal sager, som Den Fælles Dataenhed i Udbetaling Danmark gennem registersamkøring stiller til rådighed for kommunen på en brugergrænseflade.
 3) Det antal kontrolsager, som kommunen opretter på baggrund af en visitering af de sager, som kommunen har udvalgt af det samlede antal sager udstillet gennem registersamkøring på en brugergrænseflade af Den Fælles Dataenhed i Udbetaling Danmark.
 4) Det antal afsluttede sager i kommunen, hvor der er registreret et provenu på baggrund af kommunens tilbagemelding på brugergrænsefladen.
 5) Kommunens provenu i afgjorte sager opgjort i antal kroner.
Stk. 3. Styrelsen for Arbejdsmarked og Rekruttering kan fastsætte nærmere retningslinjer for, hvordan Udbetaling Danmark skal indberette oplysninger efter stk. 2 til styrelsen.« § 2 Bekendtgørelsen træder i kraft den 1. januar 2020.
