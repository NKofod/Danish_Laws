Kapitel 1   Generelle bestemmelser Kapitel 2   Adgangskrav, optagelse og bevis Optagelse Bevis Kapitel 3   Klage Kapitel 4   Overgangs- og ikrafttrædelsesbestemmelser Bilag 1 Bilag 2 Bekendtgørelse om særlige kompetenceudvidende forløb på erhvervsakademier, professionshøjskoler, ingeniørhøjskoler og Danmarks Medie- og Journalisthøjskole I medfør af § 3, stk. 2, i lov nr. 77 af 27. januar 2010 om særlige kompetenceudvidende forløb for nyuddannede fastsættes:
Kapitel 1 Generelle bestemmelser § 1. Erhvervsakademierne, professionshøjskolerne, ingeniørhøjskolerne og Danmarks Medie- og Journalisthøjskole kan udbyde særlige kompetenceudvidende forløb for nyuddannede.
Forløbene har til formål at forbedre og udbrede de nyuddannedes kompetencer i forhold til aktuelle jobmuligheder og begrænse risikoen for, at nyuddannede bliver ledige efter endt uddannelse.
Stk. 2. Ved særlige kompetenceudvidende forløb forstås heltidsforløb, som sammensættes med udgangspunkt i fag på eksisterende heltidsuddannelser.
Det særlige forløb kan have en varighed af indtil 6 måneder, svarende til 30 ECTS-points.
 § 2. I bekendtgørelse om åben uddannelse og tilskud til arbejdsmarkedsuddannelser m.v. finder § 7 og § 8, stk. 1, tilsvarende anvendelse for de særlige kompetenceudvidende forløb med de afvigelser, der fremgår af lov om særlige kompetenceudvidende forløb for nyuddannede samt nærværende bekendtgørelse.
Kapitel 2 Adgangskrav, optagelse og bevis Adgangskrav § 3. Adgang til et særligt kompetenceudvidende forløb er betinget af, at ansøger opfylder kravene i § 2, stk. 1, nr. 1-3 og 5-8, i lov om særlige kompetenceudvidende forløb.
 Stk. 2. Det særlige kompetenceudvidende forløb skal, jf. lovens § 2, stk. 1, nr. 4, påbegyndes i forlængelse af afslutningen af en uddannelse som nævnt i lovens § 2, stk. 1, nr. 2, jf. dog nr. 8 og nærværende bekendtgørelses § 4, og normalt én og senest tre måneder efter afslutningen af denne.
§ 4. Adgang til et særligt kompetenceudvidende forløb kan ske, når den nyuddannede er ved at afslutte én af de i bilag 1 oplistede videregående uddannelser, eller på baggrund af en kandidatuddannelse, overbygningsuddannelse eller afsluttet uddannelse fra Kulturministeriets område, jf. bekendtgørelse om særlige kompetenceudvidende forløb ved de videregående uddannelsesinstitutioner under Kulturministeriet.
Det gælder dog ikke for en kandidatuddannelse fra de uddannelser, som er opgjort på Ministeriet for Videnskab, Teknologi og Udviklings liste, jf. bekendtgørelse om særlige kompetenceudvidende forløb på universiteterne.
Optagelse § 5. Uddannelsesinstitutionerne, som nævnt i § 1, stk. 1, træffer afgørelse om optagelse af den enkelte ansøger i overensstemmelse med denne bekendtgørelse og reglerne i kapitel 3 i bekendtgørelse om adgang, indskrivning og orlov mv. ved visse videregående uddannelser (Undervisningsministeriets adgangsbekendtgørelse).
Stk. 2. Overstiger antallet af optagelsesberettigede ansøgere antallet af ledige pladser på det enkelte særlige kompetence­udvidende forløb, tildeles pladserne til de ansøgere, der først har indgivet ansøgning til den pågældende uddannelsesinstitution.
Såfremt antallet af samtidigt indgivne ansøgninger fra optagelsesberettigede ansøgere overstiger antallet af ledige pladser sker udvælgelsen efter fagligt relevante kriterier, som skal være offentligt tilgængelige fra det tidspunkt, hvor institutionen annoncerer det pågældende særlige udvidende forløb.
 § 6. Ansøgning om optagelse på et særligt kompetenceudvidende forløb indgives til den uddannelsesinstitution, der udbyder forløbet, og skal, medmindre uddannelsesinstitutionen bestemmer andet, indgives på det i bilag 2 vedlagte ansøgningsskema.
Bevis § 7. En deltager i et særligt kompetenceudvidende forløb har ret til at få udstedt et samlet bevis for det fuldførte forløb, når alle uddannelsesdele, der indgår i forløbet, er gennemført.
Beviset udstedes af den institution, hvor deltageren er optaget.
En deltager, der afbryder et forløb, har ret til at få udstedt deltagerbevis for den del af forløbet, den pågældende har gennemført.
Stk. 2. Bevis som nævnt i stk. 1 skal indeholde en beskrivelse af de uddannelseselementer, fagspecifikke kurser eller projektorienterede undervisningsforløb, der indgår i gennemførte dele af forløbet, herunder hvilken heltidsuddannelse de enkelte elementer tager udgangspunkt.
De enkelte elementers formål, indhold og ECTS-omfang skal fremgå af beskrivelsen.
Kapitel 3 Klage § 8. Klage over institutionens afgørelse om afslag på optagelse på et særligt kompetenceudvidende forløb kan indbringes for Undervisningsministeriet, når klagen vedrører retlige spørgsmål.
Stk. 2. Klagen indgives til uddannelsesinstitutionen senest 2 uger efter, at afgørelsen er meddelt den pågældende.
Hvis klagen ikke tages til følge af uddannelsesinstitutionen, og klageren fastholder klagen, videresender uddannelsesinstitutionen klagen til ministeriet ledsaget af uddannelsesinstitutionens udtalelse.
Forinden skal klageren have lejlighed til at kommentere inden for en frist af 1 uge.
Institutionen sender klagen til ministeriet vedlagt udtalelsen og klagerens eventuelle kommentarer hertil.
Kapitel 4 Overgangs- og ikrafttrædelsesbestemmelser § 9. Bekendtgørelsen træder i kraft den 1. februar 2010.
 Stk. 2. Bekendtgørelsen finder anvendelse for nyuddannede, der afslutter en i § 2, stk. 1, nr. 2, i lov om særlige kompetenceudvidende forløb for nyuddannede, nævnt uddannelse efter den 1. januar 2010.
Stk. 3. Ansøgere, der har afsluttet deres uddannelse i perioden fra den 1. januar 2010 til den 1. februar 2010, kan blive optaget på et særligt kompetenceudvidende forløb, jf. § 1, uanset at de ikke opfylder betingelserne nævnt i § 2, stk. 1, nr. 2-4, i lov om særlige kompetenceudvidende forløb for nyuddannede.
Ansøgning om optagelse fra de ansøgere, der er nævnt 1. pkt., skal dog være indgivet senest den 1. marts 2010.
Undervisningsministeriet, den 27. januar 2010 P.M.V.Torben Kornbech RasmussenAfdelingschef / Rikke Lise Simested Bilag 1 Liste over uddannelser der kan danne grundlag for optagelse på de særlige kompetenceudvidende forløb Undervisningsministeriets område Erhvervsakademiuddannelser Følgende erhvervsakademiuddannelser er omfattet:
Jordbrugsteknolog* E-designer* It/elektronikteknolog* Produktionsteknolog Administrationsøkonom Transportlogistiker Klinisk tandtekniker* *Uddannelsen er omfattet, idet beregning af ledighedsprocenten er usikker pga. få nyuddannede i perioden.
Professionsbacheloruddannelser Alle professionsbacheloruddannelser er omfattet med undtagelse af:
 Det pædagogiske område: Læreruddannelsen, pædagoguddannelsen og tekstile fag/formidling.
 Det samfundsfaglige område: Socialrådgiver.
 Det sundhedsfaglige område: Bioanalytiker, ergoterapeut, fysioterapeut, jordemoder, optometrist, radiograf og sygeplejerske.
Økonomi- og Erhvervsministeriets område Professionsbacheloruddannelser Alle professionsbacheloruddannelser er omfattet.
Øvrige videregående uddannelser Skibsføreruddannelsen.
Bilag 2 Ansøgning om optagelse på særligt kompetenceudvidende forløb for nyuddannede Ansøgning modtaget (udfyldes af uddannelsesinstitutionen): _______________________ Ansøgningen indsendes til den uddannelsesinstitution, der udbyder det særlige kompetenceudvidende forløb, der søges om optagelse på.
 På Uddannelsesguidens hjemmeside (www.ug.dk) samt på Universitets- og Bygningsstyrelsens, Kulturministeriets og Undervisningsministeriets hjemmesider kan du se, hvilke særlige forløb for nyuddannede, du kan søge om optagelse på.
 Hvis du er i tvivl om, hvordan skemaet skal udfyldes, eller hvis du i øvrigt har spørgsmål om ansøgningsproceduren, SU-regler m.v., skal du kontakte studievejledningen ved den uddannelsesinstitution, der udbyder det forløb, du ønsker at søge om optagelse på.
1. Personlige oplysninger 2. Statsborgerskab 3. Særligt kompetenceudvidende forløb, der søges om optagelse på 4. Adgangskrav 5. Særligt for ansøgere, der har afsluttet deres adgangsgivende uddannelse i perioden fra den 1. januar 2010 til den 1. februar 2010 6. Underskrift Jeg bekræfter under strafansvar rigtigheden af oplysningerne på ansøgningsskemaet samt eventuelle bilag.
Jeg er opmærksom på, at jeg har pligt til straks at meddele uddannelsesinstitutionen, hvis jeg på et givent tidspunkt ikke længere opfylder adgangskravene, f.eks. hvis jeg optages på et andet særligt kompetenceudvidende forløb.
