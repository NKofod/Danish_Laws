Landsskatteretskendelse vedr.
Sejlklub  udlejning af  

 gæstepladser  indtægter indgår i foreningens almindelige drift Sagen drejer sig om, hvorvidt en sejlklub er skattepligtig af indtægter  

 fra erhvervsmæssig virksomhed ved udleje af gæstepladser, når indtægten  

 indgår  

 i foreningens almindelige drift.
Landsskatterettens  

 afgørelse Indkomstårene 2001, 2002  

 og 2003 - Skattepligtig indkomst Skatteforvaltningen har  

 forhøjet indkomsten til henholdsvis 6.791 kr., , 25.680 kr. og 19.312 kr..  

 Indkomsten var selvangivet til henholdsvis 125.479 kr., -5.116 kr. og -18.743  

 kr.
 Landsskatteretten nedsætter  

 forhøjelsen til 0 kr. for alle tre indkomstår.
Sagens oplysninger Sejlklubben A (foreningen) er  

 en almindelig sejlklub med aktiviteter som bådpladser, undervisning i  

 sejlads,  

 klubhus mv.
Hovedaktiviteten sker med medlemmer, men der udlejes bådpladser  

 m.v. til ikke-medlemmer.
Foreningen har i  

 indkomstårene 2001 - 2003 haft underskud på driften, selvangivet henholdsvis  

 til -125.479 kr., -5.116 kr. og -18.734 kr.
Indtægter fra de erhvervsmæssige  

 aktiviteter er gået ind i den almindelige drift.
Det fremgår af regnskabet  

 for  

 2001, at der har været indtægter vedrørende pladsleje til gæster for 59.673  

 kr., og indtægter vedrørende sejllads for 2.400 kr.
Tilsvarende har der i  

 2002  

 være indtægter for 85.682 kr. og 7.050 kr., og i 2003 for 83.207 kr. og  

 7.650.
 Det fremgår af foreningens  

 vedtægter, § 2 om klubbens formål:
 1. Klubbens formål er at fremme  

 og vække interesse for sejlads med fritidsfartøjer.
 2. Dette søges opnået ved:
at  

  

 byde klubbens aktive medlemmer de bedst mulige betingelser for ophaling  

 og at  

  

 opbevaring af medlemmernes fartøjer, at  

  

 bane vejen for de aktive medlemmers udøvelse af sejlsporten, at  

  

 hjælpe klubbens aktive medlemmer til rette, på enhver mulig måde, samt  

 tilvejebringe et godt indbyrdes forhold, at  

  

 afholde kapsejladser og fællessejladser, at  

  

 uddanne medlemmer i sejlads, praktisk og teoretiske, at  

  

 opbygge og vedligeholde klubbens faciliteter, at  

  

 afholde relevante kurser og selskabelige sammenkomster Ifølge § 18, stk. 3, fremgår  

 det, at ved opløsning skal foreningens formue gå til  

 almennyttige/almenvelgørende  

 formål.
Skatteforvaltningens  

 afgørelse Sejlklubben er registreret  

 som skattepligtig i henhold til selskabsskattelovens § l, stk. l, nr. 6,  

 hvorefter  

 foreningen alene er skattepligtig af indtægt ved erhvervsmæssig virksomhed  

 samt  

 fortjeneste eller tab ved afhændelse, afståelse eller opgivelse af  

 formuegoder,  

 der har eller har haft tilknytning til den erhvervsmæssige virksomhed.
Som  

 indtægter ved erhvervsmæssig virksomhed forstås indtægter fra nærings- eller  

 anden forretningsvirksomhed, herunder drift, udlejning og bortforpagtning af  

 fast ejendom.
Gaver, indskud, medlemskontingenter m.v. er ikke  

 skattepligtige,  

 medmindre de relaterer sig til en erhvervsmæssig aktivitet.
Til de  

 erhvervsmæssige indtægter hører ikke indtægter som fremkommer ved leverancer  

 til medlemmer, jf. selskabsskattelovens § 1, stk. 5, hvorefter udgifterne der  

 relaterer sig hertil, ikke er skattemæssigt fradragsberettigede.
I de fleste foreninger med  

 både skattepligtige og skattefrie bruttoindtægter vil der være udgiftsposter,  

 som ikke entydigt kan henføres til erhvervsindtægten og heller ikke entydigt  

 er  

 erhvervsindtægten uvedkommende.
Til brug ved indkomstopgørelsen må der ske en  

 opdeling af sådanne udgiftsposter således, at den del, som vedrører  

 erhvervsindtægten, udskilles til fradrag ved indkomstopgørelsen.
Opdelingen  

 må  

 foretages efter et skøn, som for den enkelte forening medfører et rimeligt  

 resultat.
Der kan ikke opstilles generelle regler for skønnet, men for visse  

 kategorier af erhvervsvirksomhed har der i praksis udviklet sig  

 retningslinier  

 for skønnet.
 I foreninger, som foretager  

 indkøb af varer til levering både til medlemmer og ikke-medlemmer, vil den  

 del  

 af fællesomkostningerne, der vedrører leverancer til ikke-medlemmer, som  

 oftest  

 kunne udregnes efter forholdet mellem bruttoindtægten for disse leverancer og  

 den samlede bruttoindtægt ved leverancer til medlemmer og ikke-medlemmer.  

 Således er det ikke alene de omkostninger, der er afhængige af aktiviteten,  

 der  

 fradrages forholdsmæssigt efter omsætningens fordeling på medlemmer og  

 ikke-medlemmer, men tillige fællesomkostningerne, således at den  

 fradragsberettigede omkostningsandel ansættes skønsmæssigt på den måde, at  

 den  

 del af fællesomkostningerne, der vedrører leverancer til ikke-medlemmer,  

 bliver  

 udregnet efter forholdet mellem bruttoindtægten for disse leverancer og den  

 samlede bruttoindtægt ved leverancer til medlemmer og ikke medlemmer.
 Udgifterne skal fordeles på  

 grundlag af de oppebårne indtægter fra ikke-medlemmer, således at den del af  

 udgifterne, som svarer til forholdet mellem indtægter fra ikke-medlemmer og  

 de  

 samlede indtægter, anses for udgifter, der vedrører den erhvervsmæssige  

 aktivitet i foreningen og er dermed fradragsberettigede.
 Omsætningen med  

 ikke-medlemmer vedrører pladsleje gæster, undervisning og tilmelding.
I 2001 er omsætningen med  

 ikke-medlemmer opgjort til (59.673 + 1.500 + 2.400) 63.573 kr.
I 2002 er den  

 opgjort til (85.682 + 3.375 + 7.050) 96.107 kr. og i 2003 til (83.207 + 2.270  

 +  

 7.650) 93.127 kr.
 Den samlede omsætning med  

 medlemmer og ikke-medlemmer vedrørende pladsleje, undervisning og tilmelding  

 er  

 opgjort til 403.506 kr. i 2001. I 2002 er den opgjort til 430.240 kr. og i  

 2003  

 til kr. 463.657 kr.
Udgifterne som vedrører  

 sejlerskole, kapsejlads og broer og bøjepladser er i 2001 opgjort til 360.402  

 kr.
I 2002 til 315.277 og i 2003 til 367.505 kr.
De erhvervsmæssige  

 omkostninger beregnes som forholdet mellem omsætning med ikke-medlemmer og  

 medlemmer, i 2001 63.573/403.506 kr., i alt 15,8 %. Denne andel skal ganges  

 med  

 de udgifter, som har været afholdt for at opnå hele omsætningen jf. ovenfor,  

 i  

 2001 på 360.402 kr.
Det giver fradragsberettigede udgifter for 56.782 kr.
I 2001 bliver den  

 erhvervsmæssige indkomst (63.573  56.782) 6.791 kr.
I 2002 bliver den tilsvarende 25.680 kr. og i  

 2003 19.312 kr.
Klagerens påstand og  

 argumenter Der er fremsat påstand om, at  

 sejlforeningen er en almennyttig forening og ifølge selskabsskattelovens § 3,  

 stk. 2 og 3, ved indkomstopgørelsen vil kunne fradrage/henlægge til  

 almennyttige formål, jf.
Ligningsvejledningen afsnit S.C.6.1.9. Der er  

 således  

 intet overskud til beskatning.
Det følger af Ligningsvejledningen afsnit  

 S.A.3.2, at sådanne foreninger er fritaget for at indsende selvangivelse.
Foreningen, der har ca. 250  

 medlemmer, er medlem af Dansk Sejlunion, der er en af 58 organisationer under  

 Dansk Idræts-Forbund.
Der er i alt ca. 11.000 medlemsforeninger i Dansk  

 Idræts-Forbund.
Repræsentanten har ikke tidligere oplevet, at en  

 medlemsforening blev pålagt at indgive selvangivelse eller betale skat af  

 erhvervsmæssige indtægter, når indtægterne går til amatørsport.
Derfor er  

 sagen  

 principiel for hele idrætten.
Listen i TSS cirkulære  

 2004-32 om godkendte almenvelgørende eller almennyttige foreninger i henhold  

 til ligningslovens § 8 A indeholder flere idrætsforbund og en golfklub.
Det  

 må  

 derfor være ubestridt, at amatørsport i skattemæssig sammenhæng har et  

 almennyttigt formål.
Det følger endelig af Ligningsvejledningens afsnit  

 S.H.21.3 at idrætsforeninger vil kunne anses for at være almennyttige.
 SKATs referencer til  

 fondslovens bestemmelser og henvisning til, at der skal ske uddelinger til  

 folk  

 i trang for at der kan være tale om velgørende formål, er irrelevant i  

 nærværende sag.
I afgørelsen offentliggjort i  

 TfS 1998, 220, tillagde en forening sit erhvervsmæssige overskud til  

 egenkapitalen og dette blev sidestillet med en udlodning/hensættelse.
Der kan  

 derfor ikke stilles krav om, at foreningen skal have foretaget udlodninger.
Klubaftener/-fester er ganske  

 normale i alle idrætsforeninger, og afholdelsen af sådanne arrangementer kan  

 ikke være diskvalificerende i relation til opnåelse af status som almennyttig  

 forening.
Udgifterne til festerne bliver typisk betalt af deltagerne.
Landsskatterettens  

 bemærkninger og begrundelse Foreninger, der er omfattet  

 af selskabsskattelovens § 1, stk. 1, nr. 6, kan ved indkomstopgørelsen  

 fradrage  

 udlodninger til fyldestgørelse af vedtægtsmæssige formål, der kan anses for  

 almenvelgørende eller på anden måde almennyttige.
Tilsvarende gælder for  

 henlæggelser til sikring af eller til senere anvendelse til almenvelgørende  

 eller på anden måde almennyttige formål.
Det følger af selskabsskattelovens §  

 3, stk. 2 og 3.
Fradragsretten gælder både  

 for de foreninger, der er fritaget for indgivelse af selvangivelse, og for de  

 selvangivelsespligtige foreninger.
De sidstnævnte foreninger skal oplyse om  

 de  

 foretagne udlodninger, hvilket sker ved, at de i selvangivelsen fradrager  

 udlodninger eller hensættelser efter § 3, stk. 2 og 3. Det fremgår af  

 cirkulære  

 nr. 136 af 7/11 1988 til selskabsskatteloven, pkt. 55.
 Af cirkulærets punkt 55  

 fremgår endvidere, at vurderingen af, om der foreligger almenvelgørende eller  

 almennyttige formål, skal foretages i overensstemmelse med administrationen  

 af  

 begreberne under det tidligere fritagelsessystem samt ligningslovens § 8 A og  

 arve- og gaveafgiftslovens § 3, stk. 4 (nu dødsbo- og gaveafgiftslovens § 3,  

 stk. 2).
Foreningens formål ifølge  

 vedtægterne må anses som almennyttigt.
Udloddes eller henlægges foreningens  

 erhvervsmæssige indtægter til brug for foreningens formål, kan foreningen  

 foretage fradrag i medfør af selskabsskattelovens § 3, stk. 2 og 3. Det  

 fremgår  

 ikke af foreningens regnskaber, at foreningen skulle have afholdt  

 omkostninger  

 til andre formål.
Under disse omstændigheder anses foreningens  

 erhvervsmæssige  

 indtægter ved omsætning med ikke-medlemmer, efter fradrag af de hermed  

 forbundne omkostninger, for udelukkende medgået til foreningens almennyttige  

 formål, hvorfor der ikke er grundlag for de påklagede forhøjelser.
Det  

 forhold,  

 at hverken foreningens regnskaber eller de af foreningen indleverede  

 selvangivelser  

 indeholdt oplysninger om udlodninger eller henlæggelser, kan ikke medføre et  

 andet resultat.
 Landsskatteretten nedsætter  

 herefter de påklagede forhøjelser til 0 kr.
