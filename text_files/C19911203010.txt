 Efter aftale af 4. oktober 1990 mellem Finansministeriet og  

 Statstjenestemændenes Centralorganisation II (CO II) skal der med virkning  

 fra 1. april 1990 etableres en forsikringsmæssig pensionsordning for  

 tjenestemandslignende ansatte i folkekirken under CO II.
 Pensionsordningen etableres hos PFA-pension.
PERSONKREDS Pensionsordningen omfatter tjenestemandslignende ansatte organister,  

 kordegne og kirkegårdsledere- og assistenter i folkekirken under CO II's  

 forhandlingsret, som opfylder de neden for nævnte forudsætninger:
* ikke er omfattet af anden obligatorisk pensionsordning, * har været ansat på tjenestemandslignende vilkår i folkekirken i 1 år  

 eller mere uanset beskæftigelsesgrad, og * er ansat på kvota 50 eller derover.
 Pensionsordningen omfatter ikke tjenestemænd eller pensionerede  

 tjenestemænd, herunder tjenestemandslignende ansatte organister på kvotaløn,  

 som oppebærer fuldtidspensionering fra staten.
Fravær på grund af tjenestefrihed med løn, barsel, sygdom, tvungen  

 militærtjeneste og ferie uden løn medregnes ved opgørelsen af  

 beskæftigelsestiden i folkekirken.
Anden tjenestefrihed uden løn medregnes  

 ikke.
 Det er uden betydning, om den ansatte er organiseret.
STØRRELSEN AF BIDRAGENE Pensionsbidraget udgør fra 1. april 1990 4 pct. i egetbidrag og 8 pct. i  

 arbejdsgiverbidrag.
 Opmærksomheden henledes på, at det samlede pensionsbidrag ifølge aftalen  

 skal afholdes fuldt ud af arbejdsgiver, idet sondringen  

 egetbidrag/arbejdsgiverbidrag alene vedrører forhandlingstekniske forhold  

 vedrørende puljefinansiering af pensionsordningen.
BEREGNING AF PENSIONSBIDRAG Pensionsordningen indrettes således, at den ansattes nettoløn (kvotaløn  

 uden tillæg) efter fradrag af egetbidrag svarer til lønnen (kvotalønnen uden  

 tillæg) på det pågældende skalatrin.
 Pensionsbidraget beregnes af den pensionsgivende løn på det pågældende  

 skalatrin opregnet med 100/96.
 De pensionsgivende løndele (inkl. procentregulering) på de enkelte  

 skalatrin fremgår af Kirkeministeriets cirkulære af 11. april 1990 om  

 regulering af kirkefunktionærers lønninger m.v. pr. 1. april 1990, bilag 2,  

 søjle 3-4 (side 12) og af bilag 2, søjle 2, søjle 3-4 (side 14) i  

 Kirkeministeriets cirkulære af 24. juni 1991 om regulering af  

 kirkefunktionærers lønninger m.v. pr. 1. april 1991. For deltidsansattes  

 vedkommende regnes brøkdele heraf.
ADMINISTRATION AF PENSIONSORDNINGEN Det er ansættelsesmyndighedens ansvar, at der indbetales pensionsbidrag  

 med virkning fra 1. april 1990 eller fra første lønudbetaling efter denne  

 dato for alle ansatte, der opfylder betingelserne for at være omfattet af  

 pensionsordningen på dette tidspunkt.
 Pensionsbidrag påbegyndes i øvrigt indbetalt den 1. i måneden efter, at  

 betingelserne for at være omfattet af ordningen opfyldes - eventuelt fra  

 førstkommende lønudbetaling.
 Kirkeministeriet skal anmode stiftsøvrighederne om i forbindelse med  

 etableringen af pensionsordningen, at administrere indberetningen af  

 pensionsoplysninger for de tjenestemandslignende ansatte, der bliver omfattet  

 af ordningen.
 Indbetaling af pensionsbidrag er ansættelsesmyndighedens ansvar, jf.  

 ovenfor.
 De enkelte ansættelsesmyndigheder har fremover ansvaret for, at  

 tjenestemandslignende ansatte, der opfylder betingelserne herfor, bliver  

 omfattet af pensionsordningen, og at PFA-Pension bliver kontaktet herom.
 PFA-pensions adresse er Marina Park, Sundkrogsgade 4, 2100 København Ø.,  

 tlf. 31 20 77 11.
ØVRIGE OPLYSNINGER Der er efter 1. april 1990 ikke længere adgang til at oppebære  

 understøttelse for de ansatte, som bliver omfattet af pensionsordningen.
 Ved pensionsordningens start kan udbetalingen fra pensionsordningen ved  

 f.eks. alders- eller sygdomspensionering i en overgangsperiode være mindre  

 end den understøttelse, som de pågældende havde ret til efter hidtil gældende  

 regler.
 Der vil derfor blive etableret en overgangsordning, så der kan ydes et  

 beløb til udligning af forskellen mellem understøttelse og pension.
 Denne overgangsordning indebærer, at ansatte, der ved pensionsordningens  

 oprettelse 1. april 1990 var fyldt 60 år, vil få udbetalt understøttelsen  

 ubeskåret.
 Når Finansministeriets cirkulære om denne overgangsordning foreligger vil  

 man vende tilbage hertil.
Kirkeministeriet, den 24. juni 1991 P.M.V.
 E.B.
