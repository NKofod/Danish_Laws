Nr BTL 41 Betænkning over Forslag til lov om ændring af lov om indkomstbeskatni ng  

 af aktieselskaber m.v. (selskabsskatteloven) (Acontoskatteordning for alle  

 selskaber m.v.)   

 Nr L 41 1997-98. 1. samling Afgivet af Skatteudvalget Afgivet: 19971113 Udvalget har behandlet lovforslaget i nogle møder.
 Endvidere har udvalget modtaget en skriftlig henvendelse fra  

 Håndværksrådet.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Et flertal (Venstres, Det Konservative Folkepartis, Centrum-Demokraternes  

 og Fremskridtspartiets medlemmer af udvalget) ønsker at udtale følgende:
Flertallet er grundlæggende uenige med indholdet i lovforslaget.  

 Flertallet opfordrer til, at man ikke pålægger erhvervslivet de byrder, som  

 lovforslaget uvægerligt vil medføre.
Lovforslaget kan ifølge flertallets  

 mening kun ses som et påskud for at pynte på statens finanser.
Acontoskatteordningen er i sig selv en udmærket ordning, når den går ad  

 frivillighedens vej.
Det er også dokumenteret, at mange store, kapitalstærke  

 virksomheder frivilligt er overgået til acontoskatteordningen.
Men for mindre  

 virksomheder, som ikke har den fornødne kapital, vil en overgang til  

 ordningen være en særdeles tung byrde, idet de reelt står over for at skulle  

 betale 50 pct. mere i skat i 1998.
Ifølge regeringens egne tal vil en overgang til ordningen være  

 ensbetydende med et merprovenu på 2,8 mia. kr. til næste år og 0,9 mia. året  

 efter.
Disse penge tages fra virksomheder, der i forvejen er besværet af høje  

 skatter.
Flertallet ønsker at gøre opmærksom på, at det netop er fra de små og  

 mellemstore virksomheder, at de fleste nye arbejdspladser skal skaffes.
Det  

 er også fra disse virksomheder, der kan forventes den største erobring af nye  

 eksportmarkeder.
Med lovforslaget vil dette blive vanskeliggjort.
 Flertallet ønsker i stedet, at man fastholder den nuværende ordning, der  

 giver en valgfrihed i beslutningen om, hvorledes man ønsker at betale sin  

 skat.
 Da flertallet ikke mener, at lovforslaget vil være til gavn for  

 erhvervslivet, stemmer flertallet imod lovforslaget.
 Der gøres opmærksom på, at Dansk Folkeparti, som ikke havde medlemmer i  

 udvalget, har givet udtryk for, at de støtter flertallets betænkningsbidrag.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de stillede ændringsforslag.
 Et mindretal inden for mindretallet (Enhedslistens medlem af udvalget)  

 anmoder om, at lovforslaget bliver henvist til fornyet udvalgsbehandling.
Et andet mindretal (Venstres, Det Konservative Folkepartis og  

 Centrum-Demokraternes medlemmer af udvalget) indstiller lovforslaget til  

forkastelse ved 3. behandling.
Mindretallet vil stemme hverken for  

 eller imod de stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme for de stillede ændringsforslag.
Æ n d r i n g s f o r s l a g Af skatteministeren, tiltrådt af et flertal (S, SF, RV, FP og EL):
Til titlen 1) Titlen affattes således:
»Forslag til Lov om ændring af lov om indkomstbeskatning af aktieselskaber m.v.  

 (selskabsskatteloven) (Udvidelse af acontoskatteordningen for selskaber m.v.)» Til § 1 2) Nr. 1, 2 og 4 udgår.
 3) I den under nr. 3 foreslåede affattelse af § 30, stk. 5, 1.  

 pkt., indsættes efter »som nævnt i stk. 1«: »eller med  

 indkomstskat som nævnt i § 30 A, stk. 1«.
 4) Nr. 5 udgår, og i stedet indsættes som nye numre:
 »01. § 30 A, stk. 1, affattes således:
»For selskaber og foreninger m.v., hvis første indkomstår er  

 påbegyndt før den 29. januar 1992, og som ikke er omfattet af 5.-8. pkt.,  

 forfalder indkomstskatten til betaling den 1. november i det kalenderår, der  

 følger efter indkomståret, eller ved et forskudt indkomstår den 1. november i  

 kalenderåret efter det kalenderår, som det forskudte indkomstår træder i  

 stedet for.
I disse tilfælde skal der til indkomstskatten betales et tillæg  

 på 1134 pct. § 30 finder tilsvarende anvendelse ved betaling af indkomstskat  

 og tillæg.
Ved skattenedsættelse, jf. § 30, stk. 4, forrentes det for meget  

 betalte skattebeløb dog fra indbetalingsdagen at regne.
Anpartsselskaber,  

 hvis indbetalte anpartskapital den 1. januar 1997 eller senere ikke udgør  

 mindst 200.000 kr., skal betale indkomstårets forventede indkomstskat i løbet  

 af indkomståret efter reglerne i § 29 A, jf. §§ 29 B-30. Selskaber og  

 foreninger m.v. med en skattepligtig indkomst på 10 mio. kr. eller derover  

 for indkomståret to år forud for det pågældende indkomstår skal betale  

 indkomstskat i løbet af indkomståret efter reglerne i § 29 A, jf. §§ 29 B-30.  

 For sambeskattede selskaber m.v. efter § 31 udgør den skattepligtige indkomst  

 den samlede skattepligtige indkomst (sambeskatningsindkomsten) for  

 indkomståret to år forud for det pågældende indkomstår, og for moderselskaber  

 m.v. omfattet af tvungen sambeskatning efter § 32 udgør den skattepligtige  

 indkomst moderselskabets m.v. skattepligtige indkomst for indkomståret to år  

 forud for det pågældende indkomstår.
Har et selskab m.v. betalt indkomstskat  

 efter 5.-7. pkt., skal der også for efterfølgende indkomstår betales  

 acontoskat.« 02. I § 30 A, stk. 2, 1. pkt., ændres »stk. 1, 5. og  

 6. pkt.« til: »stk. 1, 5.-8. pkt.«» Til § 2 5) Paragraffen affattes således:
»§ 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1998.« B e m æ r k n i n g e r Til nr. 1-5 Ændringsforslagene indebærer, at 2. trin efter det fremsatte lovforslag  

 ikke gennemføres.
Herefter vil selskaber m.v. med en skattepligtig indkomst  

 på under 10 mio. kr., og som ikke allerede er tilmeldt acontoskatteordningen  

 efter de gældende regler, fortsat selv kunne vælge, om de vil tilmelde sig  

 ordningen.
Den foreslåede udvidelse af acontoskatteordningen omfatter således kun  

 store selskaber m.v.
Reglerne foreslås udformet således, at et selskab, som  

 ikke hidtil har været omfattet af acontoskatteordningen, skal gå over under  

 ordningen, hvis det for indkomståret to år forud for det pågældende  

 indkomstår har en skattepligtig indkomst på 10 mio. kr. eller derover.
Når et  

 selskab er kommet ind under acontoskatteordningen efter disse regler, skal  

 selskabet også være omfattet af ordningen for de efterfølgende indkomstår.  

 Dette gælder også, selv om selskabets skattepligtige indkomst for de  

 efterfølgende indkomstår måtte være under 10 mio. kr.
 Ændringsforslagene gælder tilsvarende for fonde og foreninger omfattet af  

 fondsbeskatningsloven, jf. fondsbeskatningslovens § 15.
 Det foreslås, at reglerne har virkning fra og med indkomståret 1998, hvor  

 højst nogle få hundrede selskaber m.v. med en skattepligtig indkomst på 10  

 mio. kr. eller derover forventes at træde ind i acontoskatteordningen.
 I forhold til det fremsatte lovforslag indebærer ændringsforslagene, at  

 ca. 60.000 selskaber også i årene efter 1998 frit kan vælge, om de vil træde  

 ind i acontoskatteordningen.
Ændringsforslagene har ikke provenumæssige konsekvenser i 1998. I 1999 vil  

 ændringsforslagene medføre et mindreprovenu på 1,2 mia. kr. i forhold til det  

 fremsatte lovforslag, svarende til den del af det fremsatte lovforslags  

 merprovenu, der vedrører acontobetalinger fra selskaber med en skattepligtig  

 indkomst under 10 mio. kr.
I år 2000 og efterfølgende år indebærer  

 ændringsforslagene et merprovenu på ca. 0,15 mia. kr., idet staten efter  

 ændringsforslagene kun mister restskattetillæg vedrørende acontobetalingerne  

 fra selskaber med en skattepligtig indkomst over 10 mio. kr.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Elisabeth Ehmer (KF) Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Herefter indstiller et flertal (Venstres, Det Konservative  

 Folkepartis, Fremskridtspartiets og Centrum-Demokraternes medlemmer af  

 udvalget) lovforslaget til forkastelse.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Mindretallet henviser i øvrigt til, at regeringen har udtalt følgende:
 Regeringen tilkendegiver, at den ved fremsættelsen af lovforslag om  

 renteharmonisering, som finder sted i indeværende folketingsår, medtager en  

 reduktion af godtgørelsen for overskydende selskabsskat, således at den  

 effektive forrentning af overskydende selskabsskat i højere grad bringes i  

 overensstemmelse med størrelsesordenen for den effektive kassekreditrente før  

 skat.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth  

 Arnold (RV) Frank Aaen (EL) Sonja Albrink (CD) Peter Brixtofte (V)  

 Svend Aage Jensby (V) Charlotte Antonsen (V) Mariann Fischer Boel  

 (V) Elisabeth Ehmer (KF) Gitte Seeberg (KF) Brian Mikkelsen (KF) Kim  

 Behnke (FP) Dansk Folkeparti havde ikke medlemmer i udvalget.
