 Til samtlige til eksport af fersk kød, fersk fjerkræ og kødvarer  

 autoriserede virksomheder samt dyrlægerne ved disse.
 Sagen om virksomhedernes indsendelse af kontrolpersonalets indberetning om  

 arbejdstid m.v. til Slagteriernes Arbejdsgiverforening har været forelagt  

 Landbrugsministeriet, der i skrivelse af 9. december 1987 bl.a. har meddelt  

 følgende:
»at månedsindberetningerne af overdyrlægen - efter at virksomheden  

 har underskrevet dem - skal indsendes til Veterinærdirektoratet til brug for  

 lønudbetaling til det veterinære kontrolpersonale.
Eventuel udlevering af  

 indberetningerne til andre end den enkelte ansatte kan alene ske af  

 Veterinærdirektoratet.
For så vidt angår spørgsmålet om Veterinærdirektoratet herefter kan  

 udlevere månedsindberetningerne til Slagteriernes Arbejdsgiverforening skal  

 man henlede opmærksomheden på offentlighedslovens § 12, stk. 1, nr. 1,  

 hvorefter retten til aktindsigt ikke omfatter oplysninger om enkeltpersoners  

 private, herunder økonomiske forhold.
I følge bestemmelsens stk. 2 skal den,  

 der anmoder om aktindsigt, gøres bekendt med dokumentets øvrige indhold,  

 såfremt kun en de af dokumentet omfattes af bestemmelsen i § 12, stk. 1, nr.  

 1.
Dette betyder, at Veterinærdirektoratet på anmodning fra  

 Arbejdsgiverforeningen kan udlevere månedsindberetningerne uden oplysninger,  

 som kan henføres til enkeltpersoner, d.v.s. uden navn, cpr.nr. og  

 aut.nr.« P.V.V.
