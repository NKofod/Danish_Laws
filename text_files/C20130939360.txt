Rådgivningspåbud om alvorlige og komplekse arbejdsmiljøproblemer At-vejledning 1.10.1 Juli 2013 De vigtigste regler om, hvornår virksomheden får påbud om at bruge en autoriseret rådgivningsvirksomhed til at bistå sig med at løse og forebygge alvorlige og komplekse arbejdsmiljøproblemer, der er vanskelige at løse.
 Vejledningen handler om alvorlige og komplekse arbejdsmiljøproblemer, der er vanskelige at løse, og som virksomheden derfor skal bruge en autoriseret rådgivningsvirksomhed på arbejdsmiljøområdet til at bistå sig med at løse og forebygge.
Påbud og rådgivningspåbud Virksomheden får et rådgivningspåbud, når Arbejdstilsynet samtidig afgiver påbud om et alvorligt eller komplekst arbejdsmiljøproblem, der er vanskeligt at løse, og som er omfattet af bekendtgørelsen om brug af autoriserede rådgivningsvirksomheder på arbejdsmiljøområdet.
Det vil sige, at virksomheden kan få et rådgivningspåbud, når den samtidig får påbud om:
 Problemer i det psykiske arbejdsmiljø  Løft af byrder  Samlet daglig løftemængde  Manuelle løft og forflytninger  Ensidigt, gentaget arbejde  Udsættelse for biologiske agenser ved arbejde med organisk materiale  Indeklimaproblemer på grund af fugt og svampevækst  Indeklimaproblemer på grund af dårlig luftkvalitet  Risiko for sundhedsskadelig påvirkning fra PCB  Luftforurening fra arbejdsprocesser  Kræftfremkaldende stoffer og kodenummererede produkter  Belastende akustiske forhold  Støjbelastning og spidsværdi  Tekniske hjælpemidler  Intern færdsel på faste arbejdssteder  Håndtering af gods på faste arbejdssteder  Arbejde i forbindelse med eksplosiv atmosfære.
De vigtigste regler Arbejdsgivere, der får påbud om at løse et alvorligt eller komplekst arbejdsmiljøproblem, der er omfattet af bekendtgørelsen om brug af autoriserede rådgivningsvirksomheder på arbejdsmiljøområdet, skal bruge en autoriseret rådgivningsvirksomhed til at bistå sig med at løse og forebygge det arbejdsmiljøproblem, der har udløst rådgivningspåbuddet.
Læs også  Efterkommelse af rådgivningspåbud om alvorlige og komplekse arbejdsmiljøproblemer  At-vejledning om undersøgelsespåbud om psykisk arbejdsmiljø  Efterkommelse af undersøgelsespåbud om psykisk arbejdsmiljø  At-vejledning om undersøgelsespåbud om substitution af stoffer og materialer  Efterkommelse af undersøgelsespåbud om substitution af stoffer og materialer  At-vejledning om rådgivningspåbud om plan for sikkerhed og sundhed  Efterkommelse af rådgivningspåbud om plan for sikkerhed og sundhed  At-vejledning om rådgivningspåbud om mange arbejdsmiljøproblemer  Efterkommelse af rådgivningspåbud om mange arbejdsmiljøproblemer Baggrund  At-vejledningen knytter sig til bekendtgørelsen om brug af autoriserede rådgivningsvirksomheder på arbejdsmiljøområdet  At-vejledning F. 1.5 ophæves.
Den erstattes af denne vejledning samt af At-vejledning 1.10.2 om undersøgelsespåbud om psykisk arbejdsmiljø, At-vejledning 1.10.3 om undersøgelsespåbud om substitution af stoffer og materialer, At-vejledning 1.10.4 om rådgivningspåbud om mange arbejdsmiljøproblemer og At-vejledning 25.1 om rådgivningspåbud om plan for sikkerhed og sundhed.
Problemer i det psykiske arbejdsmiljø Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om at løse problemer med mobning, herunder seksuel chikane.
 Det fremgår af § 8 i bekendtgørelsen om brug af autoriserede rådgivere på arbejdsmiljøområdet.
Uddybning af reglerne Når Arbejdstilsynet afgiver påbud om psykisk arbejdsmiljø, der vedrører mobning, herunder seksuel chikane får virksomheden desuden påbud om at bruge en autoriseret rådgivningsvirksomhed på arbejdsmiljøområdet (rådgivningspåbud).
Der er tale om mobning, når en eller flere personer regelmæssigt og over længere tid  eller gentagne gange på grov vis  udsætter en eller flere andre personer for krænkende handlinger, som vedkommende opfatter som sårende eller nedværdigende.
De krænkende handlinger bliver dog først til mobning, når de personer, som de rettes mod, ikke er i stand til at forsvare sig effektivt imod dem.
Arbejdstilsynet skelner mellem to former for mobning:
 Rovmobning er, når ofrene ikke har gjort noget, som kan fremkalde de krænkende handlinger.
Der er typisk tale om, at ofrene har en særlig udsat position på arbejdspladsen.
Også seksuel chikane kan være et eksempel på rovmobning.
  Konfliktmobning er, når de krænkende handlinger er resultatet af en uløst konflikt mellem to eller flere parter på arbejdspladsen, hvor konflikten over tid mere og mere er kommet til at handle om parterne som personer frem for om konfliktens oprindelige indhold.
Ofrenes oplevelse af de krænkende handlinger er et centralt aspekt i mobning.
Der er tale om mobning, uanset om handlingerne er udtryk for ubetænksomhed eller et decideret ønske om at krænke offeret.
Det har dog betydning for ofrenes oplevelse af mobningen, om der er tale om ond vilje eller ej.
Der kan være mange årsager til mobning, og de optræder ofte i samspil.
Mobning kan bl.a. opstå som følge af andre problemer i det psykiske arbejdsmiljø. Det er generelt vanskeligt at løse problemer med mobning, og det er derfor vigtigt at få ekstern kvalificeret rådgivning til denne indsats.
Efterkommelse af påbud Virksomheder, der får rådgivningspåbud om mobning, herunder seksuel chikane, skal bruge en rådgivningsvirksomhed, der er autoriseret på det psykosociale område, til at bistå sig med at løse og forebygge problemet.
Læs også  Efterkommelse af rådgivningpåbud om alvorlige og komplekse arbejdsmiljøproblemer Løft af byrder Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om løft af byrder og  Vægten af byrden/byrderne overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og  der samtidigt er en eller flere forværrende faktorer i form af arbejde med foroverbøjet ryg, vrid i ryggen, asymmetriske løft eller arbejde med løftede arme.
 Virksomheden får kun rådgivningspåbud, hvis løftene udføres som led i den sædvanlige arbejdsfunktion.
Virksomheden får ikke rådgivningspåbud efter denne bestemmelse, hvis Arbejdstilsynet vurderer, at der ikke findes egnede tekniske hjælpemidler eller organisatoriske løsninger på arbejdsmiljøproblemet.
Virksomheden kan dog få rådgivningspåbud i tilknytning til et påbud om at gennemføre midlertidige foranstaltninger om løft af byrder.
 Det fremgår af § 5, stk. 3, og § 9 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, når vægten af det, den ansatte løfter, overstiger de nævnte grænser, og når der samtidig er en eller flere forværrende faktorer til stede.
Det kan fx være, at den ansatte arbejder med foroverbøjet ryg.
Arbejde med asymmetriske løft er også en forværrende faktor.
Asymmetriske løft vil fx sige, at den ansatte løfter med én arm, med vredet krop eller fra siden af kroppen.
Virksomheden får ikke rådgivningspåbud, hvis der er tale om enkeltstående løft, der ikke er en del af den ansattes sædvanlige arbejdsfunktion.
Løftearbejdet behøver ikke at forekomme hverken dagligt eller ugentligt for at være omfattet af reglerne, men virksomheden får kun rådgivningspåbud, hvis løftearbejdet er en sædvanlig del af det arbejde, som den ansatte udfører.
Reglerne gælder også, når to eller flere personer løfter en byrde.
Det vil sige, at virksomheden får rådgivningspåbud, hvis to personer sammen løfter mere end 50 kg, eller hvis fx fire personer sammen løfter mere end 100 kg.
Efterkommelse af påbud Virksomheder, der får rådgivningspåbud om løft af byrder, skal bruge en rådgivningsvirksomhed, der er autoriseret på det ergonomiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Samlet daglig løftemængde Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om en samlet daglig belastning ved løft, der overstiger den maksimale daglige belastning for en person.
 Den maksimale daglige belastning for en person er enten:
 10 tons ved løft tæt ved kroppen,  6 tons ved løft i underarmsafstand eller  3 tons ved løft i ¾ arms afstand.
 Virksomheden får også rådgivningspåbud, hvis den har fået påbud om en kombination af løft i forskellige rækkeafstande, hvis løftene sammenlagt overstiger den maksimale daglige belastning ved løft for en person.
 Det fremgår af § 10 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis den ansatte dagligt løfter mere end 100 pct. af den maksimale daglige belastning: Det vil sige mere end 10 tons tæt ved kroppen eller mere end 6 tons i underarmsafstand eller mere end 3 tons i ¾ arms afstand.
Hvis den ansatte løfter i flere forskellige rækkeafstande, skal man beregne kombinationen af den samlede daglige belastning ved løftene og den deraf følgende belastningsprocent.
Man kan læse mere om beregningen i At-vejledningen om løft, træk og skub.
Efterkommelse af påbud Virksomheder, der får rådgivningspåbud om samlet daglig løftemængde, skal bruge en rådgivningsvirksomhed, der er autoriseret på det ergonomiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Manuelle løft og forflytninger Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om manuelle løft og forflytninger af personer, og der ikke bruges egnede tekniske hjælpemidler som led i den sædvanlige arbejdsfunktion.
 Det fremgår af § 11 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis den ansatte ikke bruger egnede tekniske hjælpemidler ved manuelle løft og forflytning af personer, og dette er et led i den sædvanlige arbejdsfunktion.
 Virksomheden får ikke rådgivningspåbud, hvis der er tale om løft og forflytninger, der ikke er en del af den ansattes sædvanlige arbejdsfunktion.
Efterkommelse af påbud Virksomheder, der får rådgivningspåbud om manuelle løft og forflytninger, skal bruge en rådgivningsvirksomhed, der er autoriseret på det ergonomiske område, til at bistå sig med at løse og forebygge problemerne.
Læs også  Efterkommelse af rådgivningspåbud om komplekse arbejdsmiljøproblemer Ensidigt, gentaget arbejde Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om ensidigt, gentaget arbejde (EGA), der  udføres med samme højrepetitive arbejdsfunktion i mere end ¾ af en normal arbejdsdag eller arbejdsuge,  udføres højrepetitivt med mindst en forværrende faktor i form af kraftkrav, belastende arbejdsstillinger eller arbejdsbevægelser for skuldre, hånd eller arm, og arbejdet udføres i mere end 2/3 af en normal arbejdsdag eller arbejdsuge, eller  veksler mellem flere højrepetitive arbejdsfunktioner i mere end ¾ af en normal arbejdsdag eller arbejdsuge, og hvor bevægelsesmønstret er ensartet, og arbejdsfunktionerne belaster de samme muskelgrupper.
 Det fremgår af § 12 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Højrepetitivt arbejde er arbejde, der gentages hyppigt.
Der er tale om højrepetitivt arbejde, når arbejdscyklustiden er mindre end 30 sek. eller når den ansatte gentager ensartede bevægelser i mere end 50 pct. af arbejdscyklustiden eller observationstiden.
 Arbejdscyklustiden er den tid, der går, fra den ansatte udfører en operation på et emne og indtil den ansatte gentager den samme operation på det næste emne.
Observationstiden er den periode, hvor man observerer en arbejdsoperation, som er typisk for den pågældende arbejdsfunktion.
Det kan fx være 5-10 min.
Forværrende faktorer for højrepetitivt arbejde er kraftkrav samt belastende arbejdsstillinger og arbejdsbevægelser.
Kraftkrav kan fx forekomme i forbindelse med brug af håndværktøj, betjeningshåndtag eller bearbejdning af arbejdsemner eller materialer.
Varigheden af EGA opgøres som den samlede tid pr. dag.
Hvis den ansatte roterer mellem forskellige EGA-arbejdsfunktioner, og der ikke er variation i bevægelserne, skal tidsperioderne for de forskellige arbejdsfunktioner lægges sammen.
Efterkommelse af påbud Virksomheder, der får rådgivningspåbud om ensidigt, gentaget arbejde, skal bruge en rådgivningsvirksomhed, der er autoriseret på det ergonomiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Udsættelse for biologiske agenser ved arbejde med organisk materiale Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om risiko for udsættelse for biologiske agenser ved arbejde med større mængder organisk materiale, hvis der samtidig  er aerosoler, der med overvejende sandsynlighed indeholder biologiske agenser, og  er en markant affaldsagtig lugt eller lugt af forrådnelse.
 Det fremgår af § 13 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis der er risiko for, at den ansatte udsættes for biologiske agenser ved arbejde med større mængder af plantedele, organisk affald fra dyr og mennesker, husholdningsaffald eller andet organisk materiale.
Biologiske agenser er mikroorganismer, som kan fremkalde infektionssygdomme, allergi eller forgiftning.
 Der skal samtidig være mulighed for dannelse af aerosoler (små, luftbårne partikler eller dråber), som med overvejende sandsynlighed indeholder biologiske agenser, samt en markant lugt af affald eller forrådnelse.
 Aerosoler, der stammer fra kloak- eller spildevand, indeholder altid biologiske agenser, som kan skade mennesker.
 Aerosoler, der stammer fra væske, der har været i tæt kontakt med organisk materiale  fx ved spuling af affaldsskakter eller ved fjernelse af duemøg på lofter  indeholder sandsynligvis mikroorganismer, som kan skade mennesker.
 Virksomheder, der får rådgivningspåbud om udsættelse for biologiske agenser, skal bruge en rådgivningsvirksomhed, der er autoriseret på det biologiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Indeklimaproblemer på grund af fugt og svampevækst Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om indeklimaproblemer som følge af fugtproblemer og svampevækst, og der samtidig er mindst ét af følgende forhold til stede:
  Vand fra en ikke akut vandskade, hvor der dannes blankt vandspejl på vandrette flader.
  Synlig fugt eller tydeligt tegn på fugt over et areal på i alt minimum 0,25 m2 i arbejdsrum.
  Synlig fugt over et areal på i alt minimum 3 m2 i et tilstødende rum.
  Tydelig jordslået eller kælderagtig lugt.
 Kondensering på kolde ydervægge i et omfang, der medfører, at større arealer af vægbeklædning kan løsnes.
Ved større arealer forstås i arbejdsrum et areal på i alt minimum 0,25 m2 og i tilstødende rum minimum 3 m2 over et samlet areal.
  Tidligere svampevækst i arbejdsrum over et areal, som mindst svarer til de i nummer 2 eller 5 angivne, og som ikke er blevet fjernet i forbindelse med elimineringen af fugtkilden.
 Det fremgår af § 14 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis det er vanskeligt at finde og udbedre årsagen til den fugt, der giver et dårligt indeklima i bygningen.
Et utæt tag kan fx give problemer langt fra utætheden.
Kondens, opstigende grundfugt og siveutætheder i skjulte rør er andre eksempler på fugtkilder, som kan være vanskelige at finde og udbedre.
Virksomheden får ikke rådgivningspåbud, hvis fugten har en åbenlys årsag  fx et sprængt vandrør  fordi der ikke er tvivl om, hvad der skal gøres.
Virksomheden får heller ikke rådgivningspåbud ved mindre fugtskader  fx et hjørne i et vindue.
Efterkommelse af påbud Virksomheder, der får rådgivningspåbud om indeklimaproblemer på grund af fugt og svampevækst, skal bruge en rådgivningsvirksomhed, der er autoriseret på det biologiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Indeklimaproblemer på grund af dårlig luftkvalitet Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om indeklimaproblemer på grund af dårlig luftkvalitet, herunder høj temperatur.
 Den dårlige luftkvalitet skal skyldes utilstrækkelig eller manglende ventilation ved mindst et af følgende forhold:
 Større komplicerede ventilationsanlæg, der skal sikre et tilfredsstillende indeklima og dækker mere end fire arbejdsrum eller 300 m2, og som ikke fungerer tilfredsstillende, herunder ikke umiddelbart kan reguleres.
Anlæggene kan være udført med mekanisk drevne ventilatorer eller med vinduer eller ventiler, der styres automatisk.
  Ventilation ved manuelt oplukkelige vinduer, døre eller ventiler, der skal sikre et tilfredsstillende indeklima og dække mere end fire arbejdsrum eller 300 m2.
  Mindre lokaler, hvor der er meget stor belastning, uanset ventilationsform.
 Det fremgår af § 15 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis der er problemer med luftkvaliteten, og området er større end 300 m2 eller fire arbejdsrum uanset, om der er tale om mekaniske ventilationsanlæg, anlæg med automatisk styrede vinduer/ventiler eller om døre og vinduer, der åbnes manuelt.
 Virksomheden kan også få rådgivningspåbud om dårlig luftkvalitet i mindre lokaler, hvis rummene er udsat for en meget stor belastning  fx fra kontormaskiner eller mange mennesker.
 Virksomheden får ikke rådgivningspåbud, hvis det er åbenlyst, at den dårlige luftkvalitet ikke skyldes ventilationen eller forhold, der kan afhjælpes med ventilation  fx dårlig rengøring eller afgasning fra materialer.
 Virksomheden får heller ikke rådgivningspåbud, hvis problemet ikke er komplekst  fx dårlig luftkvalitet, der skyldes, at de ansatte i et mindre lokale ikke kan blive enige om at åbne vinduet.
Efterkommelse af påbud Virksomheder, der får rådgivningspåbud om indeklimaproblemer på grund af dårlig luftkvalitet, skal bruge en rådgivningsvirksomhed, der er autoriseret på det kemiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Risiko for sundhedsskadelig påvirkning fra PCB Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om dokumenteret risiko for sundhedsskadelig påvirkning fra PCB i indeklimaet.
 Det fremgår af § 16 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får et rådgivningspåbud for at sikre, at den sundhedsskadelige påvirkning fra PCB (PolyChlorerede Biphenyler) fjernes effektivt.
PCB kan trænge ind i omgivende byggematerialer fra de materialer, som det oprindeligt har indgået i, og kan endvidere lægge sig på overflader i rummer.
Det kan derfor være vanskeligt at fjerne effektivt.
Efterkommelse af påbud Virksomheder, der får rådgivningspåbud om risiko for sundhedsskadelig påvirkning fra PCB, skal bruge en rådgivningsvirksomhed, der er autoriseret på det kemiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Luftforurening fra arbejdsprocesser Virksomheden får påbud om at bruge en autoriseret rådgivningsvirksomhed, når den har fået påbud om sundhedsskadelig luftforurening fra en arbejdsproces på faste arbejdssteder,  hvor der ikke er etableret en effektiv mekanisk udsugning med samtidig tilførsel af frisk erstatningsluft af passende temperatur,  hvor procesudsuget luftrecirkuleres, så den udsugede luft fra den forurenende proces føres tilbage til arbejdsrummet eller andre lokaler, eller  hvor der er mange spredte forureningskilder på arbejdspladsen, og forureningen ikke fjernes effektivt.
 Det fremgår af § 17 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis luftforureningen fra en arbejdsproces er sundhedsskadelig.
Det kan forekomme, hvis de ansatte arbejder med:
 Stoffer og materialer, der på fareetiketten er mærket efter de gældende regler.
Det kan frem til den 1. juni 2017 være enten efter Miljøstyrelsens regler: »Meget giftig«, »Giftig«, »Sundhedsskadelig«, »Ætsende«, »Lokalirriterende«, »Eksplosiv«, »Yderst brandfarlig« eller »Meget brandfarlig« eller efter CLP-forordningen: »Akut giftig«, »Sundhedsfarlig«, »Kronisk sundhedsfarlig«, »Ætsende«, »Brandfarlig« eller »Eksplosiv«.
Efter den 1. juni 2017 gælder kun CLP-forordningen.
  Stoffer og materialer, hvor der på produktets fareetiket er anført risikosætningen »Brandfarlig«.
  Kræftfremkaldende stoffer og materialer.
  Kræftfremkaldende processer.
 De ansatte kan endvidere blive udsat for sundhedsskadelig forurening fra biologiske agenser.
Virksomheden får rådgivningspåbud, hvis den mekaniske udsugning (punktudsugning eller rumudsugning) ikke fjerner luftforureningen effektivt.
Det kan skyldes, at den mangler, at den er mangelfuldt etableret, eller at den udsugede luft recirkuleres til arbejdsrummet eller til andre lokaler.
Virksomheden får ikke rådgivningspåbud, hvis luftforureningen fra arbejdsprocessen kun er ildelugtende eller generende.
Virksomheden får heller ikke rådgivningspåbud, hvis arbejdet med stoffer og materialer henlægges til et eksisterende effektivt fungerende stinkskab, eller hvis stoffer og materialer substitueres, så der ikke sker udvikling af sundhedsskadelig forurening.
Efterkommelse af påbud Virksomheder, der får rådgivningspåbud om luftforurening fra arbejdsprocesser, skal bruge en rådgivningsvirksomhed, der er autoriseret på det kemiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Kræftfremkaldende stoffer og kodenummererede produkter Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om  arbejde med kræftfremkaldende stoffer og materialer, hvor der er krav om lukkede anlæg, men hvor arbejdet foregår uden for sådanne anlæg eller  arbejde med kodenummererede produkter til industriel overfladebehandling ved processer, hvor der er krav om lukket anlæg, sprøjteboks eller sprøjtekabine, og hvor overfladebehandling ikke foregår i et lukket anlæg, en sprøjteboks eller i en sprøjtekabine.
 Det fremgår af § 18 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis arbejdet med kræftfremkaldende stoffer og materialer ikke foregår i et lukket anlæg, når der er tale om stoffer og materialer, der er mærket med et § 17 i bilag 1 og 2 i bekendtgørelsen om foranstaltninger til forebyggelse af kræftrisikoen ved arbejde med stoffer og materialer, Tilsvarende gælder, hvis arbejdet med kodenummererede produkter til industriel overfladebehandling ikke foregår i et lukket anlæg, sprøjteboks e.l. , hvis der er krav om det.
 Virksomheden får ikke rådgivningspåbud, hvis arbejdet med det kræftfremkaldende stof umiddelbart kan placeres i et lukket anlæg som fx et effektivt stinkskab, eller hvis virksomheden er ved at substituere det kræftfremkaldende stof med et stof, som ikke kræver, at arbejdet foregår i et lukket anlæg.
 Virksomheden får heller ikke rådgivningspåbud, hvis arbejdet med at sprøjtebehandle med et kodenummereret produkt umiddelbart kan placeres i en sprøjtekabine eller i en sprøjteboks.
Efterkommelse af påbud Virksomheder, der får rådgivningspåbud om kræftfremkaldende stoffer og kodenummererede produkter, skal bruge en rådgivningsvirksomhed, der er autoriseret på det kemiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Belastende akustiske forhold Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om belastende akustiske forhold ved arbejde, der foregår i:
  Produktionslokaler med et rumfang på mindre end 1.000 m3, hvor der er en efterklangstid på mere end 1,3 sekund.
  Produktionslokaler med et rumfang på mere end 1.000 m3, hvor der er et gennemsnitligt effektivt absorptionsareal på mindre end 0,6 gange gulvarealet.
  Lokaler i daginstitutioner, hvor der er en gennemsnitlig efterklangstid på mere end 0,6 sekund.
  Klasselokaler i skoler (bortset fra sang- og musiklokaler), hvor der er en efterklangstid på mere end 0,9 sekund.
  Undervisningsområder i skoler med et gennemsnitligt effektivt absorptionsareal på mindre end 0,9 gange gulvarealet.
  Flerpersoners kontorer, der er større end 300 m3, og har et gennemsnitligt effektivt absorptionsareal på mindre end 0,9 gange gulvarealet.
 Det fremgår af § 19 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis efterklangstiden i et produktionslokale, herunder værksteder, storkøkkener o.l. , med et rumfang på mindre end 1.000 m3, er mere end 1,3 sekund.
Efterklangstiden er udtryk for, hvor hurtigt en lyd dør ud i rummet.
Man måler efterklangstiden i det antal sekunder, der går, før lydniveauet er faldet 60 decibel.
Virksomheden får også rådgivningspåbud, hvis det gennemsnitlige effektive absorptionsareal i et produktionslokale med et rumfang på mere end 1.000 m3 er mindre end 0,6 gange gulvarealet.
Absorptionsarealet er et udtryk for rummets evne til at adsorbere lyd.
Man beregner absorptionsarealet ved at gange de lydabsorberende fladers areal med deres effektivitet og derefter lægge resultaterne for alle flader sammen.
Virksomheden får kun rådgivningspåbud om belastende akustiske forhold i produktionslokaler, hvis de ansatte er udsat for høreskadende støj eller for støj, der generer så meget, at de akustiske forhold ikke kan anses for tilfredsstillende, fx hvor der er behov for kommunikation i forbindelse med arbejdet.
Samtidig er det en forudsætning, at støjen ikke kan dæmpes på andre måder end med akustisk regulering.
 Virksomheden får altid rådgivningspåbud, hvis de akustiske forhold i flerpersoners kontorer på over 300 m2, daginstitutioner eller i klasselokaler og undervisningslokaler i skoler ikke lever op til reglerne.
Efterkommelse af påbud Virksomheder, der får rådgivningspåbud om belastende akustiske forhold, skal bruge en rådgivningsvirksomhed, der er autoriseret på det fysiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Støjbelastning og spidsværdi Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om støjbelastning, LEX (8 timer) , over 85 dB(A) eller spidsværdier af impulser over 137 dB(C), hvor der ikke umiddelbart foreligger tekniske og organisatoriske foranstaltninger til nedbringelse af påvirkningen.
 Det fremgår af § 20 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis grænseværdien er overskredet.
Det skal normalt være dokumenteret med en måling i overensstemmelse med At-vejledning D. 7.4 om måling af støj på arbejdspladsen, at grænseværdien er overskredet, men måling kan udelades, hvis virksomheden og Arbejdstilsynet er enige om, at der er tale om en overskridelse.
 Virksomheden får ikke rådgivningspåbud, hvis den inden for det seneste år har løst et identisk støjproblem på samme arbejdssted  fx ved støjdæmpning af tilsvarende maskiner.
 Virksomheden får heller ikke rådgivningspåbud, hvis der foreligger en teknisk løsning, der umiddelbart kan etableres  fx dæmpning af trykluftudblæsning.
Efterkommelse af påbud Virksomheder, der får rådgivningspåbud om støjbelastning og spidsværdi, skal bruge en rådgivningsvirksomhed, der er autoriseret på det fysiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Tekniske hjælpemidler Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om  brug af tekniske hjælpemidler, hvis virksomheden ikke umiddelbart har en løsning på problemet.
  mangelfuld indretning af ikke CE-mærkede tekniske hjælpemidler, hvis virksomheden ikke umiddelbart har en løsning på problemet.
  mangelfuld indretning af CE-mærkede tekniske hjælpemidler, hvis virksomheden selv har konstrueret, fremstillet eller foretaget ændring af de sikkerhedsmæssigt mangelfulde dele af konstruktion eller styring og dette er årsagen til manglen.
 Det fremgår af § 21 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Reglerne omfatter alle produkter, der er omfattet af bekendtgørelserne om indretning og anvendelse af tekniske hjælpemidler  fx håndværktøj, håndmaskiner, stationære maskiner, løfte- og transportredskaber samt stilladser.
 Rådgivningspåbud om tekniske hjælpemidler gives til brugervirksomheden.
Brug af tekniske hjælpemidler Virksomheden får rådgivningspåbud, hvis den ikke umiddelbart har en løsning på, hvordan den kan leve op til reglerne om brug af tekniske hjælpemidler, herunder CE-mærkede maskiner.
Det vil sige, at virksomheden ikke på stedet kan forklare Arbejdstilsynet, hvordan den vil løse problemet.
Mangelfuld indretning af ikke CE-mærkede tekniske hjælpemidler Virksomheden får rådgivningspåbud, hvis den ikke umiddelbart har en løsning på, hvordan den kan udbedre mangler på ikke CE-mærkede tekniske hjælpemidler, der er fremstillet med mangelfulde sikkerhedsforanstaltninger.
 Virksomheden får også rådgivningspåbud, hvis den ikke umiddelbart har en løsning på, hvordan den kan udbedre mangler på ikke CE-mærkede maskiner, der har fået ændret de sikkerhedsmæssige dele af konstruktion og styring på en mangelfuld måde.
 Endelig får virksomheden rådgivningspåbud, hvis den ikke umiddelbart har en løsning på, hvordan den kan udbedre mangler på et ældre teknisk hjælpemiddel, der ikke længere har et tidssvarende sikkerhedsniveau.
Mangelfuld indretning af CE-mærkede tekniske hjælpemidler Virksomheden får rådgivningspåbud, hvis den har ændret de sikkerhedsmæssige dele af konstruktion eller styring på et CE-mærket teknisk hjælpemiddel på en sådan måde, at det er til fare for de ansatte.
Virksomheden får ikke rådgivningspåbud, hvis de ændringer, som den har foretaget, er så væsentlige, at det tekniske hjælpemiddel skal CE-mærkes som et nyt produkt.
Virksomheden betragtes i så fald som fabrikant og skal leve op til reglerne om CE-mærkning af nye maskiner.
Efterkommelse af påbud Virksomheder, der får rådgivningspåbud om tekniske hjælpemidler, skal bruge en rådgivningsvirksomhed, der er autoriseret på det fysiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Intern færdsel på faste arbejdssteder Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om intern færdsel på faste arbejdssteder, hvor kørende trafik blandes sammen med faste arbejdspladser eller gående trafik.
 Det fremgår af § 22 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis kørende trafik med fx biler, maskiner, conveyorsystemer, truck, gaffelstablere og kraner blandes sammen med faste arbejdssteder eller gående trafik.
Der er risiko for ulykker,  når det ikke er klart markeret, hvor den kørende transport foregår  når den kørende transport foregår uden for markerede områder  når gående og kørende trafikanter krydser hinanden  når den kørende trafik ikke er markeret med lyd, lys eller andre signaler  når der er dårligt udsyn og overblik over færdslen, fx ved bakning.
 Reglen omfatter både indendørs og udendørs trafik på faste arbejdssteder.
Efterkommelse af påbud Virksomheder, der får rådgivningspåbud om interne færdselsveje, skal bruge en rådgivningsvirksomhed, der er autoriseret på det fysiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Håndtering af gods på faste arbejdssteder Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om håndtering af gods på faste arbejdssteder, og håndteringen sker med truck e.l. i mere end 2 m højde og på steder, hvor der samtidig færdes andre personer.
 Det fremgår af § 23 i bekendtgørelsen om brug af autoriserede arbejdsmiljørådgivere på arbejdsmiljøområdet.
Uddybning af reglerne Virksomheden får rådgivningspåbud, hvis de ansatte håndterer gods med løfte-, hejse- og transportredskaber som fx truck og conveyorsystemer i mere end 2 m højde på steder, hvor der samtidig færdes andre personer.
Der er risiko for ulykker,  når man transporterer gods med fx kran eller conveyorbaner  når man håndterer gods i reoler  når man håndterer gods tæt på arbejdssteder og gangveje  når man læsser og aflæsser køretøjer  når stablingen af godset er usikker  når emballagen er beskadiget, så godset vælter  når der er dårligt udsyn over det område, hvor godshåndteringen foregår  når godshåndteringen ikke er markeret med lyd, lys eller andre signaler.
 Reglen omfatter både indendørs og udendørs håndtering af gods på faste arbejdssteder.
Efterkommelse af påbud Virksomheder, der får rådgivningspåbud om håndtering af gods, skal bruge en rådgivningsvirksomhed, der er autoriseret på det fysiske område, til at bistå sig med at løse og forebygge problemerne.
Læs også  Efterkommelse af rådgivningspåbud om alvorlige og komplekse arbejdsmiljøproblemer Arbejde i forbindelse med eksplosiv atmosfære Virksomheden får påbud om at bruge en autoriseret rådgivningsvirksomhed på arbejdsmiljøområdet (rådgivningspåbud), når den har fået påbud om arbejde i forbindelse med eksplosiv atmosfære, og mindst ét af følgende forhold er til stede:
  Manglende eller væsentlige mangler ved kortlægning og vurdering af risici fra eksplosiv atmosfære.
  Manglende klassifikation af områder med farlig eksplosiv atmosfære i zoner.
  Utilstrækkelige foranstaltninger til at undgå dannelse af farlig eksplosiv atmosfære.
  Utilstrækkelige foranstaltninger til at undgå antændelse af farlig eksplosiv atmosfære.
  Utilstrækkelige foranstaltninger til at begrænse de skadelige virkninger fra en eksplosion.
Det fremgår af § 24 i bekendtgørelsen om brug af autoriserede arbejdsmiljørådgivere på arbejdsmiljøområdet Efterkommelse af påbud Virksomheder, der får rådgivningspåbud om arbejde i forbindelse med eksplosiv atmosfære, skal bruge en rådgivningsvirksomhed, der er autoriseret på det fysiske område, til at bistå sig med at løse og forebygge problemerne.
