Konkrete afgørelser vedr. årsagssammenhæng og påregnelighed ift. § 1, stk. 1 fra ÅB 2005 I (N.j.nr. 10-00063-2005) Ansøgeren søgte om erstatning i forbindelse med sin hustrus død.
Nogle ukendte gerningsmænd havde affyret en chrysantemumbombe i den opgang, hvor ansøgeren boede sammen med sin hustru.
Bomben var så kraftig, at samtlige døre i opgangen blev sprængt ind i lejlighederne.
Ved sprængningen fik ansøgerens hustru, der var 72 år og svækket, et chok og døde heraf samme dag.
Sagen blev af politiet behandlet som en sag om groft hærværk.
Nævnet fandt, at det kunne lægges til grund, at der tillige var sket en overtrædelse af straffelovens § 252 om farefor-voldelse, og at døden havde været en følge heraf.
Nævnet fandt derimod ikke, at døden i det konkrete tilfælde var en påregnelig følge af straffelovsovertrædelsen.
Ansøgeren fik derfor afslag på erstatning.
