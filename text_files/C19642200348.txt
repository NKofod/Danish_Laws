 Efter indstilling fra det keramiske fags fællesudvalg fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som angiver  

 mindstemålet for uddannelse i det keramiske fag, og som er bindende for  

 fagets lærermestre.
 Lærlingeuddannelsen inden for det keramiske fag omfatter følgende  

 brancher:
1. Model- og gipserbranchen 2. fajance- og porcelænsdrejer- og støberbranchen 3. Overglasurmalerbranchen 4. Pottemagerbranchen.
 Oplæringen inden for disse brancher skal tilrettelægges med henblik på at  

 bibringe lærlingen størst mulig færdighed i at udføre alle inden for den  

 enkelte branche forekommende arbejder.
 Hovedvægten bør dog lægges på nedenstående specificerede arbejdsområder.
 Model- og gipserlærlinge.
 Støbning af forme (serviceforme, sprængte forme og kileforme).
 Drejning og støbning af modeller, originalforme og indretning af  

 arbejdsmodeller.
 Støbning af uægte forme til figurer.
 Indretning af figurer.
 Udførelse af originalmodeller efter given tegning eller skitser, herunder  

 skæring af motiver.
 I løbet af læretiden skal lærlingen deltage i arbejdet på andre faget  

 tilknyttede afdelinger (drejestue o.s.v.).
 Fajance- og porcelænsdrejere og -støbere.
 Drejning, herunder opdrejning (kopper o.s.v.).
 Udskæringsarbejder.
 Støbning af service.
 Støbning af figurer.
 Et halvt år på gipserstuen.
 Overglasurmalere.
 Let blomstermaleri.
 Sværere blomstermaleri.
 Let gulddekoration.
 Sværere gulddekoration.
 Fond.
 Farvebånd.
 Pottemageri.
 Tilberedning af ler og begitteler.
 Frihåndsdrejning.
 Begitning og glacering.
 Indsætning i ovn og brænding.
 Formning, støbning og kvætsning.
 Lærlingerådet, den 6. marts 1964.
Jacobi /L.
B.
Fabricius.
