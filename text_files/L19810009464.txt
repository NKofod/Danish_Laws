 I henhold til kgl. resolution af 19. november 1980 har Danmark tiltrådt  

 den i London den 17. februar 1978 undertegnede protokol til den  

 internationale konvention af 1. november 1974 om sikkerhed for menneskeliv på  

 søen, jfr. udenrigsministeriets bekendtgørelse nr. 35 af 20. marts 1981.
 Protokollen har følgende ordlyd:
PROTOKOL AF 1978 TIL DEN INTERNATIONALE KONVENTION AF 1974 OM SIKKERHED  

 FOR MENNESKELIV PÅ SØEN PARTERNE I DENNE PROTOKOL, DER ER PARTER i den internationale konvention af 1974 om sikkerhed for  

 menneskeliv på søen, udfærdiget i London den 1. november 1974, DER ERKENDER, at den ovennævnte konvention kan yde et væsentligt bidrag  

 til fremme af sikkerheden for skibe og gods på søen og de ombordværende  

 personers liv, SOM LIGELEDES ERKENDER nødvendigheden af en yderligere forbedring af  

 sikkerheden for skibe, navnlig tankskibe, SOM ER AF DEN OPFATTELSE, at dette mål bedst kan nås ved afslutning af en  

 protokol til den internationale konvention af 1974 om sikkerhed for  

 menneskeliv på søen, ER BLEVET ENIGE om følgende:
ARTIKEL I Almindelige forpligtelser Parterne i denne protokol forpligter sig til at gennemføre bestemmelserne  

 i denne protokol og i bilaget hertil, som udgør en fast bestanddel af  

 nærværende protokol.
Enhver henvisning til denne protokol er samtidig en  

 henvisning til bilaget.
ARTIKEL II Anvendelsesområde 1. Bestemmelserne i artiklerne II, III (med undtagelse  

 af stk. a)), IV, VI b), c) og d), VII og VIII i den internationale konvention  

 af 1974 om sikkerhed for menneskeliv på søen (herefter kaldet  

 »konventionen«) er optaget i denne protokol, dog således at  

 henvisninger i de nævnte artikler til konventionen og til kontraherende  

 regeringer skal forstås som henvisninger til henholdsvis denne protokol og  

 parterne i protokollen.
 2. Ethvert skib, der er omfattet af denne protokol,  

 skal opfylde konventionens bestemmelser med de ændringer og tilføjelser, der  

 er anført i protokollen.
 3. Hvad angår skibe hjemmehørende i stater, der ikke  

 er parter i konventionen og denne protokol, skal parterne i denne protokol  

 anvende kravene i konventionen og protokollen i det omfang det måtte være  

 nødvendigt for at sikre, at der ikke ydes disse skibe en mere gunstig  

 behandling.
ARTIKEL III Meddelelse af oplysninger Parterne i denne protokol forpligter sig til at sende til og deponere hos  

 generalsekretæren for den mellemstatlige rådgivende søfartsorganisation  

 (herefter kaldet »organisationen«) en fortegnelse over særlige  

 tilsynsførende eller anerkendte organisationer, som er bemyndiget til at  

 handle på deres vegne ved administrationen af sikkerhedsforanstaltninger for  

 menneskeliv på søen, med henblik på videresendelse til parterne til  

 underretning for deres funktionærer.
Administrationen skal derfor underrette  

 organisationen om de særlige opgaver og vilkår, der er indeholdt i  

 bemyndigelsen til de særlige tilsynsførende eller anerkendte organisationer.
ARTIKEL IV Undertegnelse, ratifikation, accept, godkendelse og tiltrædelse 1. Denne protokol er åben for undertegnelse ved  

 organisationens hovedsæde fra 1. juni 1978 til 1. marts 1979 og er derefter  

 åben for tiltrædelse.
Under iagttagelse af bestemmelserne i stk. 3 i denne  

 artikel kan stater blive parter i denne protokol ved:
 2. Ratifikation, accept, godkendelse eller tiltrædelse  

 sker ved deponering af et instrument herom hos organisationens  

 generalsekretær.
 3. Denne protokol kan kun undertegnes uden forbehold,  

 ratificeres, accepteres, godkendes eller tiltrædes af stater, der har  

 undertegnet konventionen uden forbehold eller har ratificeret, accepteret,  

 godkendt eller tiltrådt den.
ARTIKEL V Ikrafttrædelse 1. Denne protokol træder i kraft 6 måneder efter den  

 dato, da mindst 15 stater, hvis samlede handelsflåde udgør mindst 500/0 af  

 den globale handelsflådes bruttoregistertonnage er blevet parter i den i  

 overensstemmelse med artikel IV i denne protokol, dog således at denne  

 protokol ikke træder i kraft, før konventionen er trådt i kraft.
 2. Ethvert ratifikations-, accept-, godkendelses-  

 eller tiltrædelsesinstrument, der deponeres efter datoen for denne protokols  

 ikrafttræden, får virkning 3 måneder efter datoen for dets deponering.
 3. Efter det tidspunkt, da en ændring til denne  

 protokol anses for godkendt i henhold til konventionens artikel VIII, finder  

 ethvert deponeret ratifikations-, accept-, godkendelses- eller  

 tiltrædelsesinstrument anvendelse på protokollen, således som den er ændret.
ARTIKEL VI Opsigelse 1. Denne protokol kan opsiges af enhver af parterne  

 når som helst efter udløbet af 5 år fra den dato, da protokollen er trådt i  

 kraft for den pågældende part.
 2. Opsigelse sker ved deponering af et  

 opsigelsesinstrument hos organisationens generalsekretær.
 3. En opsigelse får virkning 1 år efter at det er  

 modtaget af organisationens generalsekretær eller efter et sådant længere  

 tidsrum, som måtte være angivet i opsigelsesinstrumentet.
 4. En parts opsigelse af konventionen anses for den  

 pågældende parts opsigelse af denne protokol.
ARTIKEL VII Depositar 1. Denne protokol skal deponeres hos organisationens  

 generalsekretær (herefter kaldet »depositaren«).
 2. Depositaren skal:
 3. Så snart denne protokol træder i kraft, skal  

 depositaren sende en bekræftet genpart af den til De forenede Nationers  

 sekretariat til registrering og bekendtgørelse i overensstemmelse med artikel  

 102 i De forenede Nationers pagt.
ARTIKEL VIII Sprog Denne protokol er udfærdiget i et enkelt originalt eksemplar med kinesisk,  

 engelsk, fransk, russisk og spansk tekst, som alle har samme gyldighed.
Der  

 skal udarbejdes officielle oversættelser til arabisk, tysk og italiensk, og  

 disse tekster skal deponeres sammen med den undertegnede original.
 TIL BEKRÆFTELSE AF OVENSTÅENDE har undertegnede, der er behørigt  

 bemyndiget hertil af deres respektive regeringer, underskrevet denne  

 protokol.
 UDFÆRDIGET I LONDON den 17. februar 1978.
I medfør af art.
V, stk. 1, trådte protokollen i kraft den 1. maj 1981.
 Danmarks tiltrædelsesinstrument deponeredes den 27. november 1980 hos  

 IMCO's generalsekretær.
 Foruden Danmark har følgende lande ratificeret eller tiltrådt protokollen:
 Amerikas forenede Stater, Bahama-øerne, Belgien, Colombia, Finland,  

 Frankrig, Japan, Jugoslavien, Kuwait, Liberia, Nederlandene, Norge, De  

 socialistiske Sovjetrepublikkers Union, Spanien, Storbritannien, Sverige,  

 Tunesien, Forbundsrepublikken Tyskland og Uruguay.
 Nederlandene har afgivet erklæring om, at protokollen også finder  

 anvendelse for De nederlandske Antiller.
 Endvidere har Forbundsrepublikken Tyskland taget forbehold om, at § 19  

 (f), stk. 2 i bilaget til protokollen ikke for tiden kan anvendes i  

 Forbundsrepublikken.
 Protokollens bilag vil blive bekendtgjort som et særnummer af  

 »Skibstilsynets Meddelelser« i form af »Forskrifter om skibes  

 bygning og udstyr m.m.«.
