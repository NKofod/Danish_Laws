H - Angivelse og betaling H.1 Regelgrundlag H.2 Generelt H.3 Udsendelse af angivelser (girokort) H.4 Rettidig angivelse og betaling H.5 For sen angivelse H.6 For sen betaling H.7 Fremrykket afregning (offentlige virksomheder mv.) H.8 Arbejdsudleje H.9 Udenlandske specialister og forskere mv. (KSL § 48 E) H.10 Pensionsinstitutter H.11 Lønmodtagernes Garantifond H.12 Grønlandsk kildeskat H.13 Strafansvar H.1 Regelgrundlag Reglerne om indbetaling og angivelse af indeholdt A-skat samt om AM-bidrag  

 findes i . §§ 56, 56 A, 57, 63, 83 og 88 i KSL, jf. lovbek. nr. 614 af 10. juli  

 1997, . §§ 28-29 samt §§ 53-55 i KSLbek. nr. 768 af 19. sept. 1995 om opkrævning  

 mv. af indkomstskat for personer m.v., som ændret ved bek. nr. 1041 af 6.  

 dec. 1996, . pkt. 63 - 67, 79 samt 123 i cirk. nr. 135 af 4. nov. 1988 om opkrævning  

 af indkomst- og formueskat efter kildeskatteloven, . §§ 13 og 15 i AMFL, jf. lovbek. nr. 744 af 21. sept. 1997, og . §§ 11 - 18 i AMFLbek. nr. 1250 af 16. dec. 1996 om arbejdsmarkedsbidrag.
H.2 Generelt Indeholdt A-skat og lønmodtagerbidrag samt arbejdsgiverbidrag skal angives  

 og indbetales på samme blanket én gang om måneden, jf. dog afsnit  

 H.5.1. Se også afsnit H.6 om særlige regler om fremrykket afregning for  

 offentlige institutioner mv.
 Endvidere skal det bidrag, som arbejdsgiveren skal betale af beløb, som  

 indbetales til en pensionskasse omfattet af lov om tilsyn med pensionskasser  

 eller til en pensionsfond godkendt efter PBL § 52, og som ikke kan henføres  

 til den enkelte ansatte, angives på samme angivelse som indeholdt A-skat,  

 lønmodtagerbidrag og arbejdsgiverbidrag.
 Indeholdt A-skat, lønmodtagerbidrag og arbejdsgiverbidrag samt AM-bidrag  

 af indbetalinger til de tidligere nævnte pensionskasser mv. skal angives i  

 overensstemmelse med rubriceringen på den angivelse (girokort), som Told-  

 Skat sender til virksomheden, jf. § 28, stk. 2 i KSLbek. nr. 768 af 19. sept.  

 1995, som ændret ved bek. nr. 1041 af 6. dec. 1996, samt § 12, stk. 1 og 2 i  

 AMFLbek. nr. 1250 af 16. dec. 1996. Beløbene kan dog også angives ved hjælp  

 af edb, se afsnit H.3.1.Beløbene skal angives i hele kroner, jf. § 12, stk. 2  

 i AMFLbek. nr. 1250 af 16. dec. 1996.
 Hvis den indeholdelsespligtige udbetaler løn mv. fra flere virksomheder  

 med hver sit SE-nummer, skal der indsendes en angivelse for hver enkelt  

 virksomhed, jf. § 28, stk. 3 i KSLbek. nr. 768 af 19. sept. 1995 samt § 3 i  

 AMFLbek. nr. 1250 af 16. dec. 1996.
For virksomheder, der har fået tilladelse til at angive sporadisk, se  

 afsnit H.4, kan det højst komme på tale at indeholde og betale A-skat og  

 lønmodtagerbidrag samt arbejdsgiverbidrag 4 gange om året, jf. også skd.  

 61.161 (DEP).
Beløb, der er indeholdt i en måned, forfalder til betaling den 1. i den  

 efterfølgende måned med sidste rettidige indbetaling den 10. i den pågældende  

 måned.
Beløb, der er indeholdt i december måned, skal dog først angives og  

 betales den 17. januar.
Se § 28, stk. 1 og 2 i KSLbek. nr. 768 af 19. sept.  

 1995, som ændret ved bek. nr. 1041 af 6. dec. 1996, samt § 13 i AMFL.
Se også  

 afsnit H.6 om de særlige regler om fremrykket afregning for offentlige  

 institutioner mv.
Virksomheden kan undlade at indbetale indeholdt A-skat og  

 lønmodtagerbidrag samt arbejdsgiverbidrag, hvis det samlede månedlige tilsvar  

 er under 25 kr., jf.
KSL § 56, stk. 1, og § 18, stk. 1 i AMFLbek. nr. 1250 af  

 16. dec. 1996. A-skat og AM-bidrag skal dog altid angives.
Arbejdsgiveren skal indsende angivelse, selvom han ikke kan indbetale  

 A-skat og AM-bidrag til tiden.
Indsendes angivelsen for sent, vil der blive  

 opkrævet en særlig afgift, en såkaldt afgiftsforhøjelse, jf. afsnit H.4.1.
 Virksomheden har pligt til at opbevare kopi af angivelsen i 5 år, jf.  

 KSLbek. nr. 768 af 19. sept. 1995, § 36 og AMFLbek. nr. 1250 af 16. dec.  

 1996, § 37.
H.3 Udsendelse af angivelser (girokort) Virksomheder, der er registreret som indeholdelsespligtige, får omkring  

 den 20. januar tilsendt 12 angivelser (girokort), som dækker perioden januar  

 til december samt 4 ekstra angivelser, som kan bruges, hvis man skriver  

 forkert eller har brug for at indsende supplerende angivelser/indbetalinger.  

 Yderligere angivelser kan fås ved henvendelse til told- og skatteregionen.
 Virksomheder, der er registreret som "sporadisk", se afsnit H.4,  

 får tilsendt 6 indbetalingskort uden påført periode.
 Virksomheder, der registreres i årets løb, får tilsendt et antal  

 angivelser svarende til det antal måneder, som virksomheden antages at være  

 indeholdelsespligtig i resten af kalenderåret.
 Offentlige institutioner mv., der har fremrykket afregning, får tilsendt  

 særlige angivelser og indbetalingskort, se afsnit H.6.2.
 Virksomheder, der er registreret for indeholdelse af grønlandsskat, får  

 tilsendt særlige indbetalingskort, se afsnit H.11.
Har virksomheden ikke modtaget indbetalingskort, skal den kontakte told-  

 og skatteregionen.
Er indbetalingskortene ikke modtaget, når A-skat og  

 AM-bidrag skal betales, skal indbetalingen ske til told-og skatteregionen,  

 der samtidig skal have oplyst, hvordan indbetalingen fordeler sig på  

 indeholdt A-skat, indeholdt lønmodtagerbidrag og på arbejdsgiverbidrag.
 Betales beløbet med en check til told- og skatteregionen, skal angivelsen  

 vedlægges.
H.3.1 Edb-angivelse Det er også muligt at angive A-skat og AM-bidrag ved hjælp af edb, jf. §  

 12, stk. 3 i AMFLbek. nr. 1250 af 16. dec. 1996. Denne angivelse kan foregå  

 via lønbureauer eller via virksomhedens egen aftale med Pengeinstitutternes  

 BetalingsService (PBS).
 Benytter virksomheden et lønbureau til angivelse og indbetaling, får  

 virksomheden tilsendt 4 indbetalingskort, som skal benyttes, hvis  

 virksomheden for en periode skal angive og indbetale yderligere beløb eller  

 slet intet beløb (dvs. 0-angive). Virksomheden skal selv påføre perioden, som  

 angivelsen gælder for.
H.4 Rettidig angivelse og betaling Angivelse og betaling er sket rettidig, når . beløbet er indbetalt til et pengeinstitut, et posthus eller en told- og  

 skatteregion senest sidste rettidige betalingsdag, . anmodning om overførsel er virksomhedens pengeinstitut i hænde, således  

 at overførsel fra virksomhedens konto til Told*Skat's konto kan ske senest på  

 sidste rettidige betalingsdag, . Told*Skat modtager virksomhedens check med posten senest sidste  

 rettidige betalingsdag.
Falder den sidste rettidige betalingsdag på en lørdag, søndag eller  

 helligdag, forlænges fristen til den følgende hverdag, jf.
AMFL § 13, stk. 5.
 Ophører en indeholdelsespligtig med at drive virksomhed, skal den  

 pågældende senest 10 dage efter ophørsdagen angive og indbetale A-skat og  

 AM-bidrag vedrørende tiden siden udløbet af den seneste angivelsesperiode,  

 jf. § 28, stk. 4 i KSLbek. nr. 768 af 19. sept. 1995, og § 16 i AMFLbek. nr.  

 1250 af 16. dec. 1996.
 Virksomheden skal også indsende angivelser for måneder, hvor der ikke er  

 udbetalt løn mv., hvori der skal indeholdes A-skat og lønmodtagerbidrag,  

 eller hvor der af andre grunde ikke skal indeholdes A-skat og  

 lønmodtagerbidrag (0-angivelse). Der skal også indsendes angivelse, selv om  

 virksomheden kun har indeholdt lønmodtagerbidrag, fx fordi lønmodtageren  

 anvender frikort.
Sporadisk angivelse Hvis virksomheden i bestemte måneder ikke udbetaler løn mv., som der skal  

 indeholdes A-skat og lønmodtagerbidrag af eller betales arbejdsgiverbidrag  

 af, kan virksomheden få tilladelse til ikke at indsende angivelse for disse  

 måneder, jf. § 28, stk. 6 i KSLbek. nr. 768 af 19. sept. 1995, som ændret ved  

 bek. nr. 1041 af 6. dec 1996, og § 13 i AMFLbek. nr. 1250 af 16. dec. 1996  

 (sporadisk angivelse). Anmodning herom skal indsendes til told- og  

 skatteregionen.
Udbetaler virksomheden løn mv., hvoraf der skal indeholdes  

 A-skat og lønmodtagerbidrag, i mere end 4 måneder om året, skal den dog  

 indsende angivelse for alle årets måneder.
H.5 For sen angivelse H.5.1 Afgiftsforhøjelse Indsendes angivelsen ikke til tiden, og er tilsvaret positivt, beregner  

 Told*Skat en afgift (en såkaldt afgiftsforhøjelse) på 1 pct. af det samlede  

 bidrags- og A-skattebeløb.
Afgiften ved for sen angivelse udgør mindst 500  

 kr. og højst 1.100 kr., jf.
KSL § 57, stk. 2, og AMFL § 13 A, stk. 2.
Hvis A-skatte- og AM-bidragsbeløbet er nul, skal der ikke betales afgift  

 første gang, der ikke angives til tiden.
I gentagelsestilfælde skal der  

 betales en afgift på 500 kr.
Det gælder dog ikke, hvis der er forløbet mere  

 end 2 år, siden en nulangivelse sidst er indsendt for sent, jf.
KSL § 57,  

 stk. 2, og AMFL § 13 A, stk. 2.
H.5.2 Foreløbig fastsættelse Indsendes angivelsen ikke rettidigt, vil Told*Skat foreløbigt fastsætte  

 A-skatten og lønmodtagerbidraget til et skønsmæssigt beløb, og der opkræves  

 et gebyr på 150 kr., jf.
KSL § 69, stk. 3, AMFL § 13, stk. 7, og § 14 i  

 AMFLbek. nr. 1250 af 16. dec. 1996.
Afgift for manglende indsendelse af angivelse eller gebyr for foreløbig  

 fastsættelse af indeholdte beløb må ikke påføres angivelsen over indeholdte  

 beløb.
Virksomheden vil efterfølgende modtage en opkrævning på disse beløb.
H.5.3 Efterangivelse Hvis virksomheden konstaterer, at der på grund af skrivefejl eller  

 lignende er forskel på de angivne beløb og de faktisk indeholdte beløb i en  

 tidligere indsendt angivelse, kan det angivne beløb rettes ved at indsende en  

 efterangivelse til told- og skatteregionen.
Blanketten kan fås hos told-og  

 skatteregionen.
Medfører rettelsen, at det tidligere angivne beløb forøges, skal  

 forskelsbeløbet straks indbetales til told- og skatteregionen.
Dette følger  

 af KSL § 56, stk. 1, jf. pkt. 65 i cirk. nr. 135 af 4. nov. 1988, samt af  

 AMFL 13, stk. 1 og stk. 2, 2. pkt.
Medfører rettelsen, at et tidligere angivet beløb formindskes, skal  

 indbetalingen for den efterfølgende periode nedsættes med forskelsbeløbet,  

 men uden at A-skatten eller AM-bidraget nedsættes på angivelsen for den  

 pågældende periode.
Medmindre særlige forhold taler imod, kommer  

 tilbagebetaling således kun på tale, hvis forskelsbeløbet ikke kan modregnes,  

 jf.
KSL § 56, stk. 9, og AMFLbek. nr. 1250 af 16. dec. 1996, § 17, stk. 1. Se  

 også pkt. 65 i cirk. nr. 135 af 4. nov. 1988.
Tilbagebetaling sker kun, hvis forskelsbeløbet er på 25 kr eller derover,  

 jf.
KSL § 56, stk. 9, og § 18, stk. 2 i AMFLbek. nr. 1250 af 16. dec. 1996.  

 Tilsvarende skal virksomheden kun indbetale, hvis forskelsbeløbet er på 25  

 kr. eller derover, jf. § 29 i KSLbek. nr. 768 af 19. sept. 1995, og § 18,  

 stk. 1 i AMFLbek. nr. 1250 af 16. dec. 1996.
Er der i et kalenderår indeholdt for meget A-skat og/eller  

 lønmodtagerbidrag, skal arbejdsgiveren korrigere det for meget indeholdte  

 beløb på en efterangivelse og udbetale det for meget indeholdte beløb til  

 lønmodtageren.
Opdages fejlen først efter, at arbejdsgiveren har indsendt  

 oplysningsseddel (og anført det fejlagtigt indeholdte beløb) for den  

 pågældende, skal arbejdsgiveren ikke foretage sig noget, idet det for meget  

 indeholdte beløb vil blive udbetalt af Told*Skat direkte til den pågældende i  

 forbindelse med udsendelsen af årsopgørelsen.
Hvis det, efter at der er indsendt oplysningsseddel for den pågældende  

 lønmodtager, konstateres, at virksomheden har udbetalt for meget løn mv.,  

 hvori der er indeholdt A-skat og lønmodtagerbidrag, skal lønmodtageren  

 tilbagebetale bruttobeløbet til virksomheden.
Lønmodtageren vil blive  

 godskrevet den for meget indeholdte A-skat ved årsopgørelsen, jf. pkt. 65 i  

 cirk. nr. 135 af 4. nov. 1988. Tilsvarende gør sig gældende for  

 lønmodtagerbidraget.
Hvis der ved en fejl fortsat udbetales løn mv., hvori  

 der er indeholdt A-skat og lønmodtagerbidrag, efter et dødsfald, og fejlen  

 først opdages efter kalenderårets udløb, skal boet tilbagebetale  

 bruttobeløbet til virksomheden.
Boet kan herefter, forudsat boet ikke ved en  

 afsluttende ansættelse er godskrevet A-skat og lønmodtagerbidrag, få disse  

 beløb tilbagebetalt.
Anmodning herom rettes til den told- og skatteregion,  

 hvor boet er hjemmehørende.
Hvis det i forbindelse med f.eks. ligning eller arbejdsgiverkontrol viser  

 sig, at en ansat har betalt for meget eller for lidt i lønmodtagerbidrag, kan  

 dette medføre, at også arbejdsgiverbidraget skal reguleres.
Denne regulering  

 foretages af Told*Skat, jf.
AMFL § 15, stk. 3. De nærmere regler for, hvordan  

 sådanne reguleringer skal foretages, fremgår af § 20 i AMFLbek. nr. 1250 af  

 16. dec. 1996.
H.6 For sen betaling Betaler virksomheden indeholdt A-skat og/eller lønmodtagerbidrag for sent,  

 skal den betale rente, jf.
KSL § 63, stk. 2, og AMFL § 13, stk. 6. Renten er  

 på 1,3 pct. pr. påbegyndt måned regnet fra forfaldsdagen.
Renten af  

 arbejdsgiverbidraget er på 1 pct. pr. påbegyndt måned.
Forfaldsdagen er den  

 1. i den måned, hvor A-skatten, lønmodtagerbidraget og arbejdsgiverbidraget  

 skal indbetales.
Rente af for sent indbetalt A-skat og AM-bidrag opkræves med  

 et fælles mindstebeløb på 25 kr.
Se endvidere afsnit H.6.4 vedrørende  

 fremrykket afregning for offentlige virksomheder mv.
Renten må ikke påføres angivelsen over indeholdte beløb.
Virksomheden vil  

 efterfølgende modtage en opkrævning på renten.
Udsendes der rykker på grund af manglende betaling af A-skat og/eller  

 AM-bidrag, opkræves et gebyr på 65 kr., jf.
KSL § 63, stk. 2, og AMFL § 13,  

 stk. 6.
H.6.1 Forkortet afregningsperiode mv. (kreditbegrænsning) Igangværende virksomheder kan pålægges at bruge en forkortet  

 afregningsperiode på 14 dage eller en uge samt at angive og indbetale A-skat  

 og AM-bidrag den 3. hverdag efter udløbet af den forkortede periode, jf.
KSL  

 § 56, stk. 2, og AMFL § 13, stk. 10. Forkortet afregningsperiode mv. skal  

 pålægges, hvis virksomheden enten . to gange inden for en 12-måneders periode ikke har indbetalt A-skat  

 eller AM-bidrag til tiden og er i restance med en af perioderne, eller . er i restance med A-skat, AM-bidrag eller beløb vedrørende andre  

 registreringsforhold inden for skatte- og afgiftsområdet, og den samlede  

 restance overstiger 25.000 kr.
 Virksomheden vil ikke blive pålagt forkortet afregning, hvis den betaler  

 sin gæld inden 10 dage efter modtagelsen af en erindringsskrivelse fra told-  

 og skatteregionen.
 Told*Skat kan dispensere fra kravet om forkortet afregningsperiode, hvis  

 der er indgået en betalingsordning, som virksomheden overholder, eller hvis  

 der i øvrigt ikke på baggrund af virksomhedens forhold vurderes at være behov  

 for at pålægge virksomheden forkortet afregningsperiode, jf, KSL § 56, stk.  

 3, og AMFL § 13, stk. 10.
Udefra kommende omstændigheder kan således midlertidigt have umuliggjort  

 rettidig betaling.
Som eksempler herpå kan nævnes pludselig opstået alvorlig  

 sygdom eller ulykkestilfælde i et enkeltmandsfirma, manglende betaling fra en  

 i forhold til virksomhedens økonomi særligt betydningsfuld debitor på grund  

 af dennes konkurs eller betalingsstandsning.
I særlige tilfælde kan der fastsættes en kortere betalingsfrist end de  

 ovenfor nævnte, jf.
KSL § 56, stk. 3, og AMFL § 13, stk. 10. Det kan  

 eksempelvis komme på tale, hvor virksomheden er af ganske kortvarig karakter,  

 fx enkeltdagsarrangementer.
Indeholdelsespligtige, der er blevet pålagt forkortet afregningsperiode,  

 kan anvende sædvanlig afregningsperiode, når den indeholdelsespligtige i en  

 12-måneders periode rettidigt har indbetalt A-skat og AM-bidrag, og den  

 indeholdelsespligtige ikke er i restance med A-skat, AM-bidrag eller beløb  

 vedrørende andre registreringsforhold, jf.
KSL § 56, stk. 6, og AMFL § 13,  

 stk. 10.
Der skal betales et gebyr på 65 kr. pr. afregningsperiode for  

 virksomheder, der er overført til forkortet afregningsperiode, jf.
KSL § 56,  

 stk. 8, og AMFL § 13, stk. 10.
H.6.1.1 Sikkerhedsstillelse Indeholdelsespligtige kan i stedet for at anvende forkortet  

 afregningsperiode mv. vælge at stille sikkerhed i mindst et år for et beløb,  

 der svarer til restancerne med A-skat, lønmodtagerbidrag og moms med tillæg  

 af de forventede tilsvar heraf for en 3-måneders periode, jf.
KSL § 56, stk.  

 5, og AMFL § 13, stk. 10.
Overholdes et pålæg om forkortet afregning ikke, vil igangværende  

 virksomheder også kunne afkræves sikkerhedsstillelse, jf.
KSL § 56 A, stk. 1,  

 og AMFL § 13, stk. 10.
 For så vidt angår nye virksomheder henvises til afsnit E.
H.7 Fremrykket afregning (offentlige virksomheder mv.) Fra 1. januar 1997 skal kommunale og statslige institutioner afregne  

 A-skat og AM-bidrag på et tidligere tidspunkt end hidtil.
Afregningen sker  

 herefter to gange om måneden, nemlig én afregning vedrørende  

 forudbetalt A-indkomst, (forudløn) og én afregning vedrørende  

 bagudbetalt A-indkomst (bagudløn). Det gælder også A-skat og eventuelt  

 lønmodtagerbidrag af pensioner og sociale ydelser mv., jf. § 28, stk. 7 i  

 KSLbek. nr. 768 af 19. sept. 1995, som ændret ved bek. nr. 1041 af 6. dec.  

 1996, og § 15, stk. 1 i AMFLbek. nr. 1250 af 16. dec. 1996. Den fremrykkede  

 afregning gælder også arbejdsgiverbidraget.
 Følgende institutioner er ifølge § 28, stk. 8 i KSLbek. nr. 768 af 19.  

 sept. 1995, som ændret ved bek. nr. 1041 af 6. dec. 1996, og § 15, stk. 2 i  

 AMFLbek. nr. 1250 af 16. dec. 1996 omfattet af den fremrykkede ordning:
 1) Ministerier og institutioner, hvis driftsbudget er optaget på statens  

 bevillingslove, jf. § 2, stk. 1 i lov nr. 131 om statens regnskabsvæsen mv.  

 af 28. marts 1984.
 2) Institutioner, foreninger og fonde, hvor vedkommende minister i henhold  

 til § 2, stk. 2 i lov nr. 131 om statens regnskabsvæsen mv. af 28 marts 1984  

 har bestemt, at lovens regler om regnskabsvæsen og regler, der udstedes efter  

 loven, skal finde anvendelse.
3) Ikke-statslige institutioner, hvor staten yder tilskud til dækning af  

 institutionens driftsudgifter på halvdelen eller mere, jf.
Finansministeriets  

 budgetvejledning 1996, pkt. 20.1.21.
 4) Kommuner.
 5) Kommunale fællesskaber, jf. § 60 i lov om kommunernes styrelse, hvori  

 der alene deltager kommuner, og hvis regnskab optages i en kommunes regnskab.
 6) Selvejende institutioner med driftsoverenskomst med en kommune.
 For så vidt angår de under pkt. 3 nævnte ikke-statslige institutioner er  

 der - selvom de er omtalt i KSLbek. nr. 768 af 19. sept. 1995, som ændret ved  

 bek. nr. 1041 af 6. dec. 1996 - ikke hjemmel til at kræve, at disse  

 institutioner skal omfattes af reglerne for fremrykket afregning.
 Finansministeren træffer afgørelse i de tilfælde, hvor der opstår tvivl,  

 om hvorvidt en indeholdelsespligtig er omfattet af nr. 1-3.  

 Indenrigsministeren træffer afgørelse i de tilfælde, hvor der opstår tvivl,  

 om hvorvidt en indeholdelsespligtig er omfattet af nr. 4-6, jf. § 28, stk. 9  

 i KSLbek. nr. 768 af 19. sept. 1995, som ændret ved bek. nr. 1041 af 6. dec.  

 1996, og § 15, stk. 3 i AMFLbek. nr. 1250 af 16. dec. 1996.
 Hvis der i en konkret sag opstår tvivl om, hvorvidt en institution er  

 omfattet af reglerne, henvises institutionen til at få truffet en afgørelse  

 af henholdsvis Finansministeriet eller Indenrigsministeriet.
 Den fremrykkede afregningsordning gælder ikke for amtskommunerne.
H.7.1 Angivelse og betaling Forudløn mm.
 A-skat og lønmodtagerbidrag af A-indkomst, der vedrører personer, som får  

 udbetalt A-indkomsten, før retten til indkomsten er erhvervet (forudlønnede),  

 skal angives og betales den første hverdag (bankdag) i den måned lønnen,  

 pensionen eller ydelserne mv. vedrører.
 Bagudløn mm.
A-skat og lønmodtagerbidrag af A-indkomst, der vedrører personer, som får  

 udbetalt A-indkomsten, efter at retten til indkomsten er erhvervet  

 (bagudlønnede), skal betales senest den sidste hverdag (bankdag) i den måned  

 lønnen, pensionen eller ydelserne mv. vedrører.
Angivelsen skal afgives til  

 told- og skatteregionen senest 2 hverdage (bankdage) før sidste rettidige  

 betalingsdag.
Edb-indberettere Hvis den indeholdelsespligtige foretager elektronisk indberetning, skal  

 oplysningerne afgives senest kl. 12 på forfaldsdagen.
Det vil for forudløn  

 mv. sige kl. 12 den første hverdag (bankdag) i måneden og for bagudløn kl. 12  

 den sidste hverdag (bankdag) i måneden.
 Berigtigelser og afstemningsbeløb mv.
 A-skat og AM-bidrag, som fx først konstateres eller opstår i forbindelse  

 med årets regnskabsafslutning, skal afregnes senest den 17. januar.
Periodeafgrænsninger A-skat og AM-bidrag skal som nævnt afregnes i den måned, indkomsten  

 vedrører.
Udbetales der A-indkomst så sent på måneden, at A-skatten og AM-bidraget  

 på grund af institutionens administrative rutiner (edb-kørsler) ikke kan nå  

 at blive medtaget i den aktuelle angivelse, kan beløbene efter  

 omstændighederne medtages i den følgende angivelse, jf. dog nedenfor  

 vedrørende december måned.
Det kan fx dreje sig om forudbetalt kontanthjælp,  

 som på grund af periode eller opgørelsestidspunkt ikke kan indgå i  

 angivelsen, som afgives den 1. hverdag i måneden.
A-skat og AM-bidrag kan  

 således i dette tilfælde medtages i den følgende angivelse, dvs. den  

 angivelse, der for bagudløn afgives 2 hverdage før sidste rettidige  

 betalingsdag, jf. § 28, stk. 7 i KSLbek. nr. 768 af 19. sept. 1995, som  

 ændret ved bek. nr. 1041 af 6. dec. 1996, og § 15, stk. 1, i AMFLbek. nr.  

 1250 af 16. dec. 1996.
For så vidt angår december skal der til brug ved afregning af A-skat og  

 AM-bidrag af ovennævnte udbetalinger, som evt. først ville kunne medtages i  

 en angivelse i januar, samt af eventuelle afstemningsbeløb, berigtigelser  

 mv., dog ske særskilt afregning ved benyttelse af en særlig angivelse og et  

 særligt indbetalingskort.
Betaling og angivelse skal ske senest den 17.  

 januar, jf. ovenfor om afstemningsbeløb og berigtigelser, jf. § 28, stk. 7 i  

 KSLbek. nr. 768 af 19. sept. 1995, som ændret ved bek. nr. 1041 af 6. dec.  

 1996, og § 15, stk. 1, i AMFLbek. nr. 1250 af 16. dec. 1996.
H.7.2 Udsendelse af angivelser og indbetalingskort For at muliggøre rettidig indtægtsførsel i statsregnskabet har det været  

 nødvendigt at skille angivelse og betaling, således at der benyttes et  

 selvstændigt indbetalingskort til brug ved indbetalingen af det samlede  

 A-skatte- og bidragstilsvar og en selvstændig angivelse.
 Indbetalingskortene, som udsendes til de indeholdelsespligtige forud for  

 kalenderårets begyndelse, er i rubrikken "periode" påført f.eks.  

 9801-F og 9801-B for henholdsvis forudløn og bagudløn for januar måned 1998.  

 De tilsvarende angivelser er i rubrikken "periode" begge påført  

 980131. Derudover er der på angivelserne anført henholdsvis forudløn og  

 bagudløn.
 Sammen med de ordinære giroindbetalingskort og angivelser får de  

 indeholdelsespligtige tilsendt et giroindbetalingskort og angivelse til brug  

 ved afregningen den 19. januar 1998, jf. afsnit H.6.1, samt 3 blanke  

 giroindbetalingskort og angivelser uden påført periode, som kan bruges, hvis  

 der skrives forkert, eller hvis der skal angives yderligere beløb.
Hvis den indeholdelsespligtige er registreret som edb-indberetter,  

 tilsendes der 4 blanke angivelser og indbetalingskort, som kan benyttes, hvis  

 der for en periode skal angives og betales yderligere beløb eller slet intet  

 beløb, dvs. 0-angivelse.
Yderligere angivelser og indbetalingskort kan fås  

 ved henvendelse til told- og skatteregionen.
H.7.3 Afgift ved for sen angivelse Selvom der skal indsendes 2 angivelser for hver måned, kan der maksimalt  

 opkræves én samlet afgift på 1.100 kr. vedr. for sen angivelse  

 (såkaldt afgiftsforhøjelse). Hvis begge angivelser for en måned er indsendt  

 for sent, skal tilsvaret for begge angivelser således indgå i beregningen af  

 afgiften, der herefter mindst skal udgøre 500 kr. og højst 1.100 kr pr.  

 periode, jf. § 28, stk. 11 i KSLbek. nr. 768 af 19. sept. 1995, som ændret  

 ved bek. nr. 1041 af 6. dec. 1996, og § 15, stk. 5 i AMFLbek. nr. 1250 af 16.  

 dec. 1996. Beregningen af afgiften sker i øvrigt efter de almindelige regler,  

 se afsnit H.4.1.
H.7.4 For sen betaling Er en betaling af A-skat og AM-bidrag ikke sket rettidigt, skal der  

 beregnes morarenter efter de sædvanlige regler heom, se afsnit H.5.
 Renten skal for så vidt angår bagudlønnede beregnes fra den første i  

 måneden efter sidste rettidige indbetalingsdag og for forudlønnede fra den  

 første i måneden, jf. § 28, stk. 10 i KSLbek. nr. 768 af 19. sept. 1995, som  

 ændret ved bek. nr. 1041 af 6. dec. 1996, og § 15, stk. 4 i AMFLbek. nr. 1250  

 af 16. dec. 1996.
H.8 Arbejdsudleje Hvervgiveren (den danske virksomhed) skal angive og indbetale A-skat og  

 AM-bidrag vedrørende arbejdsudleje, se afsnit C.1.1.2, til Told*Skat Postboks 2740 2100 København Ø Girokonto nr. 359-6222 Hvervgiveren skal ikke bruge de sædvanlige angivelser til A-skat og  

 AM-bidrag ved angivelse og betaling af arbejdsudlejeskat.
Betaling skal i  

 stedet ske på et almindeligt indbetalingskort eller ved check, mens  

 angivelsen skal ske ved at indsende en fortegnelse over de lejede personer.
Fortegnelsen skal indeholde oplysning om . hvervgiverens SE-nummer, . navn og fødselsdag for hver lejet person, . perioden som lønmodtagerbidraget, A-skatten og arbejdsgiverbidraget  

 vedrører, . størrelsen af det indeholdte A-skattebeløb, det indeholdte  

 lønmodtagerbidrag samt det beregnede arbejdsgiverbidrag.
 Hvis indkomsten er modtaget af den arbejdsudlejedes eget selskab, skal der  

 tillige gives oplysning om selskabets navn og adresse.
 Indeholdt arbejdsudlejeskat mv. skal angives og betales efter samme  

 regler, som gælder for angivelse og betaling af A-skat og AM-bidrag i øvrigt,  

 ligesom der ved for sen indsendelse af angivelse eller ved for sen betaling  

 beregnes gebyrer og renter efter de almindelige regler.
 Hvervgiveren skal ikke indsende oplysningssedler for arbejdsudlejede  

 personer.
H.9 Udenlandske specialister og forskere mv. (KSL § 48 E) Ved ansættelseskontrakter, hvor arbejdstageren har valgt at få vederlaget  

 beskattet efter reglerne i KSL § 48 E, skal arbejdsgiveren inden 8 dage give  

 told- og skatteregionen meddelelse herom.
Meddelelsen skal indeholde oplysning om . arbejdsgivers navn, adresse og SE-nummer, . arbejdstagers navn, adresse og CPR-nummer, og . kontraktperioden.
 Til brug for angivelse og indbetaling af A-skat og AM-bidrag udsender  

 told- og skatteregionen særlige indbetalingskort, der skal anvendes.
 Angivelse og indbetaling skal holdes adskilt fra angivelse og indbetaling  

 af almindelig A-skat og AM-bidrag.
 Angivelse og indbetaling skal i øvrigt ske til arbejdsgiverens told- og  

 skatteregion efter samme regler, som gælder for angivelse og betaling af  

 A-skat og AM-bidrag i øvrigt, ligesom der ved for sen indsendelse af  

 angivelse eller ved for sen betaling beregnes gebyrer og renter efter de  

 almindelige regler.
 Efter årets udgang skal der indgives en særlig oplysningsseddel.
H.10 Pensionsinstitutter H.10.1 A-skat Pensionsinstitutterne skal hver måned angive og indbetale indeholdt A-skat  

 af pensionsudbetalinger omfattet af KSLbek. nr. 768 af 19. sept. 1995, § 20,  

 nr. 19, på en angivelse, som Told*Skat sender til pensionsinstituttet.  

 Angivelse og betaling skal ske efter de almindelige regler.
 Ved for sen betaling beregnes gebyrer og renter ligeledes efter de  

 almindelige regler.
H.10.2 Lønmodtagerbidrag Pensionsinstitutterne skal angive og indbetale de lønmodtagerbidrag, som  

 institutterne har indeholdt i indbetalinger til arbejdsgiveradministrerede  

 pensionsordninger, den 10. december i kalenderåret.
Angivelsen og betalingen  

 sker på grundlag af de forventede pensionsindbetalinger og er således en  

 acontoafregning, jf.
AMFL § 13, stk. 2.
Den endelige angivelse og betaling af indeholdte lønmodtagerbidrag skal  

 ske senest den 1. april i det følgende år.
Overskydende lønmodtagerbidrag  

 indbetales til Told*Skat, der også tilbagebetaler eventuelt for meget betalt  

 lønmodtagerbidrag, jf.
AMFL § 13, stk. 2. En eventuel tilbagebetaling skal  

 ske senest 3 uger efter, at Told*Skat har modtaget angivelsen.
Kan Told*Skat  

 på grund af den indeholdelsespligtiges forhold ikke kontrollere angivelsen,  

 afbrydes udbetalingsfristen, indtil den indeholdelsespligtiges forhold ikke  

 længere hindrer kontrol.
Tilbagebetaling finder i øvrigt kun sted, hvis  

 beløbet er på 25 kr. eller derover, jf. også AMFLbek. nr. 1250 af 16. dec.  

 1996, § 18, stk. 2.
Angivelse og betaling foretages på en angivelse, som Told*Skat sender til  

 pensionsinstitutterne.
Efterregulering af lønmodtagerbidrag efter den 1.  

 april sker enten ved, at bidraget medtages eller modregnes i den  

 førstkommende afregning i december eller ved, at der løbende foretages  

 efterangivelse på en særlig efterangivelse.
H.11 Lønmodtagernes Garantifond KSL § 83 fastslår, at det påhviler den, der har udbetalt A-indkomst, at  

 indbetale den A-skat, som Lønmodtagernes Garantifond (herefter kaldet LG)  

 fratrækker ved udbetaling af beløb efter § 2, stk. 1, 3. pkt. i lov om  

 Lønmodtagernes Garantifond.
Reglerne om indeholdelse finder herved anvendelse  

 i det omfang, de efter deres indhold er forenelige med foranstående.
 Pkt. 123 i cirk. nr. 135 af 4. nov. 1988 fastslår ligeledes, at pligten  

 til at indbetale den A-skat, som LG fratrækker, påhviler den, der skulle have  

 foretaget indeholdelse, hvis udbetalingen ikke blev foretaget gennem fonden.  

 Se også SO 1983,81.
 Tilsvarende gælder i øvrigt lønmodtagerbidrag, som vedrører indkomst  

 udbetalt af LG.
 Se i øvrigt også afsnit D.10.
H.12 Grønlandsk kildeskat Personer, dødsboer, selskaber, fonde, foreninger og institutioner mv., der  

 har hjemting i Danmark, skal indeholde grønlandsk kildeskat ved udbetaling  

 eller godskrivning af løn, honorarer og ved udbetaling af pensioner, som er  

 omfattet af skattepligt efter den grønlandske landstingslov om indkomstskat,  

 jf.
KSL § 88 og § 53 i KSLbek. nr. 768 af 19. sept. 1995.
 Indeholdt grønlandsk kildeskat skal angives og indbetales til Told- og  

 Skattestyrelsen på en særlig angivelse (girokort), som Told*Skat sender til  

 de virksomheder, der er registreret for indeholdelse af grønlandsk skat.  

 Reglerne for angivelse og betaling, herunder rentetilskrivning ved for sen  

 indbetaling mv. følger i øvrigt de almindelige regler, som gælder for  

 indeholdelse af dansk A-skat, jf. § 54, stk. 2 i KSLbek. nr. 768 af 19. sept.  

 1995.
 Om indeholdelse af kildeskat til Grønland kan i øvrigt henvises til cirk.  

 135 af 4. nov. 1988, pkt. 79.
 Spørgsmål vedrørende den grønlandske skatteordning kan rettes til:
Grønlands Hjemmestyre Skattedirektoratet, Danmarkskontoret Pilestræde 52, Postboks 2151 1016 København K Tlf. 33 13 42 24 H.13 Strafansvar En arbejdsgiver kan straffes med bøde, hvis den pågældende forsætligt  

 eller ved grov uagtsomhed . undlader at indbetale indeholdte beløb i rette tid, . undlader at indsende angivelsen i rette tid eller . afgiver urigtige oplysninger på angivelsen, jf.
KSL § 74, stk. 1, og AMFL § 18, stk. 1.
Er de nævnte forseelser begået med forsæt til at unddrage det offentlige  

 skat eller bidrag, eller foreligger der i øvrigt skærpende omstændigheder,  

 kan straffen stige til hæfte eller fængsel i indtil 2 år, jf.
KSL § 74, stk.  

 2, og AMFL § 18, stk. 2.
 For så vidt angår strafansvar i øvrigt henvises til afsnit M.
