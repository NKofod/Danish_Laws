Skrivelse om ændring af lov om dagpenge  

 ved sygdom eller fødsel (Ændret finansiering af kommunernes udgifter til  

 sygedagpenge efter 52 uger)
Til samtlige kommuner, Social- og sundhedsforvaltningen,  

 Sygedagpengekontoret Folketinget har ved 3. behandling den 11. maj 1999 vedtaget:
 L 135: Forslag til Lov om ændring af lov om dagpenge ved sygdom  

 eller fødsel (Ændret finansiering af kommunernes udgifter  

 til sygedagpenge efter 52 uger ).
 Lovforslaget, som vedtaget ved 3. behandlingen, vedlægges i  

 kopi.
 Indholdet af lovændringen.
Med virkning fra den 5. juli 1999 skal kommunerne selv fuldt ud afholde  

 udgiften til de sygedagpenge, der udbetales i en sammenhængende periode  

 efter den 52. uge i det aktuelle sygefravær.
De 52 uger regnes fra den  

 ansattes 1. sygedag i det aktuelle sygefravær og  

 ansættelsesforhold.
 Som følge af lovændringen ændres konto 5.71.03  

 "Sygedagpenge ud over 8 uger" på Socialministeriets skema  

 vedrørende forskudsrefusion af sociale udgifter til "Sygedagpenge  

 ud over 8 uger og til og med 52. uge". Kommunerne skal være  

 opmærksomme på denne ændring i forbindelse med anmodning om  

 forskudsrefusion af sociale udgifter for 3. kvartal 1999, som skal indsendes  

 til Socialministeriet senest den 1. juni 1999.
Socialministeriet, den 12. maj 1999 Karen Jespersen /Eva Pedersen Bilag Vedtaget af Folketinget ved 3. behandling den  

 11. maj 1999 Forslag til Lov om ændring af lov om dagpenge ved  

 sygdom eller fødsel (Ændret finansiering af kommunernes udgifter til  

 sygedagpenge efter 52 uger) § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret senest  

 ved § 1 i lov nr. 1039 af 23. december 1998, indsættes i  

§ 30, stk. 1, som 4. pkt.:
» § 2 Loven træder i kraft den 5. juli 1999 og har virkning for sager,  

 hvor der den 5. juli 1999 eller senere er udbetalt sygedagpenge for mere end  

 52 uger.
