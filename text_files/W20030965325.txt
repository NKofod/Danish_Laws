Landsskatteretskendelse af 4. juni 2003 vedr.
Indkøbsforening  

 for tagdækkere fra hele landet - skattepligt Indkøbsforeningen A klager for indkomstårene 1997, 1998 og 1999  

 bl.a. over, at de stedlige skattemyndigheder har anset foreningen for  

 skattepligtig efter selskabsskattelovens § 1, stk. 1, nr. 4, hvorefter den  

 skattepligtige indkomst er ansat til hhv. 550.383 kr., 767.667 kr. og 840.029  

 kr.
Det er oplyst, at foreningen fungerer som indkøbsforening for i  

 alt 37 tagdækkere fra hele landet, idet foreningen har indgået rammeaftaler  

 med  

 en række leverandører om køb af varer, som faktureres fra leverandørerne til  

 foreningen, der herefter viderefakturerer beløbene til medlemmet.
Derudover  

 er  

 foreningen lagerførende for et mindre antal varer, f.eks. nogle specielle  

 sko,  

 der alene anvendes af tagdækkere ved arbejdet, og varelageret har i de  

 omhandlede år maksimalt udgjort ca. 250.000 kr.
Det er videre oplyst, at foreningens medlemmer i de omhandlede  

 år var delt op i A- og B-medlemmer, hvor A-medlemmerne var ordinære medlemmer  

 med pligt til at betale et indskud på 50.000 kr., ret til at modtage  

 bonusbeløb  

 af foreningens omsætning, ret til at stemme ved generalforsamlingen og  

 mulighed  

 for at blive valgt som medlemmer af bestyrelsen.
B-medlemmernes omsætning med  

 foreningen var mindre, og de havde kun pligt til at indbetale indskud på  

 5.000  

 kr. ved indmeldelse i foreningen.
De optjente ikke ret til bonusbeløb eller  

 anden del i foreningens overskud og havde ikke mulighed for at blive valgt  

 ind  

 i bestyrelsen, give møde ved eller stemme til generalforsamlinger.
Det er endvidere oplyst, at foreningen modtager fakturaer fra  

 leverandørerne og videresender disse direkte til medlemmerne, der herefter  

 indbetaler beløbene til foreningen, som først derefter betaler  

 leverandørerne.  

 Ved indgåelse af rammeaftaler med de enkelte leverandører, opnår foreningen i  

 visse tilfælde aftaler om rabatter, som medlemmet opnår direkte i forbindelse  

 med faktureringen.
Derudover er der indgået aftaler om, at foreningen kan  

 opnå  

 en bonus på baggrund af eksempelvis medlemmernes samlede indkøb.
Efter  

 regnskabsårets afslutning indgår den bonus, som foreningen har modtaget, i en  

 større puljeordning, som udbetales til medlemmerne.
For visse varer optjenes  

 ingen bonus.
 Beregningen af det bonusbeløb, der skal udbetales til det  

 enkelte medlem, sker på grundlag af medlemmets samlede omsætning med  

 foreningen, men alene for så vidt angår bonusberettigede varer.
Det er oplyst, at foreningen i de omhandlede år bl.a. havde en  

 rammeaftale med et benzinselskab om udlevering af kontokort til foreningens  

 medlemmer.
Medlemmerne kan vælge mellem 3 forskellige typer kontokort, hvor  

 type 1 alene omfatter indkøb af diesel og benzin, type 2 indkøb af diesel,  

 benzin, vask og konto for reparation og service for mindre beløb.
Disse to  

 typer omfatter alene køb hos benzinselskabet i Danmark.
Den tredje type  

 kontokort omfatter køb af diesel, benzin, vask, konto for reparation og  

 service, biludlejning, indlogering på hotelkæde og kioskvarer, og omfatter  

 køb  

 hos benzinselskabet i hele Europa.
Medlemmerne optjente alene rabat ved køb  

 af  

 diesel, benzin og vask.
Ved en nærmere gennemgang af omsætningen med benzinselskabet er  

 det konstateret, at denne i 1997 indeholdt køb af kioskvarer for 6.596 kr., i  

 1998 for 9.810 kr. og i 1999 for 5.539 kr.
Kioskvarerne blev købt af 2  

 medlemmer, B, som er personligt erhvervsdrivende, og C A/S, hvori B er  

 hovedaktionær.
Videre er det konstateret, at i 11 tilfælde bor der  

 privatpersoner på de adresser, hvortil benzinselskabet har leveret  

 fyringsolie,  

 og 4 af medlemmerne har fået leveret fyringsolie på medlemmets (eller  

 hovedaktionærens)  

 privatadresse.
 Det er videre oplyst, at foreningen har indgået en aftale om  

 formidling af rejseforsikringer gennem D A/S for alle rejsende i  

 firmaets  

 interesse og gæster samt ledsagende ægtefælle/samlever og børn.
Den kommunale skattemyndighed har fundet, at foreningen ikke kan  

 anses for omfattet af SEL § 1, stk. 1, nr. 3, men derimod må anses for  

 omfattet  

 af § 1, stk. 1, nr. 4. Der er bl.a. henvist til, at den indgåede aftale med  

 benzinselskabet må anses at indebære, at foreningen sælger varer, der  

 anvendes  

 til medlemmernes private formål, således at betingelsen om, at varerne  

 udelukkende skal anvendes erhvervsmæssigt, ikke kan anses for opfyldt.
Der er  

 dels henvist til de foretagne indkøb af kioskvarer, dels til at en del af  

 medlemmerne  

 har fået leveret fyringsolie på deres privatadresser.
Der er derudover  

 henvist  

 til, at der er en teoretisk formodning for, at også den indgåede aftale om  

 rejseforsikringer vil kunne anvendes til medlemmernes private formål.
Videre har skattemyndigheden anført, at foreningen ikke kan  

 foretage opdeling af omsætning mellem bonusberettiget og ikke bonusberettiget  

 varekøb og samtidig overholde SEL § 1, stk. 1, nr. 3. Ligeledes kan  

 foreningen  

 ikke varetage medlemmernes fælles erhvervsmæssige interesser gennem deres  

 deltagelse i foreningens virksomhed som aftagere, når enkeltvirksomheder kan  

 forhandle sig frem til separate rabatter uden, at det kommer alle til gode i  

 form af overskudsdeling i forhold til omsætningen, men kun kommer det enkelte  

 medlem til gode.
Foreningen er således ikke udelukkende udtryk for etablering  

 af et samvirke til løsning af opgaver i medlemmernes fælles interesse, idet  

 enkelte medlemmer kan gå udenom fællesskabet og opnå egne rabatter.
Det  

 forhold, at det ikke er foreningen, der står for fælles indkøb og forhandling  

 af rabatter til foreningen, men derimod det enkelte medlem, der forhandler  

 rabatter udelukkende til sig selv, bryder med andelstanken og dermed  

 baggrunden  

 for indførelsen af den lempelige andelsbeskatning.
Det er derfor  

 skattemyndighedens  

 opfattelse, at den ikke udlodningsberettigede del af omsætningen hverken  

 opfylder formålskravet (fælles interesse) eller omsætningsfordelingskravet  

 (den  

 rabat, som det enkelte medlem selv forhandler sig til, udloddes ikke via  

 foreningen), hvorefter foreningen ikke kan opretholde beskatningen som  

 indkøbsforening.
 Foreningens advokat har nedlagt påstand om, at foreningens for  

 indkomstårene 1997, 1998 og 1999 skal anses som en indkøbsforening omfattet  

 af  

 SEL § 1, stk. 1, nr. 3, og at indkomstansættelserne for disse år derfor skal  

 foretages i overensstemmelse med det selvangivne.
Han har til støtte herfor bl.a. gjort gældende, at B-medlemmerne  

 ikke foreningsretligt kan anses for medlemmer, idet B-medlemmerne ikke har  

 rettigheder, som normalt er tilknyttet et medlemskab af en forening.
Han har  

 bl.a. henvist til, at disse ikke vælges til foreningens bestyrelse, ligesom  

 de  

 ej heller har stemmeret eller møderet på generalforsamlingen.
B-medlemmerne  

 deltager ej heller i foreningens overskud.
Omsætningen med B-medlemmerne er  

 væsentligt under 25 %, så denne omsætning kan ikke medføre, at betingelserne  

 i  

 SEL § 1, stk. 1, nr. 3, ikke kan anses for opfyldt.
Han har yderligere gjort gældende, at foreningen må anses for  

 omfattet af SEL § 1, stk. 1, nr. 3, da foreningens varesortiment alene  

 omfatter  

 varer, for hvilke der gælder en formodning om, at foreningens medlemmer  

 udelukkende benytter disse til udøvelse af deres bedrift, og da den  

 skatteretlige kvalifikation af foreningen skal fastlægges uafhængigt af de  

 enkelte medlemmers konkrete anvendelse af varerne.
Det er endvidere gjort  

 gældende, at enkelte medlemmers indkøb af kioskvarer ikke kan ændre den  

 skatteretlige kvalifikation af foreningen, da kioskvarer ikke kan anses for  

 omfattet af foreningens varesortiment i traditionel forstand, da indkøb af  

 kioskvarer ikke udgør en del af foreningens omsætning, og da indkøb af  

 kioskvarer alene udgør en bagatelagtig del af foreningens samlede årlige  

 omsætning.
Advokaten har videre bl.a. henvist til TfS 1997.100, hvoraf  

 fremgår, at det ikke er den konkrete anvendelse af varerne, der er afgørende,  

 men varernes karakter i forhold til foreningens forhold.
Ved afgrænsning  

 mellem  

 erhvervsmæssig og privat i denne sammenhæng er udgangspunktet, at også  

 forbrugsvarer, der åbenbart kan anvendes privat, ikke nødvendigvis er  

 private.  

 Højesterets afgørelse vedrører sondringen mellem indkøbsforeninger og  

 brugsforeninger før lovændringen i 1994. Det kan af denne grund ikke  

 udelukkes,  

 at der uanset Højesterets præmisser forekommer en bagatelgrænse, hvor en  

 omsætning af ikke erhvervsmæssige varer må anses at udgøre en så ubetydelig  

 del  

 af foreningens omsætning, at denne ikke kan tillægges betydning ved den  

 skatteretlige kvalifikation.
Vedrørende de konkrete varer har han bl.a. anført, at for så  

 vidt angår medlemmernes køb af benzin, diesel og fyringsolie følger det  

 allerede af TfS 1997.100, at denne varegruppe falder indenfor rammerne af,  

 hvad  

 en indkøbsforening må beskæftige sig med.
Den omstændighed, at den enkelte  

 deltager i mindre omfang måtte have indkøbt til privat brug, kan herefter  

 ikke  

 ændre foreningens skatteretlige kvalifikation.
Han har videre gjort gældende,  

 at foreningen som sådan ikke har omsætning med kioskvarer.
Medlemmerne  

 indkøber  

 reelt set ikke varer gennem foreningen, der alene indgår rammeaftaler,  

 hvorefter medlemmerne selv indkøber varerne.
Foreningen fører således ikke et  

 generelt varesortiment, men er alene lagerførende med enkelte varer, som det  

 ikke er muligt for medlemmerne at anskaffe selv, herunder f.eks. specialsko,  

 der anvendes af tagdækkere og er et nødvendigt redskab for disse.
Foreningen  

 indgår alene rammeaftaler med leverandører, herunder varer, for hvilke der  

 gælder en formodning for, at disse alene anvendes af medlemmerne i deres  

 erhvervsmæssige bedrift.
Når de enkelte medlemmer har et såkaldt EuroShell  

 kort  

 3, skyldes dette ikke muligheden for at kunne indkøbe kioskvarer  men  

 derimod  

 muligheden for at kunne indkøbe andre klart erhvervsrelaterede produkter.
De  

 omhandlede småbeløb vedrørende indkøb af kioskvarer giver ikke ret til bonus.  

 Det kan ud fra dette konkluderes, at foreningens varesortiment alene omfatter  

 varer, for hvilke der gælder en formodning for, at disse udnyttes i  

 medlemmernes erhvervsmæssige bedrift, idet foreningens varesortiment i  

 forhold  

 til medlemmerne må anses for af erhvervsmæssig karakter.
Han har videre bl.a.  

 bemærket, at de fleste af foreningens medlemmer er anparts- eller  

 aktieselskaber, der pr. definition ikke kan indkøbe varer privat.
Selskabers  

 indkøb af varer er pr. definition erhvervsmæssige udgifter.
Anvender en  

 hovedaktionær herefter de indkøbte varer til privat brug, må dette afgøres  

 efter de interne regler i selskabet.  

    

  

 Kioskvarerne kan desuden ikke anses for omfattet af foreningens  

 varesortiment i traditionel forstand, idet foreningen ikke har indgået  

 rammeaftaler om indkøb af kioskvarer, og medlemmerne opnår heller ikke rabat  

 på  

 de indkøbte kioskvarer.
Medlemmernes mulighed for indkøb af kioskvarer  

 fremkommer således alene som en automatisk følge af anvendelse af korttype 3,  

 der har langt den bedste rabatordning på diesel, benzin og vask.
Samtidig kan  

 det ikke antages, at foreningen har pligt til at kontrollere, at medlemmerne  

 ikke anvender deres benzinkort til indkøb af kioskvarer i strid med  

 foreningens  

 formål og uden hjemmel i foreningens rammeaftale med benzinselskabet.  

 Derudover  

 er der alene tale om, at enkelte medlemmer har anvendt  

    

  

 kontokort til indkøb af kioskvarer.
I 1997 er  

 der indkøbt for 6.596 kr., i 1998 for 9.810 kr. og i 1999 udgør beløbet 5.539  

 kr. set i forhold til en samlet årlig omsætning på 121 mio. kr.
Indkøb af  

 kioskvarer udgør mindre end 1 promille af den samlede omsætning.
For så vidt  

 angår den indgåede kollektive firmarejseforsikring er denne alene indgået,  

 idet  

 det almindelige sygesikringsbevis ikke dækker ved erhvervsrelaterede rejser.  

 Forsikringen er alene blevet anvendt til forsikring af medlemmer og på intet  

 tidspunkt medlemmernes hustruer eller børn.
Rejseforsikringen må utvivlsomt  

 anses for en vare, for hvilken der gælder en formodning om, at medlemmerne  

 udelukkende benytter den erhvervsmæssigt.
Advokat har videre bl.a. anført, at leverandøraftalerne er  

 generelle rammeaftaler, der fastlægger samhandelskonditionerne, herunder  

 priser  

 og betalingsvilkår.
Som enhver anden professionel drevet virksomhed er det  

 kutyme, at den enkelte virksomhed ved større projekter optager forhandlinger  

 med leverandører, enten direkte eller gennem foreningen.
Al samhandel med de  

 leverandører, som foreningen har indgået aftale med, faktureres til og  

 betales  

 af foreningen.
Eventuelle opnåede specialpriser eller projektrabatter er  

 enten  

 fratrukket på leverandørfakturaen og/eller krediteres medlemmet ved fakturaer  

 til foreningen ved projektafslutning.
Den i leverandøraftalen aftalte bonus  

 tilgår altid foreningen direkte.
Der er derfor ikke tale om omgåelse af  

 fællesskabet.
Mulighederne for at aftalte projektrabatter er åbne for alle  

 medlemmer, både A og B-medlemmer.
Det er op til den enkeltes initiativ og  

 evner  

 at opnå eventuelle særrabatter.
Opnåede projektrabatter/særrabatter tilgår  

 det  

 enkelte medlem og kan som følge heraf ikke komme de øvrige medlemmer til  

 gode.  

 Derimod indgår omsætningen med de enkelte leverandører i de bonusberettigede  

 omsætninger og kommer således hele medlemskredsen til gode.
 Landsskatteretten skal  

 udtale:
 Skattepligt efter SEL § 1, stk. 1, nr. 3, påhviler  

 andelsforeninger, hvis formål er at fremme mindst 10 medlemmers fælles  

 erhvervsmæssige interesser gennem deres deltagelse i foreningens virksomhed  

 som  

 f.eks. aftager, hvis omsætning med ikke-medlemmer ikke væsentligt eller  

 længerevarende overskrider 25 % af den samlede omsætning, og som   

 bortset fra  

 normal forrentning af en indbetalt medlemskapital  anvender den  

 stedfundne  

 omsætning med medlemmerne som grundlag for udlodning til disse.
De såkaldte B-medlemmer, der er omfattet af de særlige vedtægter  

 vedrørende gruppe II, har ingen indflydelse på foreningen gennem stemmer på  

 generalforsamlingen eller adgang til at deltage i bestyrelsesarbejdet, og de  

 deltager ikke i fordelingen af den optjente årlige bonus.
Under disse  

 omstændigheder kan B-medlemmerne ikke anses at være tilknyttet foreningen med  

 sådanne rettigheder og forpligtelser, at de kan anses for egentlige medlemmer  

 af foreningen.
Det forhold, at disse ikke modtager bonus, er derfor ikke til  

 hinder for, at foreningen kan anses for omfattet af SEL § 1, stk. 1, nr. 3.  

 Omsætningen med disse såkaldte B-medlemmer har ikke i de omhandlede år  

 oversteget 25 % af den samlede omsætning i foreningen, og denne omsætning kan  

 derfor heller ikke anses at være til hinder for, at foreningen kan anses for  

 omfattet af SEL § 1, stk. 1, nr. 3.
Derimod medfører de indgåede aftaler med henholdsvis  

 benzinselskabet og D A/S, at foreningen ikke kan anses for omfattet af SEL §  

 1,  

 stk. 1, nr. 3, fordi der, jf.
TfS 1997.100 HD, ikke kan anses at eksistere en  

 formodning for, at disse aftaler udelukkende anvendes erhvervsmæssigt af  

 foreningens medlemmer.
Der henvises til, at aftalen med benzinselskabet gav  

 medlemmerne mulighed for at købe kioskvarer, diesel, benzin og fyringsolie,  

 samt vask og reparation af biler.
Aftalen med rejseforsikring gav mulighed  

 for  

 forsikring på enhver rejse, herunder for familiemedlemmer.
Der henses til, at disse aftaler ikke er i overensstemmelse med  

 foreningens formål om at fremme medlemmernes erhvervsmæssige interesser.
Det  

 bemærkes, at beskatningen efter selskabsbeskatningslovens § 1, stk. 1, nr. 3,  

 er særlig lempelig, og at der derfor må kunne stilles krav om ikke blot, at  

 foreningens formål opfylder betingelserne i denne bestemmelse, men også at  

 foreningen rent faktisk varetager de formål, der er angivet, og kun disse.
Foreningen må i stedet anses for en brugsforening omfattet af  

 SEL § 1, stk. 1, nr. 3 a.
Det bemærkes i denne forbindelse, at foreningen  

 varetager medlemmernes fælles interesser.
De individuelle aftaler om særlige  

 rabatter, som måtte blive indgået mellem enkelte medlemmer og enkelte  

 leverandører, kan ikke anses at være en del af foreningens virke, uanset om  

 foreningen i visse tilfælde varetager afregningen af disse rabatter.
 Den påklagede ansættelse ændres i overensstemmelse med dette,  

 idet det overlades til den stedlige skattemyndighed at foretage den  

 talmæssige  

 opgørelse.
