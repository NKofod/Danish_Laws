 Retsforskriften vedrører følgende lovgivning: R LBK nr 829 af  

 01/10/1992 §§ 10, 11, 43, 47 og 48 Retsforskriften administreres af:
 Ankestyrelsen har ligeledes haft henvendelser til SM O-62-93, hvorefter C  

 kommune ikke fandtes at have ret til refusion af udgifter til en kvinde, som  

 efter udslusning fra institution blev etableret i egen bolig.
Ankestyrelsen skal indledningsvis bemærke, at efter bistandsloven gælder  

 den hovedregel, at det er den aktuelle opholdskommune, der har handle- og  

 betalingsforpligtelsen, men at kommunen under visse nærmere betingelser kan  

 kræve refusion fra en tidligere opholdskommune.
Reglerne om refusion er  

 således undtagelsesbestemmelser i relation til hvilken kommune, der skal  

 handle og betale efter bistandslovens § 10. Man skal derfor være  

 tilbageholdende med analogislutninger og må-ske også med at foretage  

 udvidende fortolkning af bistandslovens § 11 om refusion.
 Spørgsmålet om refusion, når institutionsophold afsluttes med, at  

 pågældende får selvstændig bolig, er reguleret i bistandslovens § 11, stk. 1,  

 nr. 1 og i Socialministeriets cirkulærer af 15. august 1975 om bistandslovens  

 almindelige bestemmelser og af 17. december 1986 om bistand efter  

 bistandslovens afsnit I-IV til personer med vidtgående fysiske eller psykiske  

 handicap.
 Det fremgår af bistandslovens § 11, stk. 1, nr. 1, at der er ret til  

 refusion, når en person er 1) anbragt i institution eller pleje, 2) eller  

 anbragt i eget hjem med dækning af merudgifter ved omfattende  

 plejeforanstaltninger efter § 48, stk. 4 eller 3) er optaget i bofællesskaber  

 efter § 68 under medvirken af en offentlig myndighed.
Ifølge cirkulæret om almindelige bestemmelser kan en kommune kræve  

 refusion af udgiften til bistand fra den kommune, der hæfte-de for udgifterne  

 under institutionsopholdet, hvis et institutionsophold afsluttes med, at  

 pågældende får selvstændig bolig.
Det fremgår af cirkulæret om bistand til  

 personer med vidtgående handicap, at refusionskravet mod den tidligere  

 opholdskommune består, indtil den pågældende kan klare sig selv uden bistand  

 i form af hjælp efter bistandsloven til forsørgelse, støtte efter § 42 (nu  

 43) eller til udgifter, der står i direkte forbindelse med den pågældendes  

 handicap.
 Ankestyrelsen finder, at de nævnte afsnit i de pågældende cirkulærer  

 ligger ganske fjernt fra lovteksten.
 Der er mange fornuftige grunde til, at kravet om refusion opretholdes i en  

 periode efter udslusning fra institution for visse persongrupper.  

 Ankestyrelsen har imidlertid på baggrund af den aktuelle lovtekst ikke  

 fundet, at der kan pålægges den anbringende kommune refusion, når personen  

 efter institutionsopholdet flytter i egen bolig.
 Dette synspunkt skal ses i lyset af, at omfanget af institutioner, der i  

 dag anses for at være omfattet af bestemmelsen vedrører en bred vifte af  

 institutioner, som har en helt anden karakter end de gamle  

 særforsorgsinstitutioner.
 Udslusning fra disse særforsorgsinstitutioner skete ofte under  

 forudsætning af, at personen fik støtte i en langt større målestok end den  

 støtte personer, der i dag udskrives fra de typer af institutioner, der nu er  

 omfattet af § 11, stk. 1, nr. 1, f.eks. krisecentre for kvinder, har brug  

 for.
I det omfang kravet om refusion blev opretholdt efter en persons  

 udslusning fra institution til egen bolig ville der endvidere opstå problemer  

 med hensyn til hvilke omstændigheder, der kunne medføre ophør af  

 refusionskravet.
Ville det være, når den pågældende havde klaret sig uden  

 bistand i en bestemt periode? Skulle der fortsat være adgang til refusion,  

 hvis den pågældende modtog anden form for hjælp efter bistandsloven end §  

 37-hjælp? Ankestyrelsen har derfor fundet, at der ikke er grundlag for at opretholde  

 krav om refusion for personer, hvis eneste problem er forsørgelse, når  

 lovteksten kun omhandler refusion for personer, der opholder sig i eget hjem,  

 hvis der er tale om omfattende hjælpeforanstaltninger efter § 48, stk. 4.
I SM-O-62-93 har Ankestyrelsen ikke fundet, at § 47 i bistandsloven kunne  

 anvendes i de tilfælde, hvor den pågældende flytter i egen bolig efter et  

 institutionsophold, når personen ikke har bevaret sin bolig under  

 institutionsopholdet.
Ankestyrelsen har fundet, at denne situation er  

 omfattet af § 11.
Til yderligere belysning af praksis om refusion ved udskrivning fra  

 institution til egen bolig kan Ankestyrelsen henvise til SM O-29-93, hvor der  

 fortsat var grundlag for at yde refusion efter udskrivning fra sygehus.
I den  

 første sag i denne SM havde en mand efter udskrivning haft daglig kontakt  

 medsygehuset, hvor han indtog 3 måltider dagligt, men blev trods massiv  

 støtte genindlagt på sygehuset.
I den anden sag blev en mand udskrevet med  

 status af dagpatient, men forblev som et led i udskrivningen fortsat  

 tilknyttet et beskyttet værksted.
 I følge SM O-30-93 bortfaldt refusionspligten, hvor klienten efter  

 udskrivning fra institution havde klaret sig selv for sin førtidspension.  

 Dette gjaldt uanset, at der var ydet hjælp efter bistandsloven i form af  

 hjemmehjælp, rådgivning og vejledning samt briller.
 Afsluttende skal det konkluderes, at ifølge Ankestyrelsens praksis ophører  

 refusionspligten, når en persons ophold i institution afsluttes med, at  

 pågældende får egen bolig, medmindre personen efter udskrivning er tilknyttet  

 institutionen i et sådant omfang, at han kan anses for at være anbragt i  

 plejelignende forhold i kommunen.
