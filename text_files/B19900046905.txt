I medfør af § 1, stk. 2 og 4, § 8, stk. 2 og 3, og § 9, stk. 1 og 3, i lov om jordfordeling mellem landejendomme, jf. lovbekendtgørelse nr. 467 af 22. juni 1990, fastsættes:
 § 1.  Anmodning om rejsning af en jordfordelingssag  

 skal indgives skriftligt til Jordbrugsdirektoratet, Jordfordelingskontoret,  

 Nyropsgade 22, 1602 København V (tlf. 33 15 61 31).
 Stk. 2.  Anmodningen bør normalt omfatte mindst 10  

 ejendomme.
 § 2.  Hvis Jordbrugsdirektoratet finder, at der er  

 grundlag for at imødekomme anmodningen, indkalder direktoratet til et  

 lodsejermøde, jf. lovens § 2, stk. 2.
Stk. 2.  Indkaldelse til mødet sker ved meddelelse i  

 lokale aviser, gennem postvæsenet eller på anden hensigtsmæssig måde med  

 mindst 8 dages varsel.
Jordbrugskommissionen indkaldes.
 § 3.  På mødet redegør Jordbrugsdirektoratet for  

 regler og vilkår for deltagelse i en jordfordelingssag og for fremgangsmåden  

 ved sagens gennemførelse.
Stk. 2.  Hvis der blandt de fremmødte lodsejere er ønske  

 om at søge jordfordeling gennemført, kan Jordbrugsdirektoratet beslutte, at  

 der skal udarbejdes en plan til en hensigtsmæssig jordfordeling inden for et  

 fastlagt område.
I givet fald vælges et lodsejerudvalg af et flertal af de  

 fremmødte lodsejere.
 § 4.  Jordbrugsdirektoratet kan anmode en  

 landinspektør om i samarbejde med lodsejerudvalget at udarbejde  

 jordfordelingsplanen, jf. lovens § 2, stk. 5.
Stk. 2.  Jordbrugsdirektoratet fastsætter rammer for  

 jordfordelingens omfang, herunder for områdets afgrænsning, antal deltagende  

 lodsejere m.v. samt overtagelses- og skæringsdagen.
Jordbrugsdirektoratet kan  

 også opstille kvalitetskrav med hensyn til arrondering m.v.
 Stk. 3.  Landinspektøren indsender planen til  

 Jordbrugsdirektoratet senest 3 måneder før overtagelses- og skæringsdagen,  

 vedlagt nødvendige dispensationer og godkendelser i henhold til anden  

 lovgivning.
§ 5.  Hvis jordfordelingsplanen opfylder de af  

 Jordbrugsdirektoratet stillede betingelser, jf. § 4, stk. 2, vil planen blive  

 forelagt for jordbrugskommissionen, jf.
Landbrugsministeriets bekendtgørelse  

 nr. 468 af 22. juni 1990 om jordbrugskommissionernes behandling af sager  

 efter jordfordelingsloven.
 § 6.  Betaling for jordfordelingsarbejder og dertil  

 knyttede rådgivningsopgaver m.v. udført efter lovens § 8, sker efter reglerne  

 om indtægtsdækket virksomhed.
 § 7.  Hvis jordfordeling gennemføres efter reglerne i  

 lovens § 9, stk. 1, fastsættes afgiftens betaling af Jordbrugsdirektoratet  

 eller landinspektøren efter nærmere vurdering af de konkrete forhold.
 Stk. 2.  Afgiften opkræves således, at afgiften  

 fremkommer som forskellen mellem de til Jordbrugsdirektoratet indbetalte  

 vederlag og de fra Jordbrugsdirektoratet udbetalte vederlag.
Stk. 3.  Afgiften beregnes på grundlag af den jordværdi,  

 der fremgår af jordfordelingsoverenskomsten for hvert enkelt areal, der  

 omlægges.
Jordværdien vil normalt ikke kunne fastsættes lavere end den  

 offentlige vurdering.
 § 8.  Den i § 7 omhandlede afgift forfalder til  

 betaling på overtagelses- og skæringsdagen.
 § 9.  Jordbrugsdirektoratet kan fravige fra  

 bestemmelserne i bekendtgørelsens §§ 7 og 8, når ganske særlige forhold taler  

 for det.
 § 10.  Bekendtgørelsen træder i kraft den 1. juli  

 1990.
 Stk. 2.  Bekendtgørelse nr. 668 af 14. oktober 1988 om  

 jordfordeling mellem landejendomme ophæves.
