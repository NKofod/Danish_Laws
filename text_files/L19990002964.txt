Bekendtgørelse  

 af  

 overenskomst af 26. maj 1998 med Den Slovakiske Republik om international  

 passager- og godsbefordring ad landevej Den 26. maj 1998 undertegnedes i København en  

 overenskomst mellem Kongeriget Danmarks regering og Den Slovakiske Republiks  

 regering om international passager- og godsbefordring ad landevej i de to  

 lande.
 Overenskomsten har følgende ordlyd:
OVERENSKOMST  

 mellem Kongeriget Danmarks regering og Republikken Slovakiets regering om  

 international passager- og godsbefordring ad landevej Kongeriget Danmarks Regering og Republikken Slovakiets  

 regering, herefter benævnt som de »kontraherende parter«, er ud fra  

 ønsket om at fremme transport af passagerer og gods ad vej mellem de  

 to lande og i transit igennem deres territorier blevet enige om  

 følgende:
Overenskomstens område Artikel 1 Artiklerne i nærværende overenskomst finder  

 anvendelse på international transport af personer og gods ad landevej,  

 som udføres for fremmed regning mellem de to kontraherende parters  

 territorium og i transitbefordring igennem deres territorier.  

 Nærværende overenskomst finder ligeledes anvendelse på  

 transport af personer og gods mellem to punkter på den ene  

 kontraherende parts territorium (cabotage) og transporter mellem den ene  

 kontraherende parts territorium og et tredjeland med køretøjer  

 registreret på den anden kontraherende parts territorium.
Definitioner Artikel 2 1.	Udtrykket »transportudøver« betegner en fysisk eller juridisk  

 person, som er etableret i et af de to kontraherende parters territorium, og  

 som lovligt har ret til at udføre internationale erhvervsmæssige  

 transporter af personer og gods ad landevej, som udføres for fremmed  

 regning i overensstemmelse med de love og forskrifter, der gælder i  

 hans eget land; 2.	Udtrykket »køretøj« betegner ethvert motordrevet  

 køretøj eller en kombination af køretøjer, hvor  

 den trækkende enhed skal være indregistreret på en af de  

 kontraherende parters territorium, og som udelukkende anvendes til transport  

 af personer eller gods ad landevej; 3.	Udtrykket »motorkøretøj til passagerbefordring«  

 betegner ethvert motor-drevet køretøj indrettet til befordring  

 af mere end 9 personer, inklusive føreren; 4.	Udtrykket »rutekørsel« betegner buskørsel, hvorunder  

 der udføres passagerbefordring ifølge en køreplan og ad  

 ruter, hvor passagerer kan stige på og af ved forud fastsatte  

 stoppesteder.
Passagerbefordring Artikel 3 Al passagerbefordring, som for fremmed regning  

 udføres af passagermotorkøretøjer mellem de to  

 kontraherende parters territorium eller i transit igennem deres territorier,  

 er, bortset fra de i artikel 6 nævnte, undergivet en  

 tilladelsesordning.
Artikel 4 1.	Rutekørsel mellem de to lande eller i transit igennem deres  

 territorier skal i fællesskab godkendes af de kontraherende parters  

 kompetente myndigheder.
 2.	Hvert lands kompetente myndighed skal udstede tilladelsen til den  

 del af ruten, som udføres på det pågældende lands  

 territorium.
 3.	De kompetente myndigheder skal i fællesskab fastsætte  

 betingelserne for udstedelse af tilladelsen, med hensyn til dens varighed,  

 kørslens hyppighed, de køreplaner og takster, som skal  

 anvendes, samt andre nødvendige bestemmelser for en smidig og effektiv  

 udførelse af rutekørslen.
4.	Ansøgning om tilladelse skal indsendes til den kompetente  

 myndighed i det land, hvor køretøjet er registreret, og denne  

 afgør, hvorvidt tilladelse kan gives.
I tilfælde af, at  

 ansøgningen ikke giver anledning til indvendinger, skal den kompetente  

 myndighed meddele dette til den anden kontraherende parts kompetente  

 myndighed.
5.	Dokumenter indeholdende de nødvendige oplysninger  

 (foreslåede tidsplaner, takster og rute, hvilken periode i løbet  

 af året kørslen skal udføres, samt hvilken dato  

 kørslen agtes påbegyndt) skal vedlægges  

 ansøgningen.
De kompetente myndigheder kan anmode om de oplysninger,  

 som de anser for nødvendige.
Artikel 5 Enhver transport, som ikke er omfattet af artikel 6, er  

 undergivet en tilladelsesordning.
Ansøgninger om tilladelser skal  

 stiles til de kompetente myndigheder hos den kontraherende part, på  

 hvis territorium transportudøveren er bosiddende, og denne  

 videresender ansøgningen til den anden kontraherende parts kompetente  

 myndigheder med deres indstilling.
Ansøgninger behandles inden for 30  

 dage.
Ansøgningerne skal indeholde oplysninger om  

 transportørens navn, gyldighedsperiode for den ansøgte  

 tilladelse, turenes hyppighed og nøjagtige antal samt afgangs- og  

 ankomststeder.
Artikel 6 1. Lejlighedsvis befordring af passagerer er ikke  

 undergivet en tilladelsesordning.
En transport betragtes som lejlighedsvis,  

 når de samme personer transporteres i det samme køretøj  

 enten:
a)	på en rundtur, som påbegyndes og afsluttes i det land,  

 hvor køretøjet er registreret, eller b)	på en rejse, som påbegyndes i det land, hvor  

 køretøjet er registreret, og som afsluttes på den anden  

 kontraherende parts territorium, forudsat at køretøjet vender  

 tomt tilbage til det land, hvor det er registreret, hvis ikke andet er  

 bestemt, eller c)	i transitbefordring af lejlighedsvis karakter, eller d)	i tilfælde hvor et beskadiget køretøj erstattes  

 med et andet køretøj.
 2. I de under stk. 1, pkt. a) - c) nævnte  

 tilfælde skal chaufføren medbringe et kørselsdokument,  

 som Den Blandede Kommission har tiltrådt, indeholdende en  

 passagerliste, som er underskrevet af vognmanden og, hvis dette kræves  

 i henhold til national lovgivning, stemplet af de kompetente myndigheder.
Godstransport Artikel 7 Transportudøvere fra en kontraherende parts  

 territorium, som i overensstemmelse med deres nationale lovgivning har ret  

 til at udføre internationale godstransporter, må udføre  

 sådanne transporter mellem de to kontraherende parters territorier og i  

 transit igennem disse uden tilladelse, medmindre andet er bestemt af den  

 Blandede Kommission nævnt i artikel 14.
Øvrige bestemmelser Artikel 8 En transportudøver bosiddende på en  

 kontraherende parts territorium må ikke udføre transporter  

 mellem to punkter på den anden kontraherende parts territorium,  

 medmindre en særlig tilladelse er givet hertil af den anden  

 kontraherende parts kompetente myndighed.
Artikel 9 En transportudøver fra en af de to kontraherende  

 parter må ikke udføre transporter fra den anden kontraherende  

 parts territorium til et tredjeland og vice-versa, medmindre en særlig  

 tilladelse er givet af den anden kontraherende parts kompetente  

 myndigheder.
Artikel 10 1.	Med hensyn til køretøjers vægt og dimensioner  

 forpligter begge kontraktparter sig til ikke at pålægge  

 køretøjer registreret hos den anden kontraherende part  

 bestemmelser, som er mere restriktive end de, der gælder for  

 køretøjer registreret hos den kontraherende part selv.
 2.	Køretøjets vægt og dimensioner skal være i  

 overensstemmelse med den officielle registreringsattest.
 3.	Begge kontraherende parters transportudøvere skal overholde  

 den anden kontraherende parts love og administrative forskrifter  

 vedrørende køretøjers vægt og dimensioner ved  

 indkørsel på denne parts territorium.
 4.	I tilfælde af, at køretøjets vægt og/eller  

 dimensioner overstiger den maksimalt tilladte vægt og/eller dimensioner  

 i den kontraherende parts territorium, hvor befordringen skal finde sted,  

 skal transportudøveren have en forudgående særlig  

 tilladelse fra denne kontraherende parts kompetente myndighed.
Artikel 11 1.	Motorkøretøjer, som benyttes til transport i henhold  

 til denne overenskomst, og som er registreret hos en af de kontraherende  

 parter, og som midlertidigt befinder sig på den anden kontraherende  

 parts territorium, er ikke underkastet nogen skatter, gebyrer og andre  

 afgifter, som er pålagt kørslen eller besiddelsen af  

 køretøjer på dette territorium.
 2.	Undtagelserne i denne artikel gælder ikke vejafgifter,  

 vejbenyttelsesgebyrer, omsætningssafgifter eller told og  

 forbrugsafgifter på motorkøretøjernes  

 brændstofforbrug, bortset fra det brændstof, der findes i  

 køretøjernes standardtanke ved indkørslen.
Artikel 12 I alle tilfælde, som ikke er reguleret ved denne  

 overenskomsts bestemmelser, eller de internationale konventioner begge lande  

 har tiltrådt, er en kontraherende parts transportudøvere og  

 førere af køretøjer forpligtede til at overholde den  

 anden kontraherende parts lovgivning, når de kører på  

 dennes territorium.
Artikel 13 Hvis transportudøvere fra en kontraherende part  

 overtræder overenskomstens bestemmelser under kørsel på  

 den anden kontraherende parts territorium, skal den kompetente myndighed,  

 hvor overtrædelsen er blevet begået, uden præjudice for  

 enhver retlig sanktion, som finder anvendelse på dets eget territorium,  

 give meddelelse om overtrædelsen til den anden kontraherende part, der  

 på grundlag af national lov vil træffe de nødvendige  

 foranstaltninger.
De kontraherende parters kompetente myndigheder skal  

 gensidigt informere om hvilke foranstaltninger, der er taget.
Artikel 14 1.	De kontraherende parters transportministerier skal løbende  

 være i kontakt med hinanden angående alle spørgsmål,  

 som opstår i forbindelse med anvendelsen af denne overenskomst.
 2.	Med det formål er en Blandet Kommission herved nedsat.
 3.	Den Blandede Kommission mødes efter anmodning fra en af de  

 kontraherende parter og består af repræsentanter for de  

 kompetente myndigheder og vejtransportbranchen.
Artikel 15 Enhver af de kontraherende parter godkendt ændring  

 af denne overenskomst træder i kraft fra den dato, de kontraherende  

 parter har informeret hinanden skriftligt om, at de nødvendige  

 forfatningsmæssige krav i denne henseende er opfyldt.
Artikel 16 1.	Denne overenskomst skal godkendes i overensstemmelse med de  

 kontraherende parters nationale lovgivning og træder i kraft 30 dage  

 efter, at de kontraherende parter har underrettet hinanden skriftligt om, at  

 de nødvendige forfatningsmæssige krav er opfyldt.
 2.	Denne overenskomst forbliver i kraft, medmindre den opsiges  

 skriftligt af en af de kontraherende parter 6 måneder før det  

 tidspunkt, den ønskes opsagt.
 3.	Ved denne overenskomsts ikrafttræden ophæves  

 overenskomst af 21. januar 1969 mellem Kongeriget Danmarks Regering og  

 Republikken Tjekkoslovakiets Socialistiske Regering, udfærdiget i Prag  

 den 21. januar 1969, for så vidt angår forholdet mellem  

 Kongeriget Danmark og den Slovakiske Republik.
Afsluttet i København den 26. maj 1998 i tre  

 originale eksemplarer affattet på dansk, slovakisk og engelsk, idet  

 hver tekst har samme gyldighed.
I tilfældet af uoverensstemmelser har  

 den engelske udgave forrang.
For Kongeriget Danmarks Regering Sonja Mikkelsen For Republikken Slovakiets Regering Jana Jasovskeho Overenskomsten trådte i medfør af art. 16,  

 stk. 1, i kraft den 8. november 1998.
 Samtidig er overenskomst af 21. januar 1969, jf.  

 bekendtgørelse nr. 21 af 22. februar 1969, Lovtidende C, ophævet  

 for så vidt angår forholdet mellem Danmark og Den slovakiske  

 Republik.
