 På baggrund af en alvorlig klemningsulykke i en vandtæt dør i et  

 passagermotorskib finder statens skibstilsyn det påkrævet, at det lokale  

 betjeningsarrangement udover, hvad regl. 13 i SOLAS 60 og § 21 i  

 hovedbekendtgørelsen foreskriver, i nødvendigt omfang udstyres og udføres i  

 henhold til nævnte retninslinier i forbindelse med 1. hovedsyn på  

 nybygninger.
 1. Akustisk alarm, som automatisk aktiveres ved lokal  

 betjening, skal forefindes ved hver dør.
2. Elektriske betjeningskontakter for lokal  

 lukkefunktion må ikke være selvarreterende ved intrykning, og trykknapperne  

 skal være anbragt i beskyttet position, f.eks. være beskyttet med en omgående  

 ring.
Betjeningskontakterne skal endvidere være anbragt således, at mindre  

 børn ikke kan betjene dem, f.eks. anbragt i en højde på mindst 170 cm over  

 dørk.
 3. Hydrauliske betjeningshåndtag skal, såfremt der kun  

 skal udføres et greb for at starte dørens lukkebevægelse, være anbragt  

 således, at mindre børn ikke kan betjene dem, f.eks. anbragt bag panellåger  

 med skydebeslag anbragt mindst 170 cm over dørk.
4. Dørens lukkehastighed skal være afhængig af  

 døråbningens bredde.
Såfremt døråbningen er omkring 1 meter i bredden, må  

 dørens lukkehastighed ikke overstige 7 cm pr. sekund svarende til mindst 15  

 sekunder som lukketid.
For døråbninger med bredde over 130 cm må dørens  

 lukkehastighed ikke overstige 10 cm pr. sekund svarende til mindst 20  

 sekunder som lukketid.
5. Der skal på begge sider af hver dør forefindes et  

 skilt med instruktion om, hvordan dørarrangementet skal betjenes.
Endvidere  

 skal der på begge sider af hver dør forefindes et skilt, hvis tekst eller  

 billede tilkendegiver faren ved at opholde sig i døråbningen, når døren har  

 påbegyndt lukkebevægelsen.
Skiltene skal være udført af holdbart materiale,  

 og de skal være solidt opsat.
Teksten i instruktionsskilt eller i  

 advarselsskilt skal indeholde oplysning om den pågældende dørs lukketid.
