Rente- og afdragsfrit pantebrev Spørgsmål:
Er rente- og afdragsfrit pantebrev, der uden yderligere varsel forfalder  

 til fuldstændig betaling 1. august 1999, omfattet af kursgevinstloven  

 (lovbekendtgørelse nr. 647 af 2. august 1993 om skattemæssig  

 behandling af gevinst og tab på fordringer, gæld og finansielle  

 kontrakter)? Sagsfremstilling og begrundelse:
 I forbindelse med bodeling er det parternes hensigt, at den faste ejendom  

 beliggende i Y, der tilhører A's bodel, skal udtages af B, samt at der  

 i den forbindelse skal udstedes et pantebrev stort 100.000 kr. med pant i  

 ejendommen til A.
 Det er parternes ønske, at de 2 fællesbørn, der bor  

 hos B, skal have mulighed for at kunne blive boende i huset, til det yngste  

 barn fylder 18 år.
I udkast til pantebrev er det bl.a. anført, Den kommunale skattemyndighed udtaler:
'Det er administrationens opfattelse, at pantebrevet er omfattet af  

 kursgevinstlovens § 7, idet mindsterenten ikke er opfyldt.' Den kommunale skattemyndigheds udtalelse har været sendt til  

 høring.
Den ene spørgers advokat anfører, at man er  

 uforstående over for, at pantebrevet anses for omfattet af  

 kursgevinstloven, da parterne som følge af statsskattelovens § 5 B,  

 kunne have valgt en skævdeling af formuen således, at A  

 forærede friværdien i ejendommen til B, uden at det ville  

 få skattemæssige konsekvenser for nogen af  

 ægtefællerne.
 Den anden spørgers advokat er enig deri og tilføjer, at det  

 af kommunen udtalte vil medføre en indskrænkning i den  

 aftalefrihed (også skattemæssigt), der er helt fast praksis  

 på bodelingsområdet.
 Idet det bemærkes, at det af kursgevinstlovens § 1 fremgår, at  

 'gevinst og tab ved afståelse eller hel eller delvis indfrielse af  

 obligationer, pantebreve, gældsbreve og andre pengefordringer medregnes  

 ved opgørelsen af den skattepligtige indkomst efter denne lov',  

 udtaler Ligningsrådet, at pantebrevet er omfattet af denne lov.
 Svar:
 Ja.
