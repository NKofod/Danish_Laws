Betænkning afgivet af Arbejdsmarkedsudvalget den 8. juni  

 2005 Betænkning over Forslag til folketingsbeslutning om at give  

 efterlønsmodtagere adgang til at kunne tjene 30.000 kr. årligt uden  

 modregning  

 i efterlønnen [af Bent Bøgsted (DF) m.fl.] 1. Udvalgsarbejdet Beslutningsforslaget blev fremsat den 31. marts 2005 og var til  

 1. behandling den 3. juni 2005. Beslutningsforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF og RV) indstiller beslutningsforslaget til  

  

 forkastelse.
Socialdemokratiets medlemmer af udvalget støtter principielt et  

 forslag om at give efterlønsmodtagere mulighed for en arbejdsindkomst på op  

 til  

 30.000 kr. årligt, før indkomsten modregnes i efterlønnen.
Socialdemokratiet  

 har således fremsat forslag herom i beslutningsforslag nr.
B 80, hvor  

 Socialdemokratiet også foreslår at fjerne den aldersdiskriminerende regel om,  

 at efterlønsberettigede ledige skal gå på efterløn som 60-årige.  

 Socialdemokratiet har med tilfredshed noteret sig, at de øvrige  

 forligspartier  

 har indvilliget i at undersøge de socialdemokratiske forslag med henblik på,  

 at  

 problemerne kan blive løst.
Socialdemokratiet har store forventninger til, at  

 Folketinget i den kommende folketingssamling på baggrund af dette arbejde vil  

 få forelagt forslag fra efterlønsforligskredsen, der fremmer intentionerne  

 bag  

 beslutningsforslag nr.
B 80.
Socialdemokratiet vil foretrække, at både forslaget om, at  

 efterlønsmodtagere kan tjene 30.000 kr. uden modregning, og forslaget om at  

 fjerne den diskriminerende 60-års-regel bliver gennemført hurtigst muligt.  

 Derfor finder Socialdemokratiet, at B 80 i langt højere grad vil gavne  

 efterlønsordningen  

 og efterlønsmodtagernes situation.
Da Socialdemokratiet samtidig mener, at  

 partierne bør overholde aftaler og forlig, kan Socialdemokratiet naturligvis  

 ikke støtte et forslag fremsat af et parti uden for forligskredsen og uden de  

 øvrige forligspartiers tilslutning.
Socialdemokratiet kan derfor ikke støtte  

 beslutningsforslaget  

 fra Dansk Folkeparti.
Det Radikale Venstres medlem af udvalget mener, at det er  

 forkert, at samfundet betaler fuldt arbejdsduelige mennesker for at gå  

 tidligt  

 på pension, når Danmark i de kommende år vil mangle de samme mennesker på  

 arbejdsmarkedet.
Derfor arbejder RV for, at efterlønsordningen afskaffes  

 under  

 respekt for efterlønsforliget fra 1998.
Det konkrete forslag om en bundgrænse på 30.000 kr. vil efter RVs  

 opfattelse gøre efterlønnen mere attraktiv for mennesker, der i dag afholder  

 sig fra at gå på efterløn, og derved yderligere reducere arbejdsstyrken.
RV  

 forventer, at de analyser og drøftelser, der skal forgå i efteråret 2005 i  

 regi  

 af forligskredsen, vil munde ud i samme konklusion.
 Et  

  

 mindretal  

  

 i  

 udvalget  

 (  

 DF,  

 SF og EL) indstiller beslutningsforslaget til  

  

 vedtagelse uændret.
Dansk Folkepartis medlemmer af udvalget mener, at der med en  

 ændring af muligheden for at have en indtjening ved siden af efterlønnen på  

 30.000 kr. uden modregning vil ske en tilvækst i beskæftigelsen af seniorer.  

 Med de ændringer, der blev foretaget ved efterlønsforliget 1998, blev  

 forholdet  

 sådan, at der skulle være en modregning time for time.
Det fik den betydning,  

 at der for de lavtlønnede ikke er nogen tilskyndelse til at yde en ekstra  

 indsats, når de går på efterløn.
Det betød også, at små og mellemstore  

 virksomheder har svært ved at finde medarbejdere, der er klar til at arbejde  

 3-5 timer om ugen.
Dette problem vil en ændring af efterlønsloven, således at  

 der gives mulighed for at tjene 30.000 uden modregning, kunne rette op på.
Med de tilkendegivelser, der er kommet fra Venstre, Det Konservative  

 Folkeparti og Social-demokratiet, burde det være en formssag at foretage en  

 sådan ændring i efterlønsforliget.
Det vil således være til gavn for både  

 efterlønsmodtagere, virksomheder og samfund.
Det er ikke Dansk Folkepartis opfattelse, at der vil blive tale  

 om en større søgning til efterløn.
Ved indtjening ud over 30.000 kr.  

 modregnes der  

 time for time.
Det kan dermed betale sig at yde en ekstra indsats.
Socialistisk Folkepartis og Enhedslistens medlemmer af udvalget  

 understreger, at partierne bag efterlønsforringelsen i 1998 påstod, at  

 ændringerne af loven ville give bedre mulighed for fleksibel tilbagetrækning  

 fra arbejdsmarkedet.
Det har vist sig ikke at holde, og ordningen med  

 modregning time for time har vist sig at have betydelig social slagside.
De  

 dårligst lønnede har intet incitament til at arbejde det lovlige antal timer  

 under efterlønsordningen.
Sids arbejdsløshedskasse har opgjort, at kun  

 5 pct.  

 af dens efterlønnere arbejder ved siden af efterlønnen under den nye ordning,  

 mens 20 pct. gjorde det under den gamle.
 SF og Enhedslisten betragter Dansk Folkepartis  

 beslutningsforslag som en mindre forbedring af efterlønsordningen og vil  

 stemme  

 for det i overensstemmelse med partiernes generelle holdning om, at  

 efterlønsordningen skal bevares og forbedres.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Anne‑Marie Meldgaard (S)   

 Kim Mortensen (S)  

  

  nfmd.  

  

 Thomas Adelskov (S)   

 Lone Møller (S)   

 Jytte Andersen (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 48 Bilagsnr.
