Ankestyrelsens principafgørelse O-111-96 om handicappet barn - tabt arbejdsfortjeneste - hørehæmmet - kursusdeltagelse - tegnsprog - merudgifter ved forsørgelsen Resume:
 Forældrene havde krav på kompensation for tabt arbejdsfortjeneste under deltagelse i et tegnsprogskursus, som gik ud på at sætte dem i stand til at kommunikere bedre med et hørehæmmet barn på 3 år.
 Der var endvidere ikke hjemmel til at kræve, at forældre anvendte ferie til deltagelse i kurset.
 Kassation:
Principafgørelsen har ikke længere vejledningsværdi Kassationsdato:
12-06-2009 Love:
Lov om social bistand - lovbekendtgørelse nr. 110 af 26. februar 1996 - § 48, stk. 3 Vejledninger:
Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 20 Sagsfremstilling:
 Sagen omhandlede et forældrepar til en 3-årig hørehæmmet datter, som var tilknyttet en skole for hørehæmmede børn.
 I januar 1994 ansøgte forældrene kommunen om bevilling af kursusaf gift samt tabt arbejdsfortjeneste i forbindelse med deltagelse i familietegnsprogskursus, arrangeret af en forældreforening.
 Ønsket om kursusdeltagelse skyldtes, at forældrene ønskede et bedre kendskab til tegnsprog end det skolen kunne bibringe dem.
 Kommunen besluttede at bevilge dækning af udgifter til deltagelse i tegnsprogskursus til familien.
 Kommunen besluttede endvidere, at der ikke kunne bevilges dækning af tabt arbejdsfortjeneste i kursusperioden, idet kommunen skønnede, at uddannelsen, der var tilrettelagt af en forældreforening, kunne tilrettelægges således at der f.eks. kunne tages ferie fra arbejdet.
--------------------------- |*)Se tillige SM O- | |112-96. |--------------------------- Ankenævnet, stadfæstede kommunens afgørelse.
Der blev herved lagt vægt på, at forældrene til hørehæmmede børn ved deltagelse i de tegnsprogskurser, der blev tilbudt, ville kunne få et så solidt fundament i tegnsprog, at de ville kunne kommunikere med barnet på tilfredsstillende niveau.
 Uanset kommunen havde bevilget hjælp til kursusafgiften for kurset, fandt nævnet ikke grundlag for at pålægge kommunen herudover at bevilge hjælp til tabt arbejdsfortjeneste som en nødvendig merudgift, jf. bistandslovens § 48.
 Ansøgerne var i beskæftigelse, og kurserne lå i arbejdstiden.
 Sagen blev behandlet i principielt møde med henblik på afklaring af, hvorvidt bevilling af kompensation for tabt arbejdsfortjeneste som nødvendig merudgift efter bistandslovens § 48, kunne afslås med begrundelsen, at der kunne tages ferie fra arbejdet i kursusperioden.
 Afgørelse:
 Ankestyrelsen fandt, at forældrene havde krav på kompensation for tabt arbejdsfortjeneste efter bistandslovens § 48, under deltagelsen i tegnsprogskursus afholdt af en forældreforening.
 Ankestyrelsen lagde til grund, at kommunen i forbindelse med sin bevilling til kursusdeltagelsen havde fundet, at betingelserne herfor i bistandslovens § 48, stk. 1-2 var opfyldt.
Ankestyrelsen fandt ikke, at der var noget i vejen for at deltagelse i kurser skete i forbindelse med ferieafvikling.
Men hvis dette ikke var muligt af hensyn til forholdene på arbejdsstedet, eventuelle andre børn i familien eller af private årsager og betingelserne for at yde godtgørelse iøvrigt var opfyldt, fandt Ankestyrelsen, at der ikke kunne gives afslag på godtgørelse for tabt arbejdsfortjeneste.
 Ankestyrelsen ændrede således ankenævnets afgørelse.
