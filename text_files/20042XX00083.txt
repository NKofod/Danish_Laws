Skriftlig fremsættelse (24. februar 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om klage-  

 og erstatningsadgang inden for sundhedsvæsenet (Lovforslag nr.
L 75).
 Lovforslaget er en del af den samlede lovgivningsmæssige  

 gennemførelse af aftalen mellem regeringen og Dansk Folkeparti om en  

 kommunalreform.
 Formålet med lovforslaget er dels at tilpasse den  

 eksisterende lovgivning til den nye regionale struktur, dels at skabe et  

 samlet  

 overblik for patienterne over deres adgang til at klage og modtage erstatning  

 i  

 forbindelse med behandling i sundhedsvæsenet.
 Samtidig indføres der med lovforslaget en takstfinansiering  

 af Sundhedsvæsenets Patientklagenævn, således at de driftsansvarlige  

 myndigheder får mulighed for og incitament til lokalt at iværksætte  

 foranstaltninger, der begrænser anledningen til borgernes indsendelse af  

 klager  

 til Patientklagenævnet.
Efter gældende lovgivning har der hidtil været klageadgang  

 for visse administrative afgørelser til Ankestyrelsen og de sociale nævn.  

 Efter  

 lovforslaget vil adgangen til at klage over disse afgørelser blive overført  

 til  

 Patientklagenævnet.
Formålet er at indføre en enstrenget klageordning på  

 sundhedsområdet, og dermed at begrænse antallet af myndigheder, der behandler  

 klager over forhold inden for sundhedsområdet.
 Lovforslaget, der knytter sig til det samtidig fremsatte  

 forslag til sundhedslov, indebærer, at de centrale lovbestemmelser vedrørende  

 patienters adgang til at klage og få erstatning i forbindelse med behandling,  

 undersøgelse m.v. inden for sundhedsvæsenet samles i én lov.
 Lovforslaget træder i kraft 1. januar 2007, dog således at  

 reglerne om takstfinansiering af Patientklagenævnet træder i kraft 1. januar  

 2006.
 Idet jeg i øvrigt henviser til lovforslagets bemærkninger,  

 skal jeg anbefale forslaget til Folketingets velvillige behandling.
