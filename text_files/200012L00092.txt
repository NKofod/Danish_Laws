Fremsat den 10. november 2000 af  

 skatteministeren (Ole Stavad) Forslag til Lov om ændring af forskellige afgiftslove1) (Forhøjelse af afgiften for behandling af affald  

 på visse forbrændingsanlæg, forhøjelse af afgiften  

 af glødelamper og forhøjelse af vægtafgiften af visse  

 traktorer) § 1 I lov om afgift af affald og råstoffer, jf.  

 lovbekendtgørelse nr. 570 af 3. august 1998, som ændret ved lov  

 nr. 1034 af 23. december 1998, § 5 i lov nr. 380 af 2. juni 1999,  

 § 20 i lov nr. 165 af 15. marts 2000 og lov nr. 359 af 22. maj 2000,  

 foretages følgende ændringer:
 1. § 10, stk. 1, affattes således:
»Afgiften udgør 375 kr. pr. t affald, der afleveres til deponering.  

 Afgiften udgør 330 kr. pr. t affald, der afleveres til  

 forbrænding.
Den afgiftspligtige vægt er affaldets  

 bruttovægt, jf. dog stk. 2 og 3.«.
 2. § 31, stk. 1, nr. 7, ophæves.
§ 2 I lov om forskellige forbrugsafgifter, jf. lovbekendtgørelse nr.  

 638 af 21. august 1998, som ændret ved § 12 i lov nr. 380 af 2.  

 juni 1999 og § 15 i lov nr. 165 af 15. marts 2000, foretages  

 følgende ændringer:
 1. I § 3, stk. 1, indsættes efter  

 »glødelamper«: »,bortset fra varer omfattet af stk. 2,« og »2 kr.  

 50 øre« ændres til: »3 kr. 75 øre« og »50 øre«  

 ændres til: »75 øre«.
 2. I § 3 indsættes efter stk. 1 som  

 nyt stykke:
 »Stk. 2. Af elektriske glødelamper beregnet til brug i  

 motordrevne køretøjer (autopærer) svares en afgift til  

 statskassen på 2 kr. 75 øre pr. stk.«.
 Stk. 2 og 3 bliver herefter stk. 3 og 4.
 3. § 24, stk. 1, 2. pkt., affattes  

 således:
 »De statslige told- og skattemyndigheder kan meddele bevilling til  

 godtgørelse af afgiften af afgiftsberigtigede varer, der  

 erhvervsmæssigt leveres til udlandet.«.
§ 3 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999, som ændret ved  

 § 3 i lov nr. 960 af 20 december 1999, § 44 i lov nr. 165 af 15.  

 marts 2000, § 2 i lov nr. 463 af 31. marts 2000 og lov nr. 986 af 3.  

 november 2000, foretages følgende ændringer:
 1. § 5, stk. 1, afsnit II, affattes  

 således:
 »Registreringspligtige, ikke-benzindrevne traktorer samt  

 registreringspligtige påhængsvogne hertil betaler afgift efter  

 satserne i § 4, afgiftsklasse II A og B (vare- og lastvogne).«.
§ 4 Stk. 1. Loven træder i kraft den 1. januar 2001.
 Stk. 2. § 1 har virkning for affald, der fra og med den  

 1. januar 2001 tilføres registreringspligtige virksomheder eller  

 anlæg, jf. § 11 i lov om afgift af affald og råstoffer.
 Stk. 3. § 2 finder anvendelse på  

 glødelamper, der fra og med den 1. januar 2001 udleveres fra eller  

 forbruges i registrerede virksomheder, angives til fortoldning eller modtages  

 fra udlandet.
 Stk. 4. § 3 har virkning for afgiftsperioder, der  

 begynder den 1. januar 2001 eller senere.
Bemærkninger til lovforslaget Almindelige bemærkninger Indledning Som led i udmøntningen af finanslovsaftalen for  

 2001 mellem regeringen (Socialdemokratiet og Det Radikale Venstre),  

 Socialistisk Folkeparti og Enhedslisten foreslås det, at der anvendes  

 en og samme sats på affald, svarende til den nuværende  

 højeste forbrændingssats, der forbrændes, at afgiften af  

 glødelamper forhøjes med 50 pct., samt at vægtafgiften  

 for registrerede, ikke-benzindrevne traktorer og påhængsvogne  

 hertil forhøjes, så vægtafgiften kommer til at svare til  

 satserne for vare- og lastvogne i samme vægtklasse.
Affaldsafgiften Affaldsafgiften er i dag 375 kr. pr. ton affald til  

 deponering, 280 kr. pr. ton affald til forbrænding med mindst 10 pct.  

 el-produktion og 330 kr. pr. ton affald til anden forbrænding.  

 Affaldsafgiftens niveau blev sidst ændret den 1. januar 1999. Her blev  

 affaldsafgiften i gennemsnit forhøjet med 60 kr. pr. ton.
Afgiften for  

 deponering af restprodukter fra kraftværker baseret på fossile  

 brændsler eller biomasse steg fra 210 kr. pr. ton til almindelig  

 deponeringssats.
Affaldsafgiften blev sidst ændret den 25. maj 2000,  

 hvor specificeret risikomateriale i forbindelse med forebyggelsen af BSE  

 (kogalskab) blev fritaget for afgift ved forbrænding.
Affaldsafgiften blev indført med virkning fra 1.  

 januar 1987, med en sats på 40 kr. pr. ton affald, der blev indsamlet  

 under den kommunale renovationsordning og indleveret til offentlige deponier  

 eller forbrændingsanlæg.
Formålet var at reducere  

 mængden af affald, der tilføres deponier og  

 forbrændingsanlæg, øge incitamentet til genanvendelse og  

 reducere incitamentet til frembringelse af affald.
Siden er afgiftsgrundlaget  

 ændret til også at omfatte f.eks.  

 slamforbrændingsanlæg og virksomhedernes egen behandling af  

 affaldet.
 Udviklingen i mængde og provenu siden 1997 er vist i  

 tabellen nedenfor.
Opdelingen i to satser ved forbrænding af affald  

 blev vedtaget i 1994, men først med virkning fra den 1. januar 1997.  

 Opdelingen af satsen blev indført for at fremme omlægningen fra  

 ren varmeproduktion til produktion af varme og el ved  

 affaldsforbrændingen.
Det er en betingelse for at betale den lavere  

 forbrændingssats, at elproduktionen udgør mindst 10 pct. af  

 forbrændingsanlæggets samlede energiproduktion.
 Den seneste udvikling i affaldsafgiftsloven betyder, at  

 flere typer anlæg, der forbrænder affald, er blevet  

 registreringspligtige siden vedtagelsen af opdelingen af  

 forbrændingssatsen, hvilket stort set har fjernet forudsætningen  

 om, at alle anlæg er eller kan gøres egnede til  

 kraftvarmeproduktion.
En analyse viser, at hovedparten af det affald, som  

 forbrændes til den høje afgiftssats efter affaldsafgiftsloven,  

 sker på slamforbrændingsanlæg, industrielle anlæg  

 eller mindre forbrændingsanlæg, som forbrænder op til  

 30.000 tons afgiftspligtigt affald årligt.
Der er typisk ikke mulighed  

 for at omstille industrielle anlæg og slamforbrændingsanlæg  

 på grund af anlæggets størrelse, affaldets energiindhold  

 samt de forbrændte affaldsmængder.
I forbindelse med muligheden for at omstille  

 varmeproducerende anlæg til samproduktion af el og varme, er det  

 Energistyrelsen, som gennem forudsætningsskrivelser til det enkelte  

 anlæg fastsætter, om der skal ske omstilling til  

 kraftvarmeproduktion, samt i hvilken takt dette skal ske.
Der findes mindre  

 anlæg, som i deres forudsætningsskrivelser er blevet meddelt, at  

 der ikke er grundlag for en omstilling til kraftvarmeproduktion.
 Endvidere har affaldsproducenterne sædvanligvis ikke  

 mulighed for selv at vælge, hvilket forbrændingsanlæg de  

 vil levere til, da affaldsproducenterne skal følge kommunernes  

 anvisning for affald, herunder hvilket anlæg forbrændingsegnet  

 affald skal tilføres.
Provenu og mængder fra 1997 til 2000 1997 1998 1999 20001 Forbrænding med el-produktion Provenu, mill. kr.
265 210 409 575 Mængde, mill. ton 1,3 1,0 1,6 2,0 Anden forbrænding Provenu, mil. kr.
137 198 190 120 Mængde, mill. ton 0,6 0,8 0,6 0,3 Total Provenu, mill. kr.
867 889 980 1.000 Mængde, mill. ton 3,5 3,4 3,3 3,2 1) Oprindeligt var hensigten med at have to  

 forskellige forbrændingssatser for affald at styre affaldet til  

 forbrænding med elproduktion.
I dag vurderes effekten dog at være  

 begrænset.
På den baggrund foreslås det at fjerne  

 opdelingen af afgiften for forbrænding af affald, så affaldet fra  

 den 1. januar 2001 forbrændes til en sats på 330 kr. pr. ton  

 uafhængigt af, om der sker en produktion af kraftvarme eller ej.
Dermed  

 forhøjes afgiften på affald til forbrænding med  

 elproduktion med 50 kr. pr. ton.
 Det vil løbende blive vurderet, hvorvidt  

 affaldsafgiften lever op til regeringens målsætning for  

 produktion og behandling af affald.
El-pærer Det foreslås at forhøje afgiften på  

 glødelamper for at understøtte bestræbelserne på at  

 forøge brugen af lavenergipærer.
Det foreslås endvidere,  

 at der indføres en enhedssats for autopærer.
Efter de gældende regler er afgiften af elektriske  

 glødelamper (elpærer m.v.) 2,50 kr. pr. stk., når  

 glødelampen har en største bredde (diameter) på over 19  

 mm eller en største længde på over 35 mm.
For andre  

 elektriske glødelamper er afgiften 0,50 kr. pr.  

 stk.
Lavenergipærer er afgiftsfri.
Brugen af almindelige pærer er mere  

 energikrævende end brugen af lavenergipærer.
Lavenergipærer  

 benytter således ca. en fjerdedel strøm i forhold til  

 traditionelle glødepærer.
Produktion af energi er forbundet med  

 udledning af miljøskadelige stoffer som eksempelvis drivhusgasser,  

 hvorfor anvendelsen af produkterne belaster miljøet.
Der findes på nuværende tidspunkt  

 økonomiske incitamenter til at benytte lavenergipærer.  

 Incitamenterne tæller navnlig besparelser af energi- og  

 CO2-afgifter.
Lavenergipærer er på trods af en  

 højere anskaffelsespris økonomisk attraktive set over  

 elpærernes levetid.
Lavenergipærer har imidlertid kun en beskeden  

 markedsandel.
 Med henblik på at øge tilskyndelsen til at  

 skifte til lavenergipærer foreslås det derfor at forhøje  

 den eksisterende afgift fra 2,50 kr. til 3,75 kr. på store  

 glødelamper og fra 50 øre til 75 øre på de  

 små glødelamper.
 Det har vist sig, at skillelinjen mellem store og  

 små glødelamper ikke er hensigtsmæssig for  

 autopærers vedkommende, idet den medfører forskellig  

 afgiftsmæssig belastning på forskellige leverandørers  

 stort set ensartede produkter, som blot afviger en smule fra hinanden med  

 hensyn til størrelse.
Det foreslås derfor, at der indføres en  

 enhedssats på 2,75 kr. pr. stk. for autopærer.
Herved  

 forstås elektriske glødelamper, som er beregnet til brug i  

 motordrevne køretøjer, dvs. til lygter, instrumentbræt,  

 intern belysning m.v. i biler, motorcykler og traktorer m.v.
Det  

 skønnes, at 1/3 af salget af autopærer er små pærer,  

 og 2/3 af salget er store pærer.
Der foreslås endvidere en ændret formulering  

 af bestemmelsen i § 24, stk. 1, 2. pkt., vedrørende  

 godtgørelse af afgiften af varer, der leveres til udlandet.  

 Bestemmelsen vedrører de ikke-registrerede virksomheder.
Formuleringen  

 kommer herved til at svare til den måde, hvorpå  

 godtgørelsen administreres i praksis.
Desuden vil formuleringen komme  

 til at svare til formuleringen i andre afgiftslove.
Traktorer og påhængsvogne Vægtafgiften for traktorer følger  

 færdselslovens sondring mellem indregistrerede traktorer og  

 ikke-indregistrerede traktorer, herunder godkendte traktorer, jf. §§ 72  

 - 75 i færdselsloven.
Som udgangspunkt skal der ikke betales  

 vægtafgift for traktorer, som efter færdselsloven ikke er  

 registreringspligtige.
Traktorer, som er særligt godkendt til at  

 gennemføre visse begrænsede vejtransporter, betaler dog en lav  

 afgift på 61,84 kr. pr. traktor og 41,25 kr. pr.  

 påhængsvogn.
De registreringspligtige, benzindrevne traktorer  

 betaler samme afgift som de godkendte traktorer, mens de  

 registreringspligtige, ikke-benzindrevne traktorer og registreringspligtige  

 påhængsvogne hertil betaler ¼ af afgiftssatserne, som  

 gælder for vare- og lastvogne.
Det foreslås, at den årlige vægtafgift  

 på registreringspligtige, ikke-benzindrevne traktorer og  

 registreringspligtige påhængsvogne hertil forhøjes,  

 så den kommer til at svare til satserne for vare- og lastvogne i samme  

 vægtklasse.
For den typiske traktor og påhængsvogn, der  

 hver især vejer mellem 1 og 2 tons, betyder det, at vægtafgiften  

 i 2001 hæves fra henholdsvis 632,50 kr. til 2.530 kr. og fra 57,50 kr.  

 til 239 kr.
Afgiftsforhøjelsen betyder, at registrerede  

 ikke-benzindrevne traktorer i afgiftsmæssig forstand ligestilles med  

 andre erhvervskøretøjer i samme vægtklasse.
Dermed  

 sidestilles lokale transporter af særligt landbrugsprodukter med  

 vognmandserhvervet, som i dag betaler fuld afgift.
Afgiftsforhøjelsen  

 betyder endvidere, at samfundet i højere grad kompenseres for det  

 forholdsmæssigt store vejslid, som traktorer forårsager i forhold  

 til andre trafikanter.
Provenumæssige konsekvenser Affald Der blev i 1999 afbrændt knap 1,6 mill. ton affald  

 med elproduktion til den lave forbrændingssats.
Der forventes dog en  

 mindre stigning i år 2000. Med en forhøjelse af afgiften for  

 dette affald med 50 kr. pr. ton skønnes provenugevinsten på  

 helårsbasis at udgøre ca. 80 mill kr., dog ca. 60 mill. kr. for  

 finansåret 2001.
Glødelamper Det foreslås at forhøje afgiften af  

 glødelamper med 50 pct.
Dermed hæves afgiften for store  

 glødelamper fra 2,50 kr. pr. stk. til 3,75 kr. pr.  

 stk.
Afgiften på de små glødelamper hæves fra  

 0,50 kr. pr. stk. til 0,75 kr. pr. stk.
Endelig indføres en  

 enhedssats for autopærer på 2,75 kr. pr. stk.
Samlet vil forslaget betyde et merprovenu på ca. 55  

 mill. kr. på helårsbasis under forudsætning af  

 uændrede mængder.
I finansåret 2001 vil merprovenuet blive  

 50 mill. kr.
I dag kan man spare ca. 500 kr. set over pærens  

 levetid ved at vælge en elsparepære frem for en almindelig  

 glødepære.
Med denne afgiftsforhøjelse gives der et  

 yderligere incitament til at skifte til elsparepærer.
Hvis der  

 forudsættes en udskiftning af afgiftsbelagte pærer med  

 elsparepærer på f.eks. 5 pct., medfører det et provenutab  

 på ca. 5 mill. kr. under forudsætning om en priselasticitet  

 på -0,25. Det er usikkert at skønne over mængdevirkningen,  

 idet der allerede som nævnt eksisterer et incitament til at skifte til  

 elsparepærer.
Vægtafgift af visse traktorer Forslaget om forhøjelse af vægtafgiften  

 vedrører ca.11.000 registreringspligtige traktorer og ca. 6.000  

 påhængsvogne.
Forslaget skønnes at medføre et  

 merprovenu på 40 mill. kr. i 2001.
Samlet provenuskøn For finansåret 2001 skønnes ændringerne  

 samlet at medføre et provenu på 150 mill. kr.
Heraf vil  

 ændringen af affaldsafgiften give et provenu på ca. 60 mill. kr.,  

 forhøjelsen af afgiften på glødelamper vil medføre  

 et provenu på ca. 50 mill. kr. og ændringen af vægtafgiften  

 for traktorer vil medføre et provenu på ca. 40 mill. kr.
Administrative konsekvenser for det offentlige Gennemførelse af lovforslaget om affaldsafgift  

 skønnes at medføre engangsudgifter på 30.000 kr. til  

 edb-tilretning og information for Told og Skat, og lovforslaget om  

 elpærer skønnes at medføre engangsudgifter på  

 25.000 kr. for Told og Skat.
 Rigspolitiet skønner, at forslaget om  

 forhøjelsen af vægtafgiften for visse traktorer vil  

 medføre udgifter på ca. 20.000 kr. til edb-mæssige  

 systemændringer.
Erhvervsmæssige konsekvenser Forslaget om forhøjelsen af  

 forbrændingssatsen for affald, der brændes med elproduktion,  

 skønnes at medføre en samlet forhøjelse af det  

 årlige provenu for affaldsafgiften på ca. 80 mill. kr. excl.  

 moms.
Forslaget forventes umiddelbart at belaste erhvervene og det offentlige  

 med ca. 30 mill. kr. før skat årligt, mens husholdningerne  

 belastes med ca. 50 mill. kr. årligt.
Ved forbrænding af affald overvæltes  

 affaldsafgiften på affaldsproducenten.
En forhøjelse af  

 affaldsafgiften vil derfor ikke påvirke varmeaftagerne fra et  

 affaldsforbrændingsanlæg.
 Forhøjelsen af affaldsafgiften ved  

 forbrænding med elproduktion til samme sats som anden  

 forbrænding, vil reducere de administrative omkostninger for  

 anlæg, der forbrænder affald med produktion af el, da  

 anlæggene ikke længere skal foretage opgørelser over,  

 hvorvidt der i afgiftsperioden er produceret mere end 10 pct. el i den  

 samlede energiproduktion.
 Ellers forventes forhøjelsen af affaldsafgiften kun  

 at medføre små administrative konsekvenser for erhvervslivet, da  

 der alene foreslås en satsændring.
Afgiftsforhøjelsen på glødelamper vil  

 medføre et provenu på ca. 55 mill. kr., heraf forventes en  

 ganske stor del at blive overvæltet på forbrugerne.
Det  

 skønnes, at afgiftsforhøjelsen for glødelamper vil  

 belaste erhvervslivet med ca. 10. mill. kr. årligt.
Herudover vil omlægningen af afgiften af  

 autopærer medføre, at en konkurrencemæssig  

 skævvridning fjernes.
Ellers forventes forhøjelsen af afgiften  

 på glødelamper kun at medføre små administrative  

 konsekvenser for erhvervslivet, da der alene foreslås en  

 satsændring.
Skatteministeriet er ikke i besiddelse af oplysninger om,  

 hvor stor en del af de registreringspligtige traktorer, der ejes af  

 henholdsvis erhvervslivet, kommuner og amter samt af private.
Skønnes  

 50 pct. at være ejet af erhvervslivet, vil forslaget om  

 forhøjelse af vægtafgiften for registreringspligtige traktorer  

 medføre en belastning af erhvervslivet på 20 mill. kr.
Miljømæssige konsekvenser Anvendelse af mindre energikrævende eller et  

 reduceret forbrug af glødelamper vil have en positiv  

 miljøeffekt.
Lavenergipærer, der er afgiftsfri, bruger  

 således ca. en fjerdedel strøm i forhold til traditionelle  

 glødepærer.
 Lovforslaget vedrørende affaldsafgiften og  

 lovforslaget vedrørende vægtafgiften af visse traktorer vurderes  

 ikke at have nævneværdige miljømæssige  

 konsekvenser.
Forholdet til EU-retten Lovens bestemmelser om ændringer af afgiften  

 på glødelamper vil blive notificeret i overensstemmelse med  

 Erhvervsministeriets bekendtgørelse nr. 773 af 4. august 2000 om EU s  

 informationsprocedure for tekniske standarder og forskrifter samt forskrifter  

 for informationssamfundets tjenester.
Vurdering af konsekvenser af  

 lovforslag Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner For finansåret 2001 skønnes ændringerne  

 samlet at medføre et provenu på 150 mill. kr.
Heraf vil  

 ændringen af affaldsafgiften give et provenu på ca. 60 mill. kr.,  

 forhøjelsen af afgiften af glødelamper vil medføre et  

 provenu på ca. 50 mill. kr. og ændringen af vægtafgiften  

 for traktorer vil medføre et provenu på ca. 40 mill.  

 kr.
Ingen Administrative konsekvenser for stat, kommuner og  

 amtskommuner Ingen Gennemførelse af lovforslaget om affaldsafgift  

 skønnes at medføre engangsudgifter på 30.000 til  

 edb-tilretning og information for Told og Skat, og lovforslaget om  

 elpærer skønnes at medføre engangsudgifter på  

 25.000 kr. for Told og Skat Økonomiske konsekvenser for erhvervslivet Ingen Det skønnes, at afgiftsforhøjelsen for affald  

 vil belaste erhvervet med mindre end 30 mill. kr. årligt.
Det  

 skønnes, at afgiftsforhøjelsen af glødelamper vil  

 belaste erhvervslivet med ca. 10 mill. kr. årligt.
Hertil kommer en  

 belastning af erhvervet som følge af forhøjelsen af  

 vægtafgiften.
Administrative konsekvenser for erhvervslivet Forhøjelsen af affaldsafgiften vil reducere de  

 administrative omkostninger for forbrændingsanlægene.
 For affald og glødelamper er der tale om en  

 satsændring, som alene vil medføre begrænsede  

 engangsbyrder. Ændringen af vægtafgiften forventes ikke at give  

 erhvervslivet administrative byrder.
Miljømæssige konsekvenser Begrænsning af energiforbruget som følge af  

 reduktion i forbruget af el-pærer.
Lovforslaget vedrørende  

 affaldsafgiften og lovforslaget vedrørende vægtafgiften af visse  

 traktorer vurderes ikke at have nævneværdige  

 miljømæssige konsekvenser.
Ingen Administrative konsekvenser for borgerne Ingen Ingen Forholdet til EU-retten Lovens bestemmelser om ændringer af afgiften af  

 glødelamper vil blive notificeret i overensstemmelse med  

 Erhvervsministeriets bekendtgørelse nr. 773 af 4. august 2000 om EU s  

 informationsprocedure for tekniske standarder og forskrifter samt forskrifter  

 for informationssamfundets tjenester.
Høring Lovforslaget har under hensyn til dets hastende karakter  

 ikke været sendt til høring.
Bemærkninger til lovforslagets enkelte  

 bestemmelser Til § 1 Til nr. 1.
Det foreslås, at affaldsafgiften ændres,  

 således at de to satser for forbrænding af affald bliver  

 identiske.
Omlægningen betyder, at der sker en forhøjelse af  

 satsen for forbrænding af affald med el-produktion med 50 kr. pr. ton  

 affald fra 280 kr. pr. ton til 330 kr. pr. ton fra 1. januar 2001. Der  

 henvises i øvrigt til de almindelige bemærkninger om  

 forhøjelsen af affaldsafgiften.
 Til nr. 2.
 Der er alene tale om en konsekvensændring.
Til § 2 Til nr. 1 og 2.
Efter de gældende regler er afgiften af elektriske  

 glødelamper (elpærer m.v.) 2,50 kr. pr. stk., når  

 glødelampen har en største bredde (diameter) på over 19  

 mm eller en største længde på over 35 mm.
For andre  

 elektriske glødelamper er afgiften 0,50 kr. pr.  

 stk.
Lavenergipærer er afgiftsfri.
 Med henblik på at øge tilskyndelsen til at  

 skifte til lavenergipærer foreslås det derfor at forhøje  

 den eksisterende afgift på almindelige elektriske glødelamper  

 med 50 pct, hvilket svarer til en afgiftsforhøjelse fra 2,50 kr. pr.  

 stk. til 3,75 kr. pr. stk. for store pærer og fra 50  

 øre pr. stk. til 75 øre pr. stk. for små  

 pærer.
 Det har vist sig, at skillelinjen mellem store og  

 små glødelamper ikke er hensigtsmæssig for  

 autopærers vedkommende, idet den medfører forskellig  

 afgiftsmæssig belastning på forskellige leverandørers  

 ensartede produkter, som blot afviger en smule fra hinanden med hensyn til  

 størrelse.
Det foreslås derfor, at der indføres en  

 enhedssats på 2,75 kr pr. stk. for autopærer.
Herved  

 forstås elektriske glødelamper, som er beregnet til brug i  

 motordrevne køretøjer, dvs. til lygter, instrumentbræt,  

 intern belysning m.v. i biler, motorcykler og traktorer m.v.
 Til nr. 3.
Der foreslås endvidere en ændret formulering  

 af bestemmelsen i § 24, stk. 1, 2. pkt. vedrørende  

 godtgørelse af afgiften af varer, der leveres til udlandet.  

 Bestemmelsen vedrører de ikke registrerede virksomheder.
Formuleringen  

 kommer herved til at svare til den måde, hvorpå  

 godtgørelsen administreres i praksis.
Desuden vil formuleringen komme  

 til at svare til formuleringen i andre afgiftslove.
Til § 3 Den årlige vægtafgift for  

 registreringspligtige, ikke-benzindrevne traktorer samt registreringspligtige  

 påhængsvogne hertil hæves fra ¼ af satserne for  

 vare- og lastvogne til fuld sats.
Der henvises i øvrigt til de  

 almindelige bemærkninger vedrørende vægtafgiften.
Til § 4 Det foreslås, at ændringerne træder i  

 kraft den 1. januar 2001.
Bilag Lovforslag sammenholdt med gældende lov Gældende formulering Lovforslaget § 1 I lov om afgift af affald og råstoffer, jf. lovbekendtgørelse  

 nr. 570 af 3. august 1998, som ændret ved lov nr. 1034 af 23. december  

 1998, § 5 i lov nr. 380 af 2. juni 1999, § 20 i lov nr. 165 af 15.  

 marts 2000 og lov nr. 359 af 22. maj 2000, foretages følgende  

 ændringer:
§ 10. Afgiften udgør 375 kr. pr. t affald, der  

 afleveres til deponering.
Afgiften udgør 280 kr. pr. t affald, der  

 afleveres til forbrænding til elproduktion eller til samproduktion af  

 elektricitet og varme, forudsat at elektricitetsproduktionen udgør  

 mindst 10 pct. af anlæggets samlede energiproduktion i en  

 afgiftsperiode.
For affald, der afleveres til anden forbrænding,  

 udgør afgiften 330 kr. pr. t.
Den afgiftspligtige vægt er  

 affaldets bruttovægt, jf. dog stk. 2 og 3.
 1. § 10, stk. 1, affattes således:
»Afgiften udgør 375 kr. pr. t affald, der afleveres til deponering.  

 Afgiften udgør 330 kr. pr. t affald, der afleveres til  

 forbrænding.
Den afgiftspligtige vægt er affaldets  

 bruttovægt, jf. dog stk. 2 og 3.« Stk. 2-4. - - - § 31. De statslige told- og skattemyndigheder fastsætter  

 regler om:
1)-6) - - - 7)	Opgørelse af den i § 10, stk. 1, omhandlede samlede  

 energiproduktion i en afgiftsperiode.
 2. § 31, stk. 1, nr. 7, ophæves.
Stk. 2. - - - § 2 I lov om forskellige forbrugsafgifter, jf. lovbekendtgørelse nr.  

 638 af 21. august 1998, som ændret ved § 12 i lov nr. 380 af 2.  

 juni 1999 og § 15 i lov nr. 165 af 15. marts 2000, foretages  

 følgende ændringer:
 § 3. Af elektriske glødelamper svares en afgift til  

 statskassen, der for varer med en største bredde (diameter) af over 19  

 mm eller en største længde af over 35 mm udgør 2 kr. 50  

 øre pr. stk. og for andre varer 50 øre pr. stk.
 1. I § 3, stk. 1, indsættes efter  

 »glødelamper«: », bortset fra varer  

 omfattet af stk. 2,« og »2 kr. 50 øre« ændres til: »3 kr.  

 75 øre« og »50 øre« ændres til: »75 øre«.
Stk. 2-3. - - - 2. I § 3 indsættes efter stk. 1 som  

 nyt stykke:
 »Stk. 2. Af elektriske glødelamper beregnet til brug i  

 motordrevne køretøjer (autopærer) svares en afgift til  

 statskassen på 2 kr. 75 øre pr. stk.
 Stk. 2 og 3 bliver herefter stk. 3 og 4.
§ 24. Afgiftspligtige varer, der af registrerede virksomheder  

 leveres til udlandet, er fritaget for afgift.
Skatteministeren kan  

 fastsætte regler om godtgørelse af afgift af varer, der leveres  

 til udlandet.
Afgiftsbeløb på under 50 kr. udbetales ikke.
 3. § 24, stk. 1, 2. pkt., affattes  

 således:
 »De statslige told- og skattemyndigheder kan meddele bevilling til  

 godtgørelse af afgiften af afgiftsberigtigede varer, der  

 erhvervsmæssigt leveres til udlandet.«.
Stk. 2-3. - - - § 3 I lov om vægtafgift af motorkøretøjer m.v., jf.  

 lovbekendtgørelse nr. 657 af 12. august 1999, som ændret ved  

 § 3 i lov nr. 960 af 20 december 1999, § 44 i lov nr. 165 af 15.  

 marts 2000, § 2 i lov nr. 463 af 31. marts 2000 og lov nr. 986 af 3.  

 november 2000, foretages følgende ændringer:
 § 5. Af registreringspligtige traktorer og  

 registreringspligtige påhængsvogne hertil samt af traktorer, der  

 er godkendt efter færdselslovens § 75, stk. 1, svares afgift  

 efter følgende satser:
I.
Registreringspligtige, benzindrevne traktorer og registreringspligtige  

 påhængsvogne hertil samt godkendte traktorer uanset  

 brændstof.
 Afgift pr. køretøj:
Traktor kr.
Påhængs- vogn kr.
12 måneder 61,85 41,25 II.
Registreringspligtige, ikke-benzindrevne traktorer og  

 registreringspligtige påhængsvogne hertil. 1/4 af satserne i  

 § 4, afgiftsklasse II A og B (vare- og lastvogne). Afgiftsperioden er 12  

 måneder.
 1. § 5, stk. 1, afsnit II, affattes  

 således:
»Registreringspligtige, ikke-benzindrevne traktorer samt  

 registreringspligtige påhængsvogne hertil betaler afgift efter  

 satserne i § 4, afgiftsklasse II A og B (vare- og lastvogne).« 1)   Loven vil blive  

 notificeret i overensstemmelse med Europa Parlamentets og Rådets  

 direktiv 98/34/EF (informationsproceduredirektivet) som ændret ved  

 direktiv 98/48/EF.
