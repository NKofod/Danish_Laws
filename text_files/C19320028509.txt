Lov Nr. 209 af 23. Juli 1932 om Ændringer i og Tilføjelser til Lov om  

 Rettens Pleje af 11. April 1916, jfr.
Lovbkg.
Nr. 250 af 1. Oktober 1932, der  

 træder i Kraft den 1. Januar 1933, vil paa forskellige Punkter medføre ret  

 indgribende Ændringer i Strafferetsplejen, og vil navnlig ved den  

 Gennemførelse af Anklageprincippet, som Loven er Udtryk for, stille forøgede  

 Krav til Anklagemyndighederne.
 Det vil fremtidig i endnu højere Grad end tidligere gælde, at de Opgaver  

 Strafferetsplejen stiller - herunder ogsaa at Sagerne fremmes med den  

 Hurtighed, der altid bør kendetegne Behandlingen af en Straffesag - kun vil  

 kunne løses gennem et nøje Samarbejde mellem Retsplejens forskellige Organer:  

 Domstole, Forsvarere og Anklagemyndigheder, og Anklagemyndighederne bør for  

 deres Vedkommende i Forventning om Gensidighed virke hen til, at dette  

 Samarbejde overalt kan finde Sted uden Gnidningsmodstand.
 Idet der iøvrigt henvises til den ny Lovs Indhold, finder jeg efter  

 Forhandling med Justitsministeriet særlig Anledning til at fremhæve følgende  

 vedrørende nogle af de skete Ændringer.
I.
Afhøringer.
 De ændrede Regler, har dels Hensyn til udenretslige, dels til  

 indenretslige Afhøringer, og angaar dels Sigtede dels Vidner.
 Derimod maa det, uanset at Loven kun forbyder Udspørgning angaaende  

 »Sigtelsen«, antages, at udenretslig Udspørgning er udelukket ogsaa  

 med Hensyn til NYE Sigtelser, der rettes imod den paagældende, og uanset at  

 Litr. a) uden videre Forbehold undtager den Sigtede, der inden Retten har  

 afgivet en uforbeholden Tilstaaelse, maa det ligeledes antages, at  

 udenretslig Udspørgning af en saadan Sigtet kun kan finde Sted med Hensyn til  

 den Sigtelse, angaaende hvilken Tilstaaelse i Retten er aflagt - alt  

 naturligvis forsaavidt ikke Undtagelsesbestemmelserne under b) eller c)  

 finder Anvendelse.
Med Hensyn til Litr. c) bemærkes særligt, at saafremt en i Arresten  

 hensiddende Sigtet ytrer Ønske om at afgive Forklaring, bør normalt Dommerens  

 Tilladelse søges indhentet, eventuelt telefonisk; men der vil iøvrigt ikke  

 være noget til Hinder for, at Politiet i saadant Tilfælde uden Indhentelse af  

 Dommerens Tilladelse modtager og nedskriver den Forklaring, Sigtede ønsker at  

 afgive, naar det blot iagttages, at der ikke finder Udspørgning angaaende  

 Sigtelsen Sted.
Bestemmelsen om, at Sigtede skal have »udtalt  

 Ønske« om at afgive Forklaring, kan ikke antages at være til Hinder for,  

 at Politiet, navnlig i Grundlovsforhøret, rejser Spørgsmaalet om udenretslig  

 Afhøring af Sigtede.
 Bortset fra særlig paatrængende Tilfælde SKAL der gives Værgeraadet paa  

 Barnets Hjemsted eller det stedlige Værgeraad Underretning, saaledes at en  

 Repræsentant for Værgeraadet kan give Møde:
Ved enhver Afhøring af Børn under 15 Aar, uden Hensyn til om Sagen angaar  

 en Sædelighedsforbrydelse eller ikke, KAN der, naar Grund dertil findes,  

 forlanges Bistand af en Repræsentant for Værgeraadet under Afhøringen eller  

 tilkaldes en anden dertil egnet Person til at bistaa under Afhøringen.
En  

 saadan særlig tilkaldt Person har Krav paa Godtgørelse efter Reglerne i §  

 211, 1. Stk.
Anklagemyndigheden bør begære indkaldt ikke blot Vidner m. v., hvis Udsagn  

 antages at ville støtte Sigtelsen, men alle, der findes at burde afhøres i  

 Retten, og det vil altsaa ubetinget blive Hovedreglen, at Anklagemyndigheden  

 afhører først.
Det vil da være dens Opgave at foretage en grundlæggende og  

 fuldstændig Afhøring angaaende alle de Punkter, der har betydning for Sagen,  

 og altsaa ligesaavel at fremdrage, hvad der kan være til den Sigtedes Gunst,  

 som hvad der antages at støtte Sigtelsen.
Det er af den største Vigtighed, at  

 Anklagemyndigheden fra første Færd overalt gennemfører Afhøringerne i Retten  

 med fuldkommen Loyalitet, idet det ved en modsat Fremgangsmaade - helt  

 bortset fra den Uret, som derved vil kunne voldes - hurtigt vil vise sig, at  

 Anklagemyndighedens Autoritet undergraves, og at Lovens System for Afhøring  

 sprænges, idet Dommeren nødes til, for at forebygge at Afhøringen bliver  

 ensidig, uoverskuelig og unødig langvarig, selv at overtage Afhøringen.
Da det er nødvendigt, at den, der møder for Anklagemyndigheden, er vel  

 forberedt og har Overblik over, hvad der skal søges oplyst eller fastslaaet i  

 Retsmødet, maa Sagen som hidtil forberedes ved Optagelse af Rapporter, der  

 fremlægges i Retten.
Men der er dog Grund til her at fremhæve, at man nu, da  

 Hovedafhøringen i Retten er lagt i Anklagemyndighedens egen Haand, bør søge  

 at sammentrænge Rapportskrivningen noget, saaledes at Rapporterne væsentligst  

 betragtes som orienterende Grundlag for de Afhøringer, der skal finde Sted i  

 Retten, medens disse sidste i størst mulig Udstrækning bliver de primære.
Ligesom der fremdeles i Medfør af § 807, 5. Stk., skal optages skriftlige  

 Beretninger, d. v. s.
Rapporter om de Efterforskningshandlinger, der  

 foretages, saaledes vil Rapporterne ligesom hidtil være at fremlægge i Retten  

 i det Omfang, hvori de viser sig at faa betydning for Sagen, og Politiet bør  

 ikke, for at skabe sig en gunstigere Stilling i Forhold til Forsvaret,  

 tilbageholde optagne Rapporter alene til sit eget Brug, naar disse Rapporter  

 vedrører det, hvorom der skal forhandles i Retten.
Det fremskaffede Materiale  

 bringes ind i Sagen, naar Politimesteren skønner, at Sagens Behandling før  

 det ønskeligt og naturligt, og det er ikke nødvendigt, at Rapporter eller  

 andre Aktstykker fremlægges før det Retsmøde, hvor de Forhold, de paagældende  

 Dokumenter angaar, skal behandles.
I Forbindelse hermed staar det, at det ikke mere er gjort til Pligt at  

 bilægge Forundersøgelsesbegæringen med Sagens Akter, jfr. § 816. Det maa dog  

 herved erindres, at det baade for Dommeren og den Forsvarer, der skal fungere  

 i Retsmødet, i de fleste Tilfælde er i høj Grad ønskeligt forinden Retsmødet  

 at sætte sig ind i Sagen, og der bør derfor som Regel, eventuelt ved Hjælp af  

 de Genparter, der skal medfølge ved Fremlæggelsen, jfr. herom det nedenfor  

 under II bemærkede, gives Dommeren og den beskikkede Forsvarer den fornødne  

 Lejlighed hertil, for Dommerens Vedkommende om muligt samtidig med  

 Forundersøgelsesbegæringen.
Hvornaar denne Regel findes at burde fraviges,  

 maa Politiet afgøre efter det enkelte Tilfældes Beskaffenhed, men det skal  

 dog med Hensyn til Forholdet til Forsvarerne bemærkes, at selv om Sigtede  

 ikke ønskes gjort bekendt med Materialet før Retsmødet, vil dette i og for  

 sig ikke være til Hinder for, at Materialet udlaanes den beskikkede Forsvarer  

 med forpligtelse til at efterkomme Politiets Ønsker i den omhandlede  

 Henseende.
Hvad angaar valgte Forsvarere maa Politiet i hvert Tilfælde træffe  

 Afgørelsen efter bedste Skøn.
 Forsaavidt Dokumenter fremlægges under DOMSFORHANDLINGEN, skal ifølge  

 Reglerne i § 927 alle Vedkommende saavidt muligt have Lejlighed til i  

 Forvejen at gøre sig bekendt med det, der skal fremlægges.
En Følge af den Stilling, Loven har givet Anklagemyndigheden under  

 Afhøringen, er Reglen i § 821, 1ste Stk., jfr. § 810, 2. Stk., hvorefter det  

 er dens Pligt saavel under Efterforskning som under Forundersøgelse at være  

 til Stede i Retsmøderne, som Regle ved Politimesteren eller dennes  

 autoriserede Fuldmægtig.
Saafremt der undtagelsesvis gives Møde ved en anden  

 end Politimesteren eller en autoriseret Fuldmægtig, bør der gives Møde ved en  

 Person, der kan antages at være i Stand til at afhøre, og fortrinsvis ved  

 den, der selv har behandlet Sagen.
 Statsadvokaterne bør til Stadighed have deres Opmærksomhed henvendt paa,  

 om det overholdes, at Møde som Regel gives ved Politimesteren eller dennes  

 autoriserede Fuldmægtig.
De omhandlede Regler om Afhøring ved Parterne gælder i og for sig ikke  

 alene for Sager, der henhører under Statsadvokatens Paatalemyndighed, men  

 ogsaa for Politisager, jfr.
Kap. 70 og 74 samt Forudsætningen i § 933, 2.  

 Led.
Men ligesom det ifølge § 933, 1. Led, ikke er til Hinder for en  

 Politisags Fremme, at ingen giver Møde paa Politimesterens Vegne, saaledes  

 maa det under Hensyn til Karakteren af den for Politisager anordnede  

 Procesmaade antages at være foreneligt med Loven, at Dommeren, selv om Møde  

 gives paa Politimesternes Vegne, afhører Tiltalte og Vidner, saafremt  

 Dommeren og den for Politimesteren mødende foretrækker denne Fremgangsmaade.
II.
Genparter.
Ifølge § 823, jfr. § 810, 2. Stk., sidste Pkt., skal der af Aktstykker,  

 der fremlægges i Retten, være sig under Efterforskning eller Forundersøgelse,  

 i fornødent Omfang medfølge Genpart til Brug for Forsvareren; af det  

 Retsbogen tilførte skal Udskrift snarest tilstilles Politimesteren,  

 Forsvareren samt paa Begæring Statsadvokaten.
Er der flere Forsvarere i  

 Sagen, maa hver af dem i Almingelighed kunne fordre et Sæt Genparter og en  

 Retsbogsudskrift.
 Da de originale Dokumenter i Retsmødet normalt beror hos Dommeren, vil det  

 være paakrævet, at Politimesteren tillige lader tage et Sæt Genparter til  

 Brug for Anklagemyndigheden selv.
De omhandlede Regler, der ifølge Bestemmelsernes Plads kun angaar Sager,  

 der er undergivet Statsadvokatens Paatalemyndighed, er begrundede i, at  

 Afhøring af Sigtede og Vidner normalt foretages af Parterne, og de bør ikke  

 udstrækkes videre, end Øjemedet tilsiger.
Paa den anden Side vil det, under  

 Hensyn til at i Nutid det store Flertal af skriftlige Udfærdigelser affattes  

 eller dog kan affattes på Maskine, være saaledes, at Gennemslag uden  

 synderlig Ulempe kan tages straks, medens en senere Afskrivning vil være  

 forbunden med Forsinkelse og Bekostning og derfor i størst mulig Udstrækning  

 bør undgaas.
 Ud fra disse Betragtninger vil der være Anledning til at sondre mellem  

 følgende Tilfælde:
 A.
 I Sager, der maa forventes at ville give Anledning til retslige Afhøringer  

 af ikke helt ringe Omfang, og hvor derhos en Sigtelse for en under  

 Statsadvokatens Paatale hørende Overtrædelse rejses eller maa ventes rejst,  

 bør følgende Regler iagttages:
 Ved Sagens Fremsendelse til den fremmede Jurisdiktion maa det angives,  

 hvormange Retsbogsudskrifter og Genparter af Rapporter der behøves vedrørende  

 det i den fremmede Jurisdiktion passerede, og disse tages da i den fremmede  

 Jurisdiktion.
 B.
I Sager, hvis Faktum er let overskueligt, og hvor derhos kun kortere  

 retslige Afhøringer kan ventes, saasom smaa Tyverisager, hvor Tilstaaelse  

 foreligger, vil der i vidt Omfang kunne afviges fra foranstaaende, idet  

 Afhøring i Retten i saadanne Tilfælde maa antages at kunne ske alene paa  

 Grundlag af Sagens originale Dokumenter.
Der bør derfor søges truffet Aftale  

 med Dommeren og Forsvareren om, at Genparter spares i saadanne Sager.
 C.
I Sager, hvor vel mere indgaaende retslige Afhøringer maa ventes at skulle  

 finde Sted, men hvor ingen Sigtelse for et Statsadvokatens Paatale undergivet  

 Forhold ventes rejst, saaledes som det f.
Eks. ofte vil være Tilfældet i  

 Sager, hvis retslige Behandling paabegyndes med Afholdelse af Forhør efter §  

 1018, er det ikke nødvendigt at levere Genpart af de fremlagte Dokumenter.
Da det paa Sagens første Stadium undertiden stiller sig usikkert,  

 hvorledes dens fremtidige Forløb vil blive, kan Tvivl opstaa, navnlig med  

 Hensyn til Politirapporter, om hvorvidt Gennemslag bør tages.
Medens det  

 normalt vil være praktisk at tage Gennemslag af Anmeldelsesrapporten, maa  

 det, hvad senere Rapporter angaar, bero paa et Skøn, om Genpart bør tages.  

 Viser det sig da senere, at en Sag, hvor Gennemslag ikke er taget, dog mod  

 Forventning føres frem til retslige Afhøringer i Anledning af Sigtelse for et  

 under Statsadvokatens Paatalemyndighed hørende Forhold, bør Genpart af de  

 tidligere Aktstykker kun taget i det Omfang, Sagens retslige Behandling  

 nødvendigt kræver.
Naar Forsvarerens Hverv er endt, er han ifølge § 737, 4. Stk., forpligtet  

 til at aflevere til Retten de ham udleverede Udskrifter og Genparter af  

 Sagens Aktstykker, og ifølge § 825, 2. Stk., 2. Pkt., tilstilles Udskrifter  

 og Genparter af Retten Paatalemyndigheden.
Rejse Tiltale ved Underret,  

 tilstiller Anklagemyndigheden ifølge § 926, 5. Stk., den for  

 Domsforhandlingen beskikkede Forsvarer de nævnte Udskrifter og Genparter.  

 Rejses Tiltale ved Landsret, vil der kunne forholdes paa tilsvarende Maade  

 til Fyldestgørelse af Forskriften i § 835. Maa det antages, at Tiltale i  

 Sagen vil blive rejst, og at den samme Forsvarer, der har fungeret under  

 Sagens Forberedelse, ligeledes vil komme til et møde under Domsforhandlingen,  

 vil der kunne træffes Aftale om, at de Forsvareren udleverede udskrifter og  

 Genparter blive beroende hos ham.
Under Hensyn til, at de oftnævnte Udskrifter og Genparter haved til Stede  

 i alle Sager af betydeligere Omfang tør det ventes, at Dommeren kun rent  

 undtagelsesvis vil finde, at de i § 927, 1. Stk., 2. Pkt., omhandlede  

 Ekstraktgenparter er nødvendige, og Politimensteren bør af parktiske og  

 økonomiske Grunde søge truffet Aftale med Dommeren herom.
Findes det i  

 enkelte Tilfælde paakrævet, at Ekstrakt udfærdiges, bør Eksemplar af denne  

 leveres ikke alene til Forsvareren, jfr. § 927, 1. Stk., 2. Pkt., men ogsaa  

 til Dommeren, uanset at Loven ikke indeholder nogen Forskrift herom.
III.
Bevisførelsens Tidspunkt.
 Da Loven ikke gennemfører Reglen om Bevisumiddelbarhed under  

 Domsforhandling undtagen for Nævningesagers vedkommende, vil det , ligsom  

 hidtil, i andre Sager være Hovedreglen, at Beviserne føres for vedkommende  

 Undersøgelsesret til Brug ved Oplæsning for den dømmende Ret, jfr. § 818.
Da imidlertid Sagens Behandling i adskillige Tilfælde vil kunne væsentligt  

 lettes og fremskynds, i Fald man henskyder Bevisførelsen eller Dele af denne  

 til Domsforhandlinge, skal Opmærksomheden henledes paa Reglen i § 928, 4.  

 Stk.
Ifølge denne Bestemmelse, der afløser og udvider den tidligere Regel i  

 Rpl. § 926, jfr. § 922, kan Retten, naar denfinder det ønskeligt, bestemme,  

 at Vidner eller Syns- eller Skønsmænd skal afhøres personligt under  

 Domsforhandlingen, og saafremt Tiltalte er til Stede, kan han udspørges i  

 Overensstemmelse med Reglerne i § 868, 1. Stk.
Det bemærkes i denne  

 Forbindelse, at Tiltalte i Henhold til § 763, 1. Stk., ordentligvis er  

 pligtigt møde for den Ret, ved hvilken Tiltale er rejst.
 I Henhold tl disse Bestemmelser vil det være muligt, hvor Sagens  

 Beskaffenhed tillader det, at henskyde Bevisførelsen helt eller delvis fra  

 Efterforskningen og Forundersøgelsen til Domsforhandlingen, og  

 Paatalemyndighederne bør, for at virke for en Simplificering af Rettergangen,  

 henstille til Dommerne at forsøge denne Fremgangsmaade, hvor Omstændighederne  

 taler derfor.
Saadan Udskydelse bør naturligvis ikke finde Sted, naar det kan ventes, at  

 Betingelserne for Sagens Paakendelse efter § 925 vil komme til at foreligge,  

 ligesom den formentlig ofte vil være mindre praktikabel i Arrestantsager  

 saavel som i Sager, der omfatter mange Forhold.
Endvidere vil det normalt  

 være en Forudsætning for Benyttelsen af denne Fremgangsmaade, AT  

 Forundersøgelsen og Domsforhandlingen skal foretages for samme Ret, AT  

 Mødepligten ikke gøres byrdefuldere, navnlig for Vidnerne, samt AT der ved  

 den politimæssige Undersøgelse af Sagen, om fornødent suppleret med retslige  

 Forhør, kan skabes et tilstrækkeligt Grundlag til, at Statsadvokaten derpaa  

 kan afgøre, om, for hvilke Forbrydelse og for hvilken Ret Tiltale skal  

 rejses, jfr. § 818, 1. Pkt., 1. Led.
Bevistvivl vil derimod i og for sig ikke  

 være til Hinder for den ommeldte Henskyden af Bevisførelsen til  

 Domsforhandlingen.
 Som Eksempler paa Sager, i hvilke Tiltale ofte vil kunne rejses endog uden  

 nogen forudgaaende retslig Afhøring, og hvor paa den anden Side den  

 umiddelbare Bevisførelse under Domsforhandlingen er hensigtsmæssig, kan  

 nævnes Motorsager, jfr. herved Bestemmelsen i § 721 Nr. 2 Litra aa,  

 Voldssager og visse Sædelighedssager (Blufærdighedskrænkelser og lignende).
 Som det fremgaar af selve Lovbestemmelsens Tekst, er Dommeren ikke pligtig  

 at lade Bevisførelsen foregaa under Domsforhandlingen, og der maa derfor af  

 Anklagemyndigheden søges truffet de fornødne Aftaler med vedkommende Dommer  

 enten for den enkelte Sags Vedkommende eller eventuelt for visse Grupper af  

 sager.
Naar Afhøring finder Sted under Domsforhandlingen, gælder Reglen i § 824,  

 2. Stk., om Protokollation af de afgivne Forklaringer.
Saafremt en Sag, der  

 er behandlet paa den heromhandlede Maade, paaankes, og det under Ankesagens  

 Behandling befindes, at den under Domsforhandlingen stedfundne Protokollation  

 ikke er bleven aldeles fyldestførende, bør det, hvor Afstandshensyn ikke er  

 til Hinder, henstilles til Landsretten efter Omstændighederne at foretrække  

 fonyet Afhøring for Landsretten fremfor fornyet Afhøring for Undretten, jfr.  

 § 965, 1. Stk., sammenholdt med § 955.
IV.
Politisager Den Fremgangsmaade, en Tiltalt, der i en Politisag er blevet dømt som  

 udeblevet, maa anvende, ifald han ikke akkviescerer ved den afsagte Dom, er  

 herefter den, at han i Medfør af § 987 maa begære Sagen genoptagen til ny  

 Behandling ved Underretten.
Betingelserne for, at saadan Genoptagelse kan  

 finde Sted, er dog, at han godtgør, at han har haft lovligt Forfald og ved  

 ham utilregnelige Omstændigheder har været forhindret fra i Tide at Anmelde  

 dette, eller at Stævningen ikke betimeligt er kommet til hans Kundskab, samt  

 at Begæringen fremsættes inden de samme Frister, som gælder for Anke.
V.
Tiltalefrafald.
I § 723 næstsidste Stk. er der givet nye Regler angaaende  

 Anklagemyndighedens Adgang til at slutte Sager, der henhører under  

 Statsadvokatens Paatalemyndighed, ved en mindelig Afgørelse, uanset at Sagen  

 vilde kunne føres igennem til fældende Dom.
Betingelesn for, at en saadan  

 mindelig Afgørelse kan finde Sted, er i Overensstemmelse med den hidtil  

 fulgte Praksis, at Sigtede inden Retten har afgivet en uforbeholden  

 Tilstaaelse, hvis Rigtighed bestyrkes ved de iøvrigt foreliggende  

 Oplysninger, men Anklagemyndighedens Beføjelse til at betinge  

 Paatalefrafaldet af, at visse Vilkaar opfyldes, er blevet betydelig udvidet.
Forsaavidt Sagen i Overensstemmelse med de gældende Regler, jfr. § 723,  

 Nr. 1 og 2 samt Anordning Nr. 298 af 1. December 1932, kan sluttes af  

 Statsadvokaten, kan denne paa egen Haand gøre Paatalefrafaldet afhængigt af,  

 at Sigtede vedtager at erlægge en af Retten godkendt Bøde eller at betale  

 Erstatning.
Men findes det, at Paatalefrafaldet bør betinges af andre af de i  

 Lovbestemmelsen nævnte Vilkaar - en vis Tids Straffri Vandel m. v. - vil  

 Rigsadvokatens Bestemmelse altid være at indhente, altsaa ogsaa i Sager, hvor  

 det ifølge Forseelsens Beskaffenhed ellers tilkommer Statsadvokaten at tage  

 Beslutning om Undladelse af Paatale.
 Denne Adgang til at slutte en Sag med et betinget Tiltalefrafald vil  

 navnlig være anvendelig i Tilfælde, hvor den paagældende ikke er egentlig  

 forbryderisk eller asocialt indstillet, men hvor hans Lovovertrædelse nærmest  

 skyldes Karaktersvaghed eller en stadig stedfindende Fristelse, saaledes at  

 et Recidiv maa befrygtes, og hvor det endelig - netop af Hensyn til  

 Muligheden for at han fremtidigt kan afholde sig fra Forbrydelser - maa anses  

 for at være af særlig Betydning, at han forskaandes for en Straffedom og for  

 den Nedsættelse i det almindelige Omdømme, som Tiltalt og Domføldelse saa  

 ofte bevirker.
 Da det er ugørligt paa Forhaand at angive Retningslinierne nærmere, vil  

 det være ønskeligt, at Sagerne indtil videre forelægges i et Omfang, der  

 muliggør en virkelig Prøvelse af, i hvilken Udtrækning Bestemmelsen er  

 praktisk anvendelig.
VI.
Anholdelse.
 I § 769 gives delvis ændrede Regler om, i hvilke Tilfælde Retten uden  

 foregaaende Indkaldelse kan beslutte en Mistænkts Anholdelse, hvilke Regler  

 iøvrigt ogsaa faar Betydning ved Anholdelser, der besluttes af Politiet, jfr.  

 § 771.
Visse Ændringer følger at, at Grænserne mellem de henholdsvis under  

 Statsadvokatens og Politimesterens Paatalemyndighed hørende Sager er ændrede,  

 hvorom henvises til det ovenfor i Afsnit IV bemærkede.
Iøvrigt fremhæves, at  

 Loven nu bl.a. medtager følgende Tilfælde:
Lovene Nr. 268 og 269 af 3. November 1924 angaaende Unddragelse af  

 Alimentationsforpligtelser, Strfl. § 138 angaaende farlig Beruselse og Overtrædelse af Tilhold efter §  

 72, Stk. 1 eller 2, og Strfl. § 229, Stk. 3 angaaende Mandspersoner, som imod Politimesterens  

 Advarsel deler Bolig med en Kvinde, der driver Utugt som Erhverv.
VII.
Oprejsning i Anledning af strafferetlig Forfølgning.
 I Kap. 93 a, §§ 1018 a-1018 m, har Loven givet nye samlede, tildels  

 ændrede Regler om Oprejsning i Anledning af strafferetlig Forfølgning, medens  

 de tidligere paa forskellige Steder i Love spredte Bestemmelser angaaende  

 Erstatning m. v. for uforskyldt Anholdelse eller Fængsling er udgaaet.
 A.
 Hvad de materielle Regler angaar, henledes Opmærksomheden særligt paa  

 følgende:
Ved denne ændrede Formulering er det tydeliggjort, at Erklæringens  

 Afvigelse i og for sig ikke indeholder nogen Desavouering af Politiets eller  

 Rettens Handlemaade, men kun gaar ud paa at rehabilitere den Sigtede.  

 Erklæringen kan, hvis Retten under Sagen i Medfær af § 137, 1. Stk., Kap.  

 67-69 og 71-73 har taget Beslutning om nogen Foranstaltning, ikke udstedes  

 uden Rettens forud indhentede Samtykke.
Nægter Politimesteren at udstede den  

 begærte Erklæring, kan dette Spørgsmaal hverken indbringes for højere  

 administrativ Myndighed eller for Domstolene, men Sigtede maa i saa Fald  

 kræve Erstatning ved Retten.
 B.
 I de PROCESSUELLE Regler er der sket flere meget væsentlige Forandringer:
 Rigsadvokaten, den 27. December 1932.
Aug.
Goll.
