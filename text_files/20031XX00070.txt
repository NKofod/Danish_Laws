Skriftlig fremsættelse (13.  

    

  

 november 2003) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 ændring af lov om andelsboligforeninger og andre boligfællesskaber, lov om  

 individuel boligstøtte, lov om midlertidig regulering af boligforholdene og  

 forskellige andre love. (Konsekvensændringer som følge af lov om byfornyelse  

 og  

 udvikling af byer) (Lovforslag nr.
L 74).
Lovforslaget fremsættes i tilslutning til det samtidigt  

 fremsatte forslag til lov om byfornyelse og udvikling af byer.
Lovforslaget  

 indeholder nogle konsekvensændringer i anden lovgivning som følge af, at den  

 gældende lov om byfornyelse foreslås afløst af lov om byfornyelse og  

 udvikling  

 af byer.
Nogle af ændringerne er blot konsekvensrettelser af redaktionel  

 karakter, hvor der i anden lovgivning bør indsættes henvisninger til den nye  

 lov om byfornyelse og udvikling af byer.
 Lovforslaget indeholder følgende elementer:
 -  

  

 Støtte til  

 istandsættelse af bl.a. andelsboliger  

  

 . Efter kapitel 4 i lov om byfornyelse  

 og udvikling af byer kan der ydes kontant tilskud til gennemførelse af  

 istandsættelse af klimaskærmen, det vil sige reparation, udskiftning eller  

 fornyelse af tage, ydermure, vinduer og døre, i bl.a. andelsboligforeningers  

 ejendomme,  

 ligesom der er mulighed for at give kontant tilskud til afhjælpning af  

 kondemnable forhold i sådanne ejendomme, under forudsætning af at der er tale  

 om ejendomme opført før 1950.
For at hindre, at den offentlige støtte til gennemførelsen af  

 sådanne arbejder kapitaliseres ved overdragelse af andelsboliger, er det  

 foreslået, at det ydede tilskud skal fragå ved opgørelsen af værdien af  

 foreningens formue.
Tilskuddet kommer herved ikke til at påvirke den pris,  

 der  

 kan godkendes af bestyrelsen for andelsboligforeningen ved en andelshavers  

 overdragelse af sin andelsbolig.
 -  

  

 Ophævelse af reglerne  

 om sanerings- og byfornyelsesboligsikring samt huslejetilskud  

  

 . Lovforslaget  

 om byfornyelse og udvikling af byer indebærer som den væsentligste ændring i  

 boligstøtteloven, at reglerne om sanerings- og byfornyelsesboligsikring samt  

 huslejetilskud (byfornyelsesboligsikring m.v.) i lovens kapitel 5 ophæves.  

 Lejeforhøjelser som følge af byfornyelse vil i stedet fremover blive  

 kompenseret via reglerne om indfasningsstøtte i lov om byfornyelse og  

 udvikling  

 af byer, som udbetales til ejeren eller i særlige tilfælde direkte til  

 lejeren.  

 Ud over ophævelsen af de særlige regler om boligstøtte til beboere, der  

 udsættes for en lejeforhøjelse som følge af en beslutning om byfornyelse  

 m.v.,  

 indeholder lovforslaget tekniske ændringer af lov om individuel boligstøtte.
 De hidtil gældende regler om byfornyelsesboligsikring m.v.  

 finder fortsat anvendelse for beboere i ejendomme, hvortil kommunen har  

 hjemtaget bindende tilsagn til en byfornyelsesbeslutning før den 1. januar  

 2004. Der vil derfor fortsat i en årrække indgå ansøgninger til kommunerne om  

 byfornyelsesboligsikring m.v., som skal behandles og udbetales efter de  

 hidtil  

 gældende regler.
 Forslaget om at ophæve reglerne om byfornyelsesboligsikring  

 m.v. indebærer endvidere regelforenkling og en administrativ lettelse for  

 kommunerne.
-  

  

 Grundejernes  

 Investeringsfonds (GI) kapitalindskud i byfornyelsesselskab samt refusion fra  

 GI  

                                                                         .  

                                                                            
  

    

  

  

 Lovforslaget om byfornyelse og udvikling  

 af byer indebærer, at godkendte byfornyelsesselskaber kan ansøge om at blive  

 løst fra godkendelsen, hvorved de kan agere på lige vilkår med ikke-godkendte  

 byfornyelsesselskaber og udstrække deres aktiviteter ud over de områder, som  

 hidtil har sat grænsen for deres virke.
I enkelte tilfælde har godkendelsen  

 været en forudsætning for, at investorer har kunnet foretage kapitalindskud i  

 byfornyelsesselskaber.
Dette gælder bl.a.
GI, som efter lov om midlertidig  

 regulering af boligforholdene kun kan foretage kapitalindskud i godkendte  

 byfornyelsesselskaber.
GI har foretaget kapitalindskud i et godkendt  

 sanerings-  

 og byfornyelsesselskab på grundlag af lov om midlertidig regulering af  

 boligforholdene.
Det har vist sig ønskeligt, at GI kan fortsætte hermed,  

 selvom  

 byfornyelsesselskabet vælger at frasige sig sin godkendelse.
Der er derfor  

 behov for at ændre boligreguleringsloven.  

    

  

 Der er samtidig behov for, at allerede foretagne indskud kan forblive  

 indestående i selskabet, også efter ophøret af godkendelsen.
Dette  

 forudsætter  

 dog, at selskabet fortsætter med at fungere inden for byfornyelse m.v., men  

 er  

 ikke til hinder for, at selskabet kan befatte sig med andre opgaver end  

 byfornyelse.
Det foreslås i en ny bestemmelse, at GI i et omfang, der  

 nærmere fastlægges i en aftale, refunderer en del af statens udgifter til  

 støtte til vedligeholdelsesarbejder i udlejningsejendomme efter lovforslaget  

 om  

 byfornyelse og udvikling af byer.
Bestemmelsen svarer til § 95 i lovforslaget  

 om byfornyelse og udvikling af byer.
- Konsekvensrettelser.  

  

 Henvisninger i anden lovgivning til lov om byfornyelse foreslås enten  

 erstattet  

 eller suppleret med en henvisning til den ny lov om byfornyelse og udvikling  

 af  

 byer.
Der er således tale om konsekvensrettelser af redaktionel karakter.
Med hensyn til lovforslagets økonomiske, administrative og  

 erhvervsøkonomiske konsekvenser skal forslaget som nævnt ses i snæver  

 sammenhæng med det samtidigt fremsatte forslag til lov om byfornyelse og  

 udvikling af byer.
Det vurderes, at der ikke er selvstændige økonomiske,  

 administrative eller erhvervsøkonomiske konsekvenser af nærværende forslag  

 bortset fra afskaffelsen af byfornyelsesboligsikringen m.v.
Dette medfører  

 mindreudgifter for stat, kommuner og amtskommuner på tilsammen 15,6 mio. kr.  

 i  

 perioden 2004 til og med 2007, hvilket er udførligt beskrevet i  

 bemærkningerne  

 til lovforslaget.
 Det foreslås, at loven træder i kraft den 1. januar 2004.
 Idet jeg i øvrigt henviser til lovforslaget og de bemærkninger,  

 der ledsager det, skal jeg anbefale forslaget til Tingets velvillige  

 behandling.
