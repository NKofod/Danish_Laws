Pressenævnets kendelse i sag nr. 12-70-00289 Resumé Klager  en person  klagede over artiklen Lægevidenskaben kurerer sindssyg læge-voldsforbryder på fire måneder! på helsenyt.com.
 Pressenævnets formand udtaler:
 Da helsenyt.com, hvor den påklagede artikel er offentliggjort, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
Pressenævnet bemærker, at nævnet kan pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Det ligger uden for nævnets kompetence at pålægge helsenyt.com sletning af artiklen.
Spørgsmålet om, hvorvidt klager kan kræve oplysninger fjernet, henhører under Datatilsynet og domstolene.
 Man kan klage til Datatilsynet, hvis man mener, at behandling af oplysninger om én selv ikke lever op til kravene i persondataloven (lov nr. 429 af 31. maj 2000 om behandling af personoplysninger). Klagen oversendes til Datatilsynet for eventuel videre behandling.
 [Klager] har klaget til Pressenævnet over artiklen Lægevidenskaben kurerer sindssyg læge-voldsforbryder på fire måneder! bragt på helsenyt.com i 2003, idet han mener, at god presseskik er tilsidesat, og artiklen bør slettes.
 Sagen er behandlet sammen med sag nr. 12-70-00286, [Klager] mod BT, sag nr. 12-70-00287, [Klager] mod Ekstra Bladet, og sag nr. 12-70-00288, [Klager] mod Google.dk.
[Klager] har til støtte for klagen bl.a. anført, at artiklen er blandt søgeresultaterne, når man foretager en søgning på klagers navn på søgemaskinen Google.dk.
Artiklen vedrører en gammel afsluttet straffesag, som klagers børns klassekammerater har fundet via en søgning.
Klagers offentlig tilgængelige straffeattest har ikke længere nogen tilførsel.
Artiklen bør derfor fjernes fra Helsenyt.coms hjemmeside, så de heller ikke kan findes via Google.dk.
 Pressenævnets formand udtaler:
 Da helsenyt.com, hvor den påklagede artikel er offentliggjort, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
Pressenævnet bemærker, at nævnet kan pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Det ligger uden for nævnets kompetence at pålægge helsenyt.com sletning af artiklen.
Spørgsmålet om, hvorvidt klager kan kræve oplysninger fjernet, henhører under Datatilsynet og domstolene.
 Man kan klage til Datatilsynet, hvis man mener, at behandling af oplysninger om én selv ikke lever op til kravene i persondataloven (lov nr. 429 af 31. maj 2000 om behandling af personoplysninger). Klagen oversendes til Datatilsynet for eventuel videre behandling.
