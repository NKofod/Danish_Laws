L - Hæftelse og erstatningsansvar L.1 Hæftelse generelt L.2 Hæftelse ved forskellige driftsformer L.3 Opkrævning L.4 Nulstilling og erstatningsansvar generelt L.1 Hæftelse generelt Bestemmelserne om hæftelse for skatter, der opkræves efter KSL, jf.  

 lovbek. nr. 614 af 10. juli 1997, findes i lovens afsnit VII.
I § 68 findes  

 reglerne om indkomstmodtagerens hæftelse, hvis denne lader sig udbetale  

 A-indkomst uden indeholdelse af A-skat, og i § 69 findes reglerne om den  

 indeholdelsespligtiges hæftelse for skatter, som skal indeholdes efter KSL.
I KSL foreskrives alene, hvad den indeholdelsespligtige formelt skal gøre  

 for at foretage en indeholdelse, nemlig beregne det beløb, der skal  

 indeholdes, og tilbageholde beløbet i A-indkomsten.
Der stilles i denne  

 forbindelse ikke krav om, at den indeholdelsespligtige skal have et beløb til  

 disposition svarende til den indeholdte A-skat.
Den indeholdelsespligtige  

 hæfter for den indeholdte midlertidige pensionsopsparing på samme måde som  

 for indeholdt lønmodtagerbidrag, jf.
ATP-loven § 17 B, som indsat ved lov nr.  

 803 af 24. okt. 1997.
I AMFL, jf. lovbek. nr. 744 af 21. sept. 1997, findes tilsvarende  

 hæftelsesbestemmelser.
For den bidragspligtige gælder bestemmelsen i lovens §  

 15, stk. 1, og for den indeholdelsespligtige bestemmelsen i lovens § 15, stk.  

 5.
L.2 Hæftelse ved forskellige driftsformer Hæftelsens omfang afhænger af, hvem der er indeholdelsespligtig.
a.
I enkeltmandsvirksomheder hæfter indehaveren personligt for indeholdte  

 A-skatter samt for AM-bidrag.
Hæftelsen omfatter altså ikke alene den formue,  

 der er skudt ind i virksomheden, men også den personlige formue.
Hæftelsen er  

 begrænset til indehaverens formue og omfatter således ikke en eventuel  

 ægtefælles formue.
b.
I interessentskaber er hver enkelt interessent i hæftelsesmæssig  

 henseende stillet som indehaveren af en enkeltmandsvirksomhed.
Det vil sige,  

 at der foreligger personlig og solidarisk hæftelse.
c.
I aktie- og anpartsselskaber under stiftelse hæfter stifterne på samme  

 måde som interessenterne i et interessentskab.
Når selskabet er stiftet, dvs.  

 registreret i Erhvervs- og Selskabsstyrelsen, begrænses hæftelsen til kun at  

 omfatte selskabets formue.
Der er ikke længere personlig hæftelse.
Dette  

 gælder også de skatterestancer, som selskabet har oparbejdet, mens det var  

 under stiftelse, medmindre de inden registreringen blev sikret ved udlæg el.  

 lign. i stifterens/stifternes personlige formue.
d.
I kommanditselskaber hæfter komplementaren personligt som i  

 interessentskaber, medens kommanditisterne alene hæfter med deres  

 kapitalindskud, som i anpartsselskaber og aktieselskaber.
Flere  

 komplementarer hæfter indbyrdes solidarisk.e.
Foreninger,  

 arbejdsløshedskasser, selvejende institutioner o. lign. hæfter med kapitalen.  

 Der vil normalt ikke i forbindelse med sådanne institutioner være tale om  

 personlig hæftelse.
L.2.1 Hæftelse for indeholdt A-skat og indeholdte lønmodtagerbidrag Efter KSL § 69, stk. 2, hæfter den, som har indeholdt skat efter KSL, over  

 for det offentlige for betaling af det indeholdte beløb, og hæftelsen kan  

 alene gøres gældende over for den indeholdelsespligtige.
Der stilles i KSL § 69, stk. 2, ingen betingelse om, at den  

 indeholdelsespligtige skal have handlet culpøst for at kunne pålægges  

 hæftelse for den indeholdte, ikke indbetalte A-skat.
Det er således  

 tilstrækkeligt, at der er indeholdt A-skat, som ikke er indbetalt.
Den indeholdelsespligtiges hæften efter KSL § 69, stk. 2, fortsætter under  

 en eventuel betalingsstandsning efter konkurslovens kap. 2, indtil  

 konkursdekretets afsigelse.
Herefter vil en eventuel indeholdelsespligt og  

 hæftelse påhvile konkursboet.
 I den udstrækning, der ikke ved konkursafslutningen bliver fuld dækning  

 til A-skattekravet, hæfter den/de indeholdelsespligtige i personligt ejede  

 virksomheder fortsat for den resterende A-skat.
 Af AMFL § 15, stk. 5, 2. pkt. fremgår, at kun den indeholdelsespligtige  

 hæfter for ubetalte indeholdte bidragsbeløb.
L.2.2 Hæftelse for ikke indeholdt A-skat og ikke indeholdte  

 lønmodtagerbidrag Når A-skat og lønmodtagerbidrag ikke er indeholdt som påbudt, hæfter  

 indkomstmodtageren og den indeholdelsespligtige solidarisk for den ikke  

 indeholdte A-skat og de ikke indeholdte bidrag, dvs. at den ikke indeholdte  

 A-skat eller ikke indeholdte bidrag kan opkræves enten hos  

 indkomstmodtageren, jf.
KSL § 68 og AMFL § 15, stk. 1, eller hos den  

 indeholdelsespligtige, jf.
KSL § 69, stk. 1 og AMFL § 15, stk. 5. Kravet kan  

 altid rettes mod indkomstmodtageren, mens den indeholdelsespligtige alene  

 hæfter ved udvist forsømmelighed.
Der foreligger ikke nogen fast administrativ praksis for, hvornår  

 henholdsvis KSL § 69, stk. 1 og AMFL § 15, stk. 5 (den indeholdelsespligtiges  

 hæftelse), og KSL § 68 og AMFL § 15, stk. 1 (indkomstmodtagerens hæftelse),  

 skal anvendes.
Som udgangspunkt kan anvendelsen af KSL § 69, stk. 1, og AMFL  

 § 15, stk. 5 begrænses til tiden forud for det tidspunkt, hvor skatten og  

 bidraget er blevet endeligt pålignet indkomstmodtageren.
 Der må ikke samtidig med opkrævning hos indkomstmodtageren foretages  

 opkrævning af beløbene hos den indeholdelsespligtige.
Lønmodtagerens hæftelse Lønmodtageren hæfter umiddelbart i henhold til KSL og AMFL for ikke  

 indeholdt A-skat og ikke indeholdte lønmodtagerbidrag.
 Ikke indeholdte beløb skal som hovedregel opkræves hos lønmodtageren og  

 reguleres over dennes årsopgørelse og opkræves som restskat og slutbidrag.
Selvom den indeholdelsespligtige har udvist forsømmelighed, kan det  

 besluttes at berigtige løbende og senest afsluttet indkomstår over den  

 ansattes årsopgørelse.
I givet fald må det ske på grundlag af en vurdering  

 af, hvad der findes mest hensigtsmæssigt.
Det skal naturligvis tillægges  

 betydning, om der ved en sådan udskydelse af bidragenes/skatternes opkrævning  

 er reel risiko for, at beløbene ikke vil blive betalt.
Hvis det ikke er  

 tilfældet, kan situationer, hvor . det for lidt indeholdte beløb ikke med rimelighed kan rummes i den  

 ansattes løn for resten af året, . lønmodtageren ikke længere er ansat hos den indeholdelsespligtige, eller . tidspunktet for indgivelse af oplysningsseddel er nært forestående, tale for berigtigelse over den ansattes årsopgørelse uden told- og  

 skatteregionen således forinden gør hæftelse gældende hos den  

 indeholdelsespligtige.
Den indeholdelsespligtiges hæftelse Betingelserne for at opkræve den ikke indeholdte A-skat og det ikke  

 indeholdte bidrag hos den indeholdelsespligtige er, at denne har udvist  

 forsømmelighed i forbindelse med den manglende eller for lave indeholdelse,  

 og at indkomstmodtageren ikke allerede har betalt skat og lønmodtagerbidrag  

 af indkomsten.
 Uanset at bestemmelserne har omvendt bevisbyrde, har det i retspraksis  

 vist sig, at det er Told*Skat, der skal bevise, at den indeholdelsespligtige  

 har handlet forsømmeligt.
Den indeholdelsespligtige anses for at have udvist forsømmelig adfærd i  

 tilfælde, hvor han undlader at indeholde A-skat og bidrag i udbetalinger til  

 en person, der udfører arbejde af en sådan karakter, at det klart falder ind  

 under bestemmelsen i KSL § 43 og KSLbek. nr. 768 af 19. sept. 1995, § 20, som  

 ændret ved bek. nr. 761 af 20. aug. 1996, om personligt arbejde i  

 tjenesteforhold.
Det tillægges ikke i den forbindelse betydning, at personen,  

 der udfører arbejdet, er momsregistreret og tillægger regningen for det  

 udførte arbejde moms.
Det tillægges heller ikke betydning, at arbejdstageren  

 kan forevise giroindbetalingskort lydende på betaling af B-skat mv., idet en  

 prøvelse af, hvorvidt udbetalinger er A- eller B-indkomst og bidragspligtige,  

 ikke finder sted hos forskudsregistreringsmyndigheden, men hos  

 arbejdsgiverkontrollen.
 Hvis told- og skatteregionen i tilfælde, hvor arbejdstageren er  

 forskudsregistreret som B-skatteyder, konstaterer, at den pågældende i  

 virkeligheden er A-indkomstmodtager, bør forskudsregistreringsmyndigheden  

 underrettes.
Hvis en indeholdelsespligtig mod bedre vidende, jf.
TfS 1996,284 (VLD),  

 foretager udbetalinger uden indeholdelse af A-skat og lønmodtagerbidrag,  

 anses han for at have handlet forsømmeligt. (Dommen er anket til højesteret).
Hvis en indeholdelsespligtig undlader at rette sig efter et påbud, givet  

 af told- og skatteregionen om at indeholde A-skat og lønmodtagerbidrag, anses  

 den indeholdelsespligtige for at have handlet forsømmeligt.
Klage over  

 pålægget har ikke opsættende virkning.
 Hvis den indeholdelsespligtige har været i undskyldelig uvidenhed om, at  

 udbetalingen er A-indkomst og bidragspligtig, bør man undlade at pålægge  

 hæftelse for manglende indeholdelse i allerede foretagne udbetalinger.
 I tilfælde af manglende indeholdelse af A-skat og lønmodtagerbidrag som  

 følge af den indeholdelsespligtiges indkodningsfejl el. lign. i virksomhedens  

 lønsystem pålægges ikke hæftelse, hvis virksomheden i øvrigt administrerer  

 kildeskatte- og bidragsordningen korrekt.
 Den indeholdelsespligtige har regreskrav mod de berørte indkomstmodtagere.  

 Afstår den indeholdelsespligtige fra at gøre sit krav gældende, skal  

 indkomstmodtagerens ligningsmyndighed underrettes med henblik på en eventuel  

 ændring af indkomstmodtagerens skatteansættelse.
Fiskale repræsentanter Personer, der i henhold til KSL § 46, stk. 5 er befuldmægtiget til at  

 foretage indeholdelse for en arbejdsgiver, der ikke har hjemting her i  

 landet, hæfter som udgangspunkt på samme måde som indeholdelsespligtige, jf.  

 KSL § 46, stk. 1.
L.3 Opkrævning Hæftelse efter KSL § 69, stk. 1 og AMFL § 15, stk. 5 er ikke begrænset til  

 det løbende indkomstår.
Det opgjorte beløb opkræves særskilt af told- og  

 skatteregionerne ved skriftlig, begrundet meddelelse over for den  

 indeholdelsespligtige.
A-skatten og bidraget specificeres på  

 indkomstmodtagere og på indkomstperioder.
 Vedrørende klage, se afsnit K.3.3.
Krav opgjort efter indkomstårets udløb, men inden den ordinære  

 årsopgørelse er tilgængelig Hvis den indeholdelsespligtige ikke har indsendt oplysningsseddel med den  

 pågældende A-indkomst mv., udskriver told- og skatteregionen af hensyn til  

 ligningsmyndigheden straks en sådan udvisende A-indkomsten.
Den beregnede,  

 ikke indbetalte A-skat og de beregnede lønmodtagerbidrag må derimod ikke  

 anføres på oplysningssedlen.
Supplerende oplysningsseddel udvisende A-skatten  

 og lønmodtagerbidraget udskrives først, når den indeholdelsespligtige har  

 indbetalt det opgjorte tilsvarbeløb.
 Hvis tilsvaret indbetales i afdrag, skal supplerende oplysningsseddel  

 udskrives for hvert indbetalt afdrag.
Krav opgjort efter, at den ordinære årsopgørelse er tilgængelig Told- og skatteregionerne skal, før krav fremsættes over for den  

 indeholdelsespligtige, for hver indkomstmodtager undersøge, . om den opgjorte A-indkomst mv. er medtaget ved indkomstmodtagerens  

 skatteansættelse for det pågældende indkomstår, og . om der ifølge indkomstmodtagerens årsopgørelse forekommer restskat og  

 slutbidrag til særskilt opkrævning, og om beløbet er betalt.
Er A-indkomsten mv. ikke medregnet ved skatteansættelsen, eller forekommer  

 der restskat og lønmodtagerbidrag til særskilt opkrævning, kan den ikke  

 indeholdte A-skat og lønmodtagerbidraget umiddelbart opkræves hos den  

 indeholdelsespligtige.
Oplysningssedler udskrives som ovenfor anført.
 Det tilsvarsbeløb, der opkræves hos den indeholdelsespligtige, må ikke  

 overstige indkomstmodtagerens samlede, ikke betalte restskat eksklusiv  

 procenttillæg og eventuelle morarenter for det pågældende indkomstår.
 Hvis en restskat og slutbidrag vedrørende indkomstmodtageren er til  

 tvangsinddrivelse, og der samtidig af den indeholdelsespligtige indbetales et  

 beløb efter KSL § 69, stk. 1, eller efter AMFL § 15, stk. 5 skal  

 indkomstmodtagerens bopælskommune straks underrettes om, at restskatten og  

 slutbidraget nu vil blive nedskrevet med det indbetalte beløb.
L.4 Nulstilling og erstatningsansvar generelt Hvis en indeholdelsespligtig virksomhed med begrænset ansvar ophører som  

 insolvent med en A-skatterestance og restancer af AM-bidrag, vil det  

 offentlige som oftest lide tab, fordi der kun kan opnås dividende af  

 restancen.
Som følge heraf har det offentlige anlagt en række  

 erstatningssager og fået medhold i, at erstatningsansvar under visse  

 betingelser kan pålægges fysiske personer, der har været særligt nært knyttet  

 til den fallerede virksomhed.
 Erstatningsansvar bygger på grundsætningen i dansk ret om, at man kan  

 pålægges erstatningsansvar, hvis man på uansvarlig vis er årsag til, at  

 trediemand påføres et økonomisk tab.
 Der skal foreligge culpa.
 For at en person skal kunne idømmes erstatningsansvar efter culpa-reglen  

 kræves det, at den skadegørende handling skal kunne tilregnes ham som  

 forsætlig eller uagtsom, dvs., at han enten har tilsigtet den skadegørende  

 handling, eller at han har vidst eller burde have vidst, at hans handling  

 ville medføre skadens indtræden.
Herudover skal den ansvarspådragende adfærd være årsag til det lidte tab,  

 ligesom årsagssammenhængen skal have stået skadevolderen klart.
Se UfR  

 1976.241 (ØLD).
 Hæftelsessager vedrørende indeholdt, men ikke indbetalt A-skat og  

 lønmodtagerbidrag kan opdeles i 2 grupper:
1. A-skatte- og bidragsrestancer vedrørende udbetalinger til selskabets  

 ledelse og disses nærtstående (nul-stilling) og 2. A-skatte- og bidragsrestancer vedrørende udbetalinger til selskabets  

 øvrige ansatte (erstatning).
 I de fleste tilfælde udvises culpa ved, at ledelsen kan bebrejdes, at den  

 indeholdelsespligtige virksomhed er fortsat, selv om den ikke havde økonomisk  

 evne til at indbetale de indeholdte A-skatter samt AM-bidraget.
Culpøs adfærd kan også forekomme, når parterne i et retsforhold har nær  

 tilknytning til hinanden, f.eks. i familieforhold, eller når et  

 aktie-/anpartsselskab eller lignende beherskes af en enkelt eller af en  

 snæver gruppe af kapitalindskydere, og disse tilrettelægger indeholdelsen på  

 en sådan måde, at det bliver til skade for det offentlige, dvs. at det  

 offentlige får mindre provenu, jf.
TSS-cirk. 1997-9.
L.4.1 Nulstilling Nulstilling gennemføres ved, at skattemyndighederne tilsidesætter de  

 bogførte A-skatter og lønmodtagerbidrag med den virkning, at  

 indkomstmodtageren ikke godskrives beløbene på sin årsopgørelse.
 Nulstilling hindrer således, at en skatteyder gennem indeholdelsesreglerne  

 opnår en fyldestgørelse, som ikke kan opnås i selskabet/boet.
 Told*Skats praksis vedrørende nulstilling fremgår af TSS-cirk. 1997-9, som  

 er udfærdiget på grundlag af en højesteretsdom refereret i UFR 1981.473 og  

 AMFLbek. nr. 1250 af 16. dec. 1996, hvorefter lønmodtagerbidrag reguleres ved  

 årsopgørelsen på samme måde som personskatter.
Betingelser for nulstilling 1. Den indeholdelsespligtige skal være en virksomhed med begrænset ansvar,  

 typisk et aktie- eller anpartsselskab.
 2. Virksomhedens insolvens skal være konstateret ved ophør, konkurs,  

 betalingsstandsning, akkord eller lignende.
 3. Den indeholdelsespligtige skal have restancer af A-skat og  

 lønmodtagerbidrag vedrørende den/de periode(r), hvor der er sket bogføring af  

 disse beløb og ved udbetaling af løn til de under pkt. 4. nævnte personer.  

 Perioderne behøver ikke at være sammenhængende.
4. Nulstilling kan kun ske for den person, der har en væsentlig økonomisk  

 interesse i virksomheden, og som disponerer enerådende i virksomhedens  

 anliggender.
Dette gælder tilsvarende, hvor disse forudsætninger samtidig  

 opfyldes af af flere personer, ligesom bogført A-skat og lønmodtagerbidrag  

 for de nævnte personers ægtefæller, registrerede partnere og samlevere kan  

 nulstilles.
Det er ikke afgørende, om de pågældende helt eller delvis ejer  

 virksomhedens kapital.
 5. Nulstilling forudsætter, at de pågældende i kraft af deres tilknytning  

 til virksomheden vidste eller burde vide, at der ikke var økonomisk realitet  

 bag de formelle indeholdelser, således at de bogførte A-skatter og bidrag  

 ikke ville kunne afregnes.
 Told*Skat foretager endvidere nulstilling i tilfælde, hvor det findes  

 rimeligt, at den ovenfor nævnte personkreds og ikke staten er nærmest til til  

 at bære risiko for tab.
Opkrævning Nulstilling skal reguleres over årsopgørelsen og opkræves som restskat/  

 særskilt slutbidrag.
Opgørelsen af den skattepligtige indkomst Indkomstmodtageren har ikke fradragsret for det nulstillede beløb ved  

 opgørelsen af sin skattepligtige indkomst, men beløbet kan anmeldes som  

 fordring i et eventuelt bo, jf.
TfS 1996,165 (LSR).
L.4.2 Erstatning Domstolene har i en række sager pålagt personligt ansvar for et selskabs  

 manglende afregnede A-skatter, hvis den pågældende, typisk en leder af et  

 aktie- eller anpartsselskab, ved sin handlemåde har påført det offentlige  

 tab.
 På grundlag af en højesteretsdom, refereret i UfR 1981.473, er SD-cirk.  

 1982-15, som ændret ved TSS-cirk 1997-6 om erstatning udfærdiget.
Senest har Højesteret i en dom af 24. nov. 1994 , jf.
UfR. 1995.43, pålagt  

 en leder af et anpartsselskab personligt ansvar for selskabets ikke  

 indbetalte A-skatter.
Betingelserne for at kræve erstatning Den indeholdelsespligtige skal være en virksomhed med begrænset ansvar,  

 typisk et aktie- eller anpartsselskab.
 1. Der skal være påført det offentlige et tab ved culpøs adfærd, se  

 ovenfor.
 2. Virksomheden skal være ophørt som insolvent med restancer af A-skat og  

 AM-bidrag, eller tab skal være konstateret i forbindelse med akkord eller  

 lignende.
3. Personer, der ønskes pålagt erstatningsansvar, skal have haft en  

 væsentlig økonomisk interesse i virksomheden og have været enerådende i  

 virksomhedens anliggender.
Dette gælder tilsvarende, hvor disse  

 forudsætninger samtidigt er opfyldt af flere personer.
Det er ikke afgørende,  

 om de pågældende helt eller delvist ejede selskabets kapital.
Der findes en del domme, som pålægger direktøren og/eller bestyrelsen  

 erstatningsansvar.
Domstolene stiller imidlertid strenge krav til  

 bevisførelsen.
Der lægges vægt på, hvornår det regnskab, som udviste det dårlige  

 resultat, har foreligget for selskabets ledelse, og om denne - trods et kendt  

 dårligt resultat - har haft berettiget grund til at tro på, at igangværende  

 forhandlinger om overdragelse af virksomheden eller tilførsel af ny kapital  

 ville kunne hindre virksomhedens økonomiske sammenbrud, jf.
UfR 1985.377  

 (HRD) og TfS 1997,65 (ØLD).
 Hvis der slet ikke foreligger noget regnskab, vil det som oftest tolkes  

 som culpøs adfærd fra ledelsens side.
 Den erstatningspligtige skal allerede på det tidspunkt, hvor lønningerne  

 blev udbetalt, have indset eller burde have indset, at der var en nærliggende  

 risiko for, at selskabet ikke kunne betale de tilhørende A-skatter og  

 AM-bidrag.
 Domstolene lægger endvidere vægt på, om selskabet har været pålagt  

 permanent inkasso, og om opkrævningen fra regionens side har været effektiv.  

 UfR 1985.209 (HRD).
 Culpabedømmelsen er således strengere ved erstatning end ved nul-stilling.
 Det er Told*Skat, der har bevisbyrden for, at der er handlet culpøst.
Forældelse Erstatningskrav, der ikke er fastslået ved dom, forældes 5 år efter, at  

 tabet er endeligt konstateret.
 Hvis erstatningskravet er fastslået ved dom eller forlig, er  

 forældelsesfristen 20 år.
Renter og opkrævning Erstatning afgøres på grundlag af de almindelige erstatningsregler.  

 Erstatningskravet kan derfor ikke tillægges renter efter KSL og AMFL, men  

 alene procesrenter, og erstatningskravet kan ikke inddrives efter de særlige  

 regler for inddrivelse af skatterestancer og arbejdsmarkedsbidrag.
