 Ved justitsministeriets to cirkulærer af 29. december 1972 er  

 kriminalforsorgens anstaltsledere bemyndiget til at afgøre ansøgninger fra  

 tjenestemænd ved anstalterne i lønramme 20 og derunder om tjenestefrihed uden  

 løn og om nedsat beskæftigelsesgrad mod tilsvarende lønreduktion.
 I cirkulære af 6. juli 1977 bestemte direktoratet, at der i forbindelse  

 med imødekommelse af sådanne ansøgninger - under de igangværende overvejelser  

 om kapacitets- og personaletilpasning til et ændret belægstal - skal tages  

 forbehold med hensyn til muligheden for eventuel senere genindtræden, idet  

 der i almindelighed ikke vil kunne tilsikres de pågældende adgang til senere  

 at genoptage tjeneste i kriminalforsorgen eller at opnå udvidet  

 beskæftigelesgrad.
 Direktoratet er bekendt med, at Statstjenestemændenes centralorganisation  

 II på foranledning af kriminalforsorgsforeningen har forelagt  

 finansministeriet spørgsmålet om, hvorvidt en tjenestemand, der har  

 tjenestefrihed uden løn, ved tjenestefrihedens ophør har krav på at kunne  

 genindtræde i en stilling af samme karakter.
 Finansministeriet har den 1. december 1977 afgivet følgende svar:
»Forudsat at der ikke er truffet konkrete aftaler mellem  

 tjenestemanden og styrelsen, da tilladelsen til tjenestefriheden blev givet,  

 bærer tjenestemanden principielt selv risikoen for, om der ved  

 tjenestefrihedsperiodens udløb er en ledig stilling, i hvilken han kan  

 genindtræde.
Det er dog styrelsens pligt at tilbyde tjenestemanden  

 genindtræden i den først ledigblivende stilling, der har samme karakter som  

 den stilling, vedkommende forlod«.
Justitsministeriets centrale samarbejdsudvalg for fængselsvæsenet har  

 efter en drøftelse den 10. marts 1978 henstillet, at tilladelser til  

 tjenestemænd i kriminalforsorgen til tjenestefrihed uden løn fremtidig  

 meddeles i overensstemmelse med den ordning, der fremgår af finansminsteriets  

 nævnte afgørelse.
Udvalget har endvidere indstillet, at  

 styrelsen/anstaltslederne i overensstemmelse med hidtidig praksis i  

 kriminalforsorgen skal kunne betinge sig, at genindtræden sker ved et anden  

 tjenestested end det tjenestested, som tjenestemanden forlod.
 Direktoratet bestemmer herefter følgende:
 Når anstaltslederne imødekommer ansøgninger fra tjenestemænd om  

 tjenestefrihed uden løn, skal det i afgørelsen fastsættes, at en eventuel  

 senere anmodming om genindtræden først kan imødekommes, når der indtræder  

 ledighed i en stilling af samme krakter som vedkommendes hidtidige stilling.  

 Det skal endvidere tilkendegives, at genindtræden i givet fald vil kunne ske  

 ved et andet tjenestested.
 Tilsvarende forbehold skal tages, såfremt der bevilges en tjenestemand,  

 der har tjenestefrihed uden løn med forbehold efter cirkulæret af 6. juli  

 1977, forlængelse af tjenestefrihedsperioden.
 Ovenstående træder i stedet for justitsministeriets cirkulære af 6. juli  

 1977, forsåvidt angår ansøgninger om tjenestefrihed uden løn, der modtages af  

 anstalterne efter dette cirkulæres udsendelse.
 Endvidere ophæves cirkulæret af 6. juli 1977, forsåvidt angår ansøgninger  

 om nedsat beskæftigelsesgrad, således at justitsministeriets cirkulære af 29.  

 december 1972 finder anvendelse.
 Tjenestemænd, der tidligere er udtrådt af nummer eller har opnået nedsat  

 tjenestetid, og som har accepteret et forbehold med hensyn til mulighed for  

 tilbagevenden/udvidet beskæftigelse, har således intet krav på at kunne  

 genindtræde i tjenesten, respektive opnå udvidet beskæftigelse.
H.
H.
Brydensholt /Kjærgaard Kriminalforsorgens anstalter.
