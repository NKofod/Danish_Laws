Betænkning afgivet af Erhvervsudvalget den 25. november 2021 Betænkning over Forslag til lov om ændring af lov om finansiel virksomhed, lov om kapitalmarkeder, lov om investeringsforeninger m.v. og forskellige andre love (Supplering af taksonomiforordningen og ny model for SIFI-udpegning) [af erhvervsministeren (Simon Kollerup)]:
1. Ændringsforslag Erhvervsministeren har stillet 18 ændringsforslag til lovforslaget, herunder om deling af lovforslaget.
2. Indstillinger Udvalget vil stemme for ændringsforslag nr. 1 om deling af lovforslaget.
 Et flertal i udvalget (S, V, KF, DF, RV og LA) indstiller de under A og B nævnte forslag til vedtagelse med de stillede ændringsforslag.
Et mindretal i udvalget (SF, EL og FG) indstiller det under A nævnte forslag til vedtagelse med de stillede ændringsforslag.
Mindretallet indstiller det under B nævnte forslag til forkastelse ved 3. behandling.
Mindretallet vil stemme for de stillede ændringsforslag til det under B nævnte forslag.
 Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag a Ændringsforslag om deling af lovforslaget Af erhvervsministeren, tiltrådt af udvalget:
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om finansiel virksomhed, lov om kapitalmarkeder, lov om investeringsforeninger m.v. og forskellige andre love (Supplering af taksonomiforordningen og ny model for SIFI-udpegning)« omfattende titelnoten, § 1, nr. 1-35 og 37-39, §§ 2 og 3, § 4, nr. 1-9 og 14-41, og §§ 5-20.
 B. »Forslag til lov om ændring af lov om finansiel virksomhed (Straf for overtrædelse af STS-forordningens artikel 26 b-26 e og ophævelse af positionslofter for råvarederivater)« omfattende titelnoten, § 1, nr. 36, § 4, nr. 10-13 og 37, og §§ 19 og 20.
[Forslag om deling af lovforslaget] b Ændringsforslag til det under A nævnte lovforslag Til titlen 2) Noten affattes således:
»1) Loven indeholder bestemmelser, der gennemfører dele af Europa-Parlamentets og Rådets direktiv 2014/49/EU af 16. april 2014 (DGSD), EU-Tidende 2014, nr.
L 173, side 149, dele af Europa-Parlamentets og Rådets direktiv (EU) 2016/97 af 20. januar 2016 om forsikringsdistribution, EU-Tidende 2016, nr.
L 26, side 19, dele af Europa-Parlamentets og Rådets direktiv 2014/17 EU af 4. februar 2014 om forbrugerkreditaftaler i forbindelse med fast ejendom til beboelse og om ændring af direktiv 2008/48/EF og 2013/36/EU og forordning (EU) nr. 1093/2010, EU-Tidende 2014, nr.
L 60, side 34, og dele af Europa-Parlamentets og Rådets direktiv 2014/65/EU af 15. maj 2014 om markeder for finansielle instrumenter og om ændring af direktiv 2002/92/EF og direktiv 2011/61/EU, EU-Tidende 2014, nr.
L 173, side 349.« [Konsekvens af ændringsforslag nr. 1] Til § 1 3) Efter nr. 18 indsættes som nyt nummer:
»01. I § 343 s, stk. 3, nr. 4, udgår »og«.« [Konsekvensrettelse] 4) Efter nr. 34 indsættes som nyt nummer:
»02. I § 373, stk. 1, ændres »§ 7, stk. 1 og 2-5,« til: »§ 7, stk. 1-6,«.« [Konsekvensrettelse] 5) Nr. 35 udgår.
[Korrektion af trykfejl] Til § 4 6) Nr. 3 affattes således:
 »3. § 3 affattes således:
 »§ 3. I denne lov forstås ved:
 1) Multilateralt system: Ethvert system eller enhver facilitet, hvor forskellige tredjeparters købs- og salgsinteresser i finansielle instrumenter kan sammenføres.
 2) Reguleret marked: Et multilateralt system, jf. nr. 1, der drives i overensstemmelse med reglerne i kapitel 12-14, 22 og 23.
 3) Multilateral handelsfacilitet (MHF): Et multilateralt system, jf. nr. 1, der drives i overensstemmelse med reglerne i kapitel 17, 18, 20, 22 og 23.
 4) Organiseret handelsfacilitet (OHF): Et multilateralt system, der ikke er et reguleret marked eller en multilateral handelsfacilitet (MHF).
 5) Markedsplads: Et reguleret marked, en multilateral handelsfacilitet (MHF) eller en organiseret handelsfacilitet (OHF).
 6) SMV-vækstmarked (vækstmarked for små og mellemstore virksomheder): En multilateral handelsfacilitet (MHF), der er registreret som et SMV-vækstmarked i overensstemmelse med § 110.
 7) Operatør af et reguleret marked: En fysisk eller juridisk person, der er meddelt tilladelse efter §§ 59 eller 127, og hvis virksomhed består i at drive et reguleret marked.
 8) Operatør af en multilateral handelsfacilitet (MHF): En operatør af et reguleret marked eller et fondsmæglerselskab, der er meddelt tilladelse efter § 86 i denne lov eller § 13, stk. 1, i lov om fondsmæglerselskaber og investeringsservice og -aktiviteter, og hvis virksomhed består i at drive en multilateral handelsfacilitet (MHF).
 9) Operatør af en organiseret handelsfacilitet (OHF): En operatør af et reguleret marked eller et fondsmæglerselskab, der driver en organiseret handelsfacilitet (OHF).
 10) Værdipapircentral (CSD): En værdipapircentral (CSD) som defineret i artikel 2, stk. 1, nr. 1, i Europa-Parlamentets og Rådets forordning (EU) nr. 909/2014 af 23. juli 2014 om forbedring af værdipapirafviklingen i Den Europæiske Union og om værdipapircentraler.
 11) Central modpart (CCP): En central modpart (CCP) som defineret i artikel 2, nr. 1, i Europa-Parlamentets og Rådets forordning (EU) nr. 648/2012 af 4. juli 2012 om OTC-derivater, centrale modparter og transaktionsregistre.
 12) Godkendt offentliggørelsesordning (APA): En godkendt offentliggørelsesordning (APA) som defineret i artikel 2, stk. 1, nr. 34, i Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter.
 13) Godkendt indberetningsmekaniske (ARM): En godkendt indberetningsmekanisme (ARM) som defineret i artikel 2, stk. 1, nr. 36, i Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter.
 14) Systematisk internalisator: Et fondsmæglerselskab, som på organiseret, hyppigt og systematisk grundlag og i væsentligt omfang handler for egen regning ved udførelse af kundeordrer uden for en markedsplads uden at drive et multilateralt system, når fondsmæglerselskabet overskrider de af Europa-Kommissionen fastsatte grænser for, hvornår handelen er hyppig og væsentlig.
 15) Algoritmisk handel: Handel med finansielle instrumenter, hvor en computeralgoritme automatisk med begrænset eller uden menneskelig medvirken fastsætter forskellige ordreparametre, bortset fra systemer, der udelukkende anvendes til at sende, behandle eller bekræfte ordrer eller behandle udførte transaktioner efter handel.
 16) Direkte elektronisk adgang: En ordning, hvor et medlem eller en kunde hos en markedsplads giver en fysisk eller juridisk person ret til at anvende medlemmets eller kundens handelskode til at sende ordrer direkte til markedspladsen elektronisk gennem en direkte markedsadgang eller en sponsoreret adgang.
17) Algoritmisk højfrekvenshandelsteknik: Algoritmisk handelsteknik, der er kendetegnet ved a) en infrastruktur, hvor latensperioden på algoritmisk ordreindførelse forkortes gennem samhusning, proximity hosting eller hurtig direkte elektronisk adgang, b) et system, hvor ordrer afgives, genereres, dirigeres eller udføres uden menneskelig medvirken i forbindelse med hver enkelt handel eller ordre, og c) en høj andel af intradagmeddelelser, der udgør ordrer, prisstillelser eller annulleringer.
 18) Gældsbevis: Obligationer eller andre former for omsættelige gældsinstrumenter, jf. § 4, stk. 1, nr. 1, litra b, bortset fra værdipapirer, der kan sidestilles med aktier i selskaber, eller værdipapirer, som, hvis de konverteres eller de dertil knyttede rettigheder udøves, giver ret til at erhverve aktier eller værdipapirer, der kan sidestilles med aktier.
 19) Derivat: Finansielle instrumenter, der er omfattet af § 4, stk. 1, nr. 1, litra c, og nr. 4-10.
 20) Råvarederivat: Råvarederivater som defineret i artikel 2, stk. 1, nr. 30, i Europa-Parlamentets og Rådets forordning (EU) nr. 600/2014 af 15. maj 2014 om markeder for finansielle instrumenter.
 21) Clearing: Opgørelse af forpligtelser og rettigheder ved en aftalt udveksling af ydelser, hvad enten dette sker i forbindelse med netting, jf. nr. 25, eller for hver transaktion for sig.
 22) Afvikling: Udveksling af ydelser til opfyldelse af parternes forpligtelser.
 23) Deltager: Et institut, en central modpart (CCP), et afregningsfirma, et clearinginstitut, en systemoperatør eller et clearingmedlem af en central modpart (CCP), der er meddelt tilladelse i medfør af artikel 17 i Europa-Parlamentets og Rådets forordning (EU) nr. 648/2012 af 4. juli 2012 om OTC-derivater, centrale modparter og transaktionsregistre.
 24) Indirekte deltager: Et institut, en central modpart (CCP), et afregningsfirma, et clearinginstitut eller en systemoperatør, som har indgået en aftale med en deltager i et system, jf. nr. 26, der udfører overførselsordrer, hvorved den indirekte deltager bliver i stand til at sende overførselsordrer gennem systemet, forudsat at den indirekte deltager er kendt af systemoperatøren.
 25) Netting: Omregning til en nettofordring eller en nettoforpligtelse af fordringer og forpligtelser, der følger af overførselsordrer, som en eller flere deltagere udsteder til eller modtager fra en eller flere andre deltagere med det resultat, at der kun kan gøres en nettofordring eller nettoforpligtelse gældende.
 26) Overførselsordre:
 a) En instruks fra en deltager i et værdipapirafviklingssystem eller et registreret betalingssystem om at stille et pengebeløb til rådighed for en modtager ved en postering på et kreditinstituts, en centralbanks eller et afregningsfirmas konto.
 b) En instruks, som indebærer overtagelse eller indfrielse af en betalingsforpligtelse som defineret i systemets regler.
 c) En instruks fra en deltager i et værdipapirafviklingssystem eller et registreret betalingssystem om at overføre ejendomsretten eller andre rettigheder til et eller flere værdipapirer ved notering i et register eller på anden vis.
 27) Værdipapirafviklingssystem: Et system, der drives af en værdipapircentral (CSD) eller en central modpart (CCP), hvor der regelmæssigt på deltagernes vegne gennemføres clearing og afvikling af deltagernes ydelser eller clearing og afvikling af transaktioner med værdipapirer.
 28) Registreret betalingssystem: Et betalingssystem registreret i henhold til § 177 eller et betalingssystem drevet af Danmarks Nationalbank.
 29) Detailbetalingssystem: Et betalingssystem, hvormed der i væsentligt omfang udføres clearing af betalinger i danske kroner mellem fysiske personer, virksomheder og offentlige myndigheder og mellem disse indbyrdes bortset fra betalinger mellem finansielle virksomheder, operatører af markedspladser, værdipapircentraler (CSDer) og centrale modparter (CCPer) og mellem disse indbyrdes.
 30) It-operatør af et detailbetalingssystem: En fysisk eller juridisk person, der er meddelt tilladelse efter § 180 a til at udføre it-drift af et detailbetalingssystem.
31) Interoperabelt system: To eller flere værdipapirafviklingssystemer eller betalingssystemer, hvis operatører har indgået en indbyrdes aftale om, at transaktioner cleares, cleares og afvikles eller afvikles på tværs af systemerne.
Hvor det er relevant, omfatter 1. pkt. også operatøren af et interoperabelt system.
 32) Fondsaktiv: Dematerialiseret omsætteligt værdipapir, der er registreret i en værdipapircentral (CSD).
 33) Kontoførende institut: En virksomhed eller myndighed, der har indgået tilslutningsaftale med en værdipapircentral (CSD), jf. § 190, stk. 1.
 34) Formidler: En værdipapircentral (CSD), jf. nr. 10, eller en person, der er hjemmehørende i Danmark eller et land uden for Den Europæiske Union, som Unionen ikke har indgået en aftale med på det finansielle område, som ikke har tilladelse i medfør af lov om finansiel virksomhed eller lov om forvaltere af alternative investeringsfonde m.v., som leverer tjenesteydelser relateret til opbevaring eller forvaltning af aktier, eller som fører værdipapirkonti på vegne af aktionærer.
 35) Afregningskonto: En konto i en centralbank, et afregningsfirma eller et depot hos en værdipapircentral (CSD) til anbringelse af midler eller værdipapirer og til afregning af transaktioner mellem deltagerne i et værdipapirafviklingssystem, et registreret betalingssystem og et interoperabelt system.
 36) Forretningsdag: Både dag- og natafvikling omfattende alle hændelser, der forekommer i løbet af et systems forretningsmæssige cyklus.
37) Landbrugsråvarederivater: Derivatkontrakter vedrørende produkter anført i artikel 1 og bilag I, del I til XX og XXIV/1, til Europa-Parlamentets og Rådets forordning (EU) nr. 1308/2013 af 17. december 2013 om en fælles markedsordning for landbrugsprodukter og om ophævelse af Rådets forordning (EØF) nr. 922/72, (EØF) nr. 234/79, (EF) nr. 1037/2001 og (EF) nr. 1234/2007 og produkter anført i bilag I til Europa-Parlamentets og Rådets forordning (EU) nr. 1379/2013 af 11. december 2013 om den fælles markedsordning for fiskevarer og akvakulturprodukter, om ændring af Rådets forordning (EF) nr. 1184/2006 og (EF) nr. 1224/2009 og om ophævelse af Rådets forordning (EF) nr. 104/2000.«« [Korrekt oplistning af numrene i bestemmelsen] 7) Nr. 4 udgår.
[Konsekvens af ændringsforslag nr. 6] 8) Nr. 37 affattes således:
»37. I § 247, stk. 1, indsættes efter »§§ 140, 140 a«: », § 180 a, stk. 1, § 180 e, stk. 2, jf. stk. 1, nr. 3 og 4,«, og »§ 26, stk. 1 og 3« ændres til: »§ 26, stk. 1, 3 og 4«.« [Konsekvens af ændringsforslag nr. 1] Til § 5 9) Nr. 22 affattes således:
»22. I § 47, stk. 1, 1. pkt., § 49, stk. 1, 1. pkt., §§ 51 og 53 og § 54, stk. 1 og 2, ændres »nr. 1-13, 19 og 23-27« til: »nr. 1-12, 18 og 22-26«.« [Konsekvensrettelse] 10) Efter nr. 23 indsættes som nyt nummer:
»01. I § 47, stk. 3, ændres »nr. 1-13 og 23-27« til: »nr. 1-12 og 22-26«.« [Konsekvens af ændringsforslag nr. 9] Til § 7 11) Nr. 6 affattes således:
»6. I § 27, stk. 3, 1. pkt., og § 28, stk. 2, 1. pkt., ændres »denne lov eller anden finansiel lovgivning,« til: »den finansielle lovgivning eller anden relevant lovgivning,«.« [Korrektion af trykfejl] 12) Efter nr. 6 indsættes som nyt nummer:
»01. I § 27, stk. 7, 1. pkt., ændres »denne lov eller anden relevant lovgivning« til: »den finansielle lovgivning eller anden relevant lovgivning«.« [Konsekvens af ændringsforslag nr. 11] Til § 9 13) Nr. 2 affattes således:
»2. I § 13, stk. 2, 3. pkt., ændres »stk. 1, nr. 1, 3 eller 6« til: »stk. 1, nr. 1 eller 3«.« [Korrektion af trykfejl] c Ændringsforslag til det under B nævnte forslag Til titlen 14) Noten affattes således:
»1) Loven indeholder bestemmelser, der gennemfører dele af Europa-Parlamentets og Rådets Direktiv (EU) 2021/338 af 16. februar 2021 om ændring af direktiv 2014/65/EU, for så vidt angår oplysningskrav, produktstyring og positionslofter, og af direktiv 2013/36/EU og (EU) 2019/878, for så vidt angår deres anvendelse på investeringsvirksomheder, med henblik på at bidrage til genopretningen efter covid-19-krisen, EU-Tidende 2021, L 68, side 14.« [Konsekvens af ændringsforslag nr. 1] Til § 1 15) Nr. 36 affattes således:
»36. I § 373, stk. 1, ændres »artikel 6, 7, 9 og 18-26,« til: »artikel 6, 7, 9, 18-26 og 26 b-26 e,«.« [Korrektion af trykfejl] Til § 4 16) Nr. 37 affattes således:
»37. I § 247, stk. 1, ændres »§ 132, stk. 1 og 4« til: »§ 132, stk. 1 og 5«.« [Konsekvens af ændringsforslag nr. 1] Til § 19 17) Paragraffen affattes således:
»§ 19 Loven træder i kraft den 1. juli 2022.« [Konsekvens af ændringsforslag nr. 1] Til § 20 18) Paragraffen affattes således:
»§ 20 Loven gælder ikke for Færøerne og Grønland, men kan ved kongelig anordning sættes helt eller delvis i kraft for Færøerne og Grønland med de ændringer, som henholdsvis de færøske og de grønlandske forhold tilsiger.« [Konsekvens af ændringsforslag nr. 1] Bemærkninger Til nr. 1 Det foreslås, at lovforslaget deles i to lovforslag.
Den ene del (A) omfatter lovforslagets bestemmelser om bl.a. supplering af taksonomiforordningen og ny model for SIFI-udpegning.
Den anden del (B) omfatter strafbestemmelser for overtrædelse af STS-forordningens artikel 26 b-26 e og ophævelse af positionslofter for råvarederivater.
Til nr. 2 Ændringen er en konsekvens af ændringsforslag nr. 1.
Til nr. 3 Der er tale om en lovteknisk ændring.
Med lovforslagets § 1, nr. 20, foreslås det at indsætte et nyt nr. 6 i § 343 s, stk. 3, i lov om finansiel virksomhed.
Som følge heraf foreslås det i lovforslagets § 1, nr. 19, at foretage en konsekvensrettelse af § 343 s, stk. 3, nr. 5, med henblik på at justere tegnsætningen, således at denne stemmer overens med oplistningen i bestemmelsen.
 På baggrund heraf foreslås det, at »og« udgår af § 343 s, stk. 3, nr. 4, således at denne stemmer overens med oplistningen i bestemmelsen.
Til nr. 4 Der er tale om en lovteknisk ændring.
Med lovforslagets § 1, nr. 2, foreslås det at indsætte et nyt stk. 3 i § 7 i lov om finansiel virksomhed, hvorefter stk. 3-7 bliver stk. 4-8 som følge af en rykningsklausul.
Bestemmelsen er strafbelagt, hvorfor henvisningen i straffebestemmelsen skal konsekvensrettes.
 På baggrund heraf foreslås det at ændre henvisningen i straffebestemmelsen i § 373, stk. 1, fra »§ 7, stk. 1 og 2-5« til »§ 7, stk. 1-6«.
Til nr. 5 Der er tale om en lovteknisk ændring.
Med lovforslagets § 1, nr. 36, foreslås det at ændre henvisningen til en række artikler i § 373, stk. 1, i lov om finansiel virksomhed med henblik på at indsætte en række artikler.
De artikler, der foreslås indsat med ændringen, er ved en fejl ligeledes indsat i lovforslagets § 1, nr. 35.
 På baggrund heraf foreslås det, at lovforslagets § 1, nr. 35, udgår.
Til nr. 6 Der er tale om en lovteknisk ændring.
Med lovforslagets § 4, nr. 3, foreslås det at indsætte to nye numre i § 3 i lov om kapitalmarkeder.
Med lovforslagets § 4, nr. 4, foreslås det ligeledes at indsætte et nyt nummer i § 3. Der sker således en ændring af numrene i § 3 som følge af rykningsklausuler.
Med lov nr. 1163 af 8. juni 2021 om ændring af lov om en garantifond for skadesforsikringsselskaber, lov om investeringsforeninger m.v., hvidvaskloven og forskellige andre love, som trådte i kraft den 1. juli 2021, blev der foretaget ændringer i § 3 i lov om kapitalmarkeder, idet der blev indsat to nye numre.
Med § 8, nr. 3, i lov nr. 1163 af 8. juni 2021 ophæves der ligeledes tre numre i § 3 i lov om kapitalmarkeder. § 8, nr. 3, i lov nr. 1163 af 8. juni 2021 træder i kraft den 1. januar 2022. Der sker således en ændring af numrene i § 3 som følge af rykningsklausuler.
Det foreslås med dette ændringsforslag at affatte § 3 på ny.
Der foretages ikke materielle ændringer af bestemmelserne.
Nyaffattelsen foreslås alene for at skabe klarhed over nummeringen i bestemmelsen og for at sikre, at nummereringen er korrekt.
Til nr. 7 Der er tale om en lovteknisk ændring.
Det foreslåede er en konsekvensrettelse på baggrund af ændringsforslag nr. 5, hvori det foreslås at nyaffatte § 3 i lov om kapitalmarkeder på ny, hvorved definitionen som foreslået ved lovforslagets § 4, nr. 4, indsættes.
 Det foreslås, at lovforslagets § 4, nr. 4, udgår.
Til nr. 8 Ændringen er en konsekvens af ændringsforslag nr. 1.
Til nr. 9 Der er tale om en lovteknisk ændring.
Med lovforslagets § 5, nr. 22, foreslås det i en række bestemmelser, herunder § 47, stk. 3, i hvidvaskloven at ændre henvisningen til en række numre, herunder nr. 19. Det gældende § 47, stk. 3, indeholder ikke en henvisning til nr. 19.
 Det foreslås på den baggrund at nyaffatte lovforslagets § 5, nr. 22, med henblik på at § 47, stk. 3, udgår af § 5, nr. 22, således at ændringen alene foretages i § 47, stk. 1, 1. pkt., § 49, stk. 1, 1. pkt., § 51, § 53 og § 54, stk. 1 og 2.
Til nr. 10 Der er tale om lovteknisk ændring som følge af ændringsforslag nr. 9, hvori det foreslås, at § 47, stk. 3, udgår af lovforslagets § 5, nr. 22.
 Det foreslås på den baggrund at indsætte et nyt nummer i lovforslagets § 5, hvori det foreslås at ændre henvisningen i § 47, stk. 3, fra »nr. 1-13, og 23-27« til »nr. 1-12 og 22-26«.
Til nr. 11 Der er tale om en lovteknisk ændring.
Med lovforslagets § 7, nr. 6, foreslås det i en række bestemmelser, herunder § 27, stk. 7, i lov om forsikringsformidling, at foretage en ændring af den lovgivning, der henvises til i bestemmelserne, således at »denne lov eller anden finansiel lovgivning,« ændres til »den finansielle lovgivning eller anden relevant lovgivning,«.
Ordlyden i den gældende § 27, stk. 3, indeholder ikke finansiel lovgivning.
 Det foreslås på den baggrund at nyaffatte lovforslagets § 7, nr. 6, med henblik på at § 27, stk. 7, udgår af § 7, nr. 6, således at ændringen alene foretages i § 27, stk. 3, 1. pkt., og § 28, stk. 2, 1. pkt.
Til nr. 12 Der er tale om lovteknisk ændring som følge af ændringsforslag nr. 11, hvori det foreslås, at § 27, stk. 7, udgår af lovforslagets § 7, nr. 6.
 Det foreslås på den baggrund af indsætte et nyt nummer, hvori det foreslås at foretage en ændring af den lovgivning, der henvises til i § 27, stk. 7, 1. pkt., således at »denne lov eller anden relevant lovgivning« ændres til »den finansielle lovgivning eller anden relevant lovgivning,«.
Til nr. 13 Der er tale om en korrektion af en trykfejl.
Lovforslagets § 9, nr. 2, foretager en ændring af § 13, stk. 2, 3. pkt., i lov om betalingskonti, hvorefter der ved en fejl er blevet henvist til stk. 1 eller 3 i stedet for stk. 1, nr. 1 eller 3.
 Det foreslås derfor at affatte lovforslagets § 9, nr. 2, således at henvisningen i § 13, stk. 2, 3. pkt., i lov om betalingskonti ændres fra »stk. 1, nr. 1, 3 eller 6« til »stk. 1, nr. 1 eller 3«.
Til nr. 14 Ændringen er en konsekvens af ændringsforslag nr. 1.
Til nr. 15 Der er tale om en lovteknisk ændring.
Med lovforslagets § 1, nr. 36, foreslås det at ændre § 373, stk. 1, i lov om finansiel virksomhed for at indsætte en henvisning til artikel 26 b-26 e i § 373, stk. 1, i lov om finansiel virksomhed.
Det foreslås at affatte lovforslagets § 1, nr. 36, således at henvisningen stemmer overens med opremsningen i § 373, stk. 1, i øvrigt.
 På den baggrund foreslås det at affatte lovforslagets § 1, nr. 36, således at »artikel 6, 7, 9 og 18-26,« ændres til »artikel 6, 7, 9, 18-26 og 26 b-26 e,« i § 373, stk. 1.
Til nr. 16 Ændringen er en konsekvens af ændringsforslag nr. 1.
Til nr. 17 Ændringen er en konsekvens af ændringsforslag nr. 1.
Til nr. 18 Ændringen er en konsekvens af ændringsforslag nr. 1.
4. Udvalgsarbejdet Lovforslaget blev fremsat den 6. oktober 2021 og var til 1. behandling den 12. oktober 2021. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Teknisk gennemgang Embedsfolk fra Erhvervsministeriet har den 15. november 2021 foretaget en teknisk gennemgang af lovforslaget over for udvalget.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 5. august 2021 dette udkast til udvalget, jf.
ERU alm. del  bilag 401 (folketingsåret 2020-21). Den 6. oktober 2021 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 10 bilag på lovforslaget.
Spørgsmål Udvalget har under udvalgsarbejdet stillet 13 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Christian Rabjerg Madsen (S) Camilla Fabricius (S) Thomas Jensen (S) Anders Kronborg (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Lisbeth Bech-Nielsen (SF) Ina Strøjer-Schmidt (SF) Katrine Robsøe (RV) Samira Nawa (RV) Victoria Velasquez (EL) Rune Lund (EL) Uffe Elbæk (FG) Torsten Schack Pedersen (V) Kenneth Mikkelsen (V) Anni Matthiesen (V) fmd.
Anne Honoré Østergaard (V) Thomas Danielsen (V) Heidi Bank (V) Marie Bjerre (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Birgitte Bergman (KF) Alex Vanopslagh (LA) Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
