Bekendtgørelse om ændring af bekendtgørelse om begrænsning i adgangen for visse skattepligtige til at ændre oplysninger om indkomster og fradrag i selvangivelsen og årsopgørelsen § 1 I bekendtgørelse nr. 685 af 20. juni 2014 om begrænsning i adgangen for visse skattepligtige til at ændre oplysninger om indkomster og fradrag i selvangivelsen og årsopgørelsen foretages følgende ændring:
 1. I § 1, stk. 2, indsættes efter nr. 1 som nyt nr.:
 »2) at skattepligtige kan henføre indberettede renteudgifter til udenlandsk kapitalindkomst,«.
 Nr. 2 og 3 bliver herefter nr. 3 og 4.
§ 2 Bekendtgørelsen træder i kraft den 11. april 2015 og har virkning fra og med indkomståret 2015.
