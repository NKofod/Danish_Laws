Skriftlig fremsættelse (7. oktober  

 1998) Ministeriet for Fødevarer, Landbrug og Fiskeri (Henrik Dam  

 Kristensen):
 Jeg tillader mig herved for det høje Ting at  

 fremsætte:
 Forslag til lov om ændring af lov om frø,  

 kartofler og planter. (Hastebehandling af prøver af frø og  

 sædekorn m.m.).
(Lovforslag nr.
L 11).
Ved lovforslaget udvides lovens bestemmelser til at  

 omfatte regler om hastende og meget  hastende undersøgelser af  

 prøver og om særlig betaling for hasteundersøgelse.
Der  

 indsættes endvidere en regel om betaling for erindringsskrivelser og om  

 rentebetaling ved for sen betaling.
Rentebetalingen er hidtil fastsat i  

 henhold til bemyndigelsen ved tekstanmærkning nr. 59 på  

 finansloven.
Rentesatsen foreslås nedsat, ligesom den bliver variabel i  

 forhold til diskontoen.
Lovforslaget giver mulighed for, at nuværende  

 praksis kan opretholdes.
Efter ønske fra frøbranchen har der i  

 mange år eksisteret en mulighed for hasteundersøgelse mod  

 særlig betaling af prøver af frø og sædekorn med  

 henblik på certificering.
Hasteundersøgelserne er i høj  

 grad blevet anvendt ved opfølgning af hastende eksportordrer, herunder  

 fødevarehjælp, katastrofehjælp og lignende.
 Lovhjemlen søges på baggrund af de  

 anbefalinger, som Folketingets Ombudsmand har givet i sin redegørelse  

 af 9. december 1996 vedrørende »Patentdirektoratets opkrævning  

 af særlig betaling for hastebehandling af patentansøgninger og  

 Patentdirektoratets Erhvervsservice«.
Endelig indeholder forslaget en del revisioner som  

 følge af overvejelserne omkring den vedtagne fødevarelov.
Det  

 drejer sig om en ændret formulering af bemyndigelsen til at  

 fastsætte bestemmelser i tilknytning til EU s regelsæt og en  

 præcisering af indholdet af bemyndigelsen til at offentliggøre  

 kontrol- og analyseresultater.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig behandling i Folketinget.
