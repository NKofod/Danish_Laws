 Tilbagekøb af ejendom og driftsmidler m.m.
Spørgsmål Udløser  

 dispositionen vedrørende tilbagekøb af ejendom og driftsmidler til en lavere  

 pris end den pris skatteyder sælger til skat efter kursgevinstloven eller  

 andet? Svar Nej.
Beskrivelse af  

 de faktiske forhold Sagen har  

 tidligere været indsendt som bindende ligningssvar, hvor den blev afvist af  

 den  

 kommunale skatteforvaltning d. 1. september 2005.
 Følgende fremgik  

 af sagsfremstillingen:
 "Skatteyder  

 har den 1. februar 2002 købt virksomheden X.
 Købesummen var  

 på daværende tidspunkt således:
Ejendom 9.196.889 Grund 1.084.405 Driftsmidler 1.100.000 I alt 11.381.294 I forbindelse  

 med købet udstedte sælger en videresalgsgaranti.
Denne fremgår af  

 overdragelsesdokumentet og lyder således:
 Videresalgsgaranti:
Såfremt  

 skatteyder - af en eller anden årsag - måtte fortryde handlen om køb af  

 ejendommen og virksomheden indenfor en periode på 24 måneder, regnet fra  

 overtagelsesdagen, garanterer sælger at videresælge ejendommen og  

 virksomheden  

 for skatteyder til samme pris og på samme vilkår, som De erhvervede  

 ejendommen  

 til - dog med et fradrag på 5% p.a. af den oprindelige købspris på  

 driftsmidler/løsøre.  

 Der foretages intet fradrag for afskrivninger på bygninger, men de  

 forudsættes  

 forsvarligt vedligeholdt.
Videresalgssummen tillægges beløb for investeringer  

 foretaget i enighed med selskabet.
 Afdrag på  

 købekontrakter og afgifter på leasingkontrakter oprettes i forbindelse med  

 anskaffelse af driftsmateriel/løsøre betragtes ikke som investeringer, men  

 som  

 almindelige driftsudgifter.
 Garantien, som  

 ikke dækker handelsomkostninger, skal skriftligt og ved anbefalet brev gøres  

 gældende  

 senest den næstsidste dag i januar måned 2004. Videresalg, og dermed  

 skatteyder's frigørelse for alle forpligtelser i relation til ejendommen,  

 garanteres senest 6 måneder efter modtagelse af det skriftlige påkrav.
Gøres garantien  

 gældende, omfatter den tillige videresalg af kurant varelager i kiosk til  

 indkøbspris  

 excl.
Moms samt tilbagekøb af aktie nr. 301 til dagskurs, dog ikke under  

 pålydende.
 Effektuering af  

 videresalgsgarantien forudsætter, at sælger inden 14 dage efter modtagelse af  

 det skriftlige påkrav modtager alle nødvendige oplysninger vedrørende  

 ejendommen og virksomheden til brug for udarbejdelse af salgspapirer.
 Det er endvidere  

 en forudsætning, at forretningen holdes i forsvarlig drift med hensyn til  

 åbningstider, varesortiment og kundebetjening indtil videresalg er sket samt  

 at  

 sælger og eventuelle købere uhindret kan besigtige ejendom og forretning.
 Videresalgsgarantien  

 er efterfølgende forlænget til 36 måneder.
Skatteyder har  

 indenfor de 36 måneder tilkendegivet overfor sælger, at skatteyder ønsker at  

 benytte sig af videresalgsgarantien.
Som følge heraf er der hos Nybolig  

 Erhverv  

 indhentet en vurdering af virksomheden med tilhørende bygning, grund og  

 driftsmidler.
Af vurderingsrapporten fremgår det, at Nybolig Erhverv vurderer  

 ejendommen, forretningen og de medfølgende driftsmidler til at have en værdi  

 på  

 kr. 6.900.000.
 Følgende er nu  

 oplyst af rådgiver:
 Skatteyder har i  

 forbindelse med køb af ejendom og driftsmidler indgået en aftale om en  

 tilbagekøbsgaranti  

 stillet af sælger.
 Ejendom og  

 driftsmidler opgøres i.h.t tilbagekøbsgarantien til kr. 11.878.535, og sælges  

 således af skatteyder til denne pris til sælger.
 Baggrunden for  

 skatteyders salg til sælger er at forretningen ikke gav tilstrækkeligt  

 overskud  

 pga. rentebyrden på den høje anskaffelsessum.
 Salg af ejendom  

 og driftsmidler er gennemført.
 Skatteyder har  

 fået tilbudt at købe ejendommen og driftsmidler tilbage til kr. 6.900.000,  

 svarende  

 til mæglervurdering bestilt af sælger.
 Grunden til at  

 skatteyder kunne være interesseret i at købe ejendommen tilbage til en lavere  

 pris (svarende til mæglervurdering), er at forretningen med den heraf  

 følgende  

 lavere rentebyrde fremover vil kunne give en fornuftig indkomst.
 Det kan i øvrigt  

 oplyses, at skatteyder ikke har nogen familiemæssig sammenhæng med sælgers  

 ledelse og at skatteyder heller ikke er medejer af sælger.
 Et eventuelt  

 tilbagekøb afventer besvarelsen af bindende svar fra SKAT.
Spørgers eventuelle opfattelse ifølge anmodning og bemærkninger til  

 sagsfremstilling Dispositionen  

 giver ikke efter vores mening anledning til beskatning efter kursgevinstloven  

 eller andre skattelove, da den tilbudte tilbagekøbspris svarer til  

 markedsprisen jf. mæglervurdering.
SKATs indstilling og begrundelse Sagen har været  

 i høring hos Skattesamarbejde Nordjylland, der ikke har haft nogen  

 bemærkninger  

 til sagen.
 Det fremgår af  

 sagsfremstillingen, at der er tale om uafhængige parter, at  

 overdragelsesprisen  

 svarer til markedsprisen og at der ikke er tale om gældseftergivelse.
 SKAT indstiller  

 med baggrund i ovenstående, at tilbagekøbet af ejendom og driftsmidler ikke  

 vil  

 udløse beskatning.
 Skatterådet  

  

 tiltrådte SKATs  

 indstilling.
