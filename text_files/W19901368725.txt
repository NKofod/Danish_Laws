 Afslag på klage over et af Veterinærdirektoratet givet påbud om at  

 tage en IBR-smittet kvægbesætning på stald.
Landbrugsministeriet har den 13. august 1990 modtaget Deres skrivelse,  

 hvori De påklager et påbud om inden 1 uge at tage Deres IBR-smittede  

 kreaturer på stald.
Påbudet er meddelt af Veterinærdirektoratet ved skrivelse  

 af 3. august 1990.
Sagen har været forelagt Veterinærdirektoratet til udtalelse.
Direktoratet  

 fremfører i sin udtalelse:
Sønderjyllands amt er nu det eneste område i landet, som stadig har  

 IBR-smittede besætninger i et antal, som gør anvendelsen af IBR-attester  

 nødvendig.
I begyndelsen af året forekom ukontrolleret nyspredning af  

 infektionen i Sønderjylland, så selvom situationen for nærværende  

 tilsyneladende er i ro, eksisterer der i området en latent risiko for  

 genopblusning af infektionen med smittespredning til følge.
Da man er meget tæt på en endelig udryddelse af infektionen, også i  

 Sønderjylland, er der iværksat ekstra sikkerhedsforanstaltninger for at  

 hindre smittespredning.
En af disse foranstaltninger er undladelse af at  

 udstede tilladelser til udbinding af IBR-positive dyr ifølge § 6, stk. 1, i  

 Landbrugsministeriets bekendtgørelse nr. 459 af 27. juni 1989 om  

 IBR-infektion.
Begrundelsen for ikke at tillade en sådan udbinding er primært den risiko,  

 der ligger i muligheden for, at dyrene løber ud af indhegningen og sammen med  

 usmittede dyr fra andre besætninger.
Ligeledes kan dyr fra andre besætninger  

 kontakte sådanne græssende dyr.
Erfaringsmæssigt er denne risiko altid til  

 stede og meget vanskelig eller umulig fuldstændigt at fjerne . Risikoen for  

 smittespredning fra den indbundne positive besætning gennem  

 ventilationssystemet kan ikke helt udelukkes, men vil være størst for  

 smittespredningen i selve besætningen.
En sådan spredning kan ikke forventes,  

 da alle dyrene tilsyneladende allerede er smittede.
 Afstanden til nærmeste besætning er angiveligt ret stor, men igen  

 formindsker dette muligheden for spredning gennem ventilationssystemet  

 forholdsvis mere end risikoenfor smittespredning gennem græssende kreaturer,  

 som erfaringsmæssigt kan løbe over store afstande i situationer, hvor dyrene  

 er ophidsede.
Landbrugsministeriet skal henholde sig til de i Veterinærdirektoratets  

 udtalelse anførte betragtninger.
Der skal derfor meddeles, at påbudet  

 fastholdes.
P.
M.
V.
E.
B.
