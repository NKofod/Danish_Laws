Herefter fik drengen lattergas samt overfladebedøvelse på  

 slimhinden og lokalbedøvelse i form af indsprøjtning.
Da  

 bedøvelsen virkede, og tandlægen var klar til at indsætte  

 tanden, kom drengen til at sluge den.
 Tandlægen vurderede herefter, at det ikke var muligt at redde tanden  

 efter ophold i mavesækken, og at muligheden for at fastgøre  

 tanden ikke var god på grund af brud på knoglen omkring tanden  

 samt at tanden kun var halvt roddannet.
Tand slugt i forbindelse med  

 bedøvelse Patientklagenævnet fandt, at det ikke var korrekt af  

 tandlægen at placere den udslåede tand i mundhulen på  

 drengen, når der samtidig blev givet lattergas.
Nævnet lagde  

 vægt på, at lattergas ved sin smertestillende og beroligende  

 virkning giver et ændret reaktionsmønster med risiko for, at et  

 løst fremmedlegeme, som f.eks. en løs tand, kan synkes, uden at  

 patienten umiddelbart opdager det.
Nævnet kunne oplyse, at en udslået tand  

 normalt kan opbevares enten i mundhulen eller i saltvand under transporten  

 fra ulykkesstedet.
Så snart patienten kommer til  

 tandlægebehandling, lægges tanden i saltvand for at sikre, at den  

 bliver ren og klar til indsætning på sin plads i  

 tandrækken.
 Nævnet fandt endvidere, at tandlægen burde  

 have sørget for, at der blev foretaget undersøgelser til  

 udredning af, om tanden var gledet ned i mavesækken eller i luftvejene.  

 Drengen kunne, som følge af lattergassens virkning, ikke forventes at  

 være i stand til at mærke dette.
 Nævnet lagde herved vægt på, at tanden  

 var et fremmedlegeme, som kunne forårsage tillukning af luftvejene.
 Nævnet fandt det ikke sandsynligt, at tanden kunne  

 have været reddet, hvis den havde været i mavesækken, idet  

 mavens indhold af syre ville have nedbrudt tandens støtteapparat  

 (parodontalmembran), som skulle binde tanden til knoglen.
 Nævnet fandt, at tandlægen ikke havde  

 været omhyggelig og samvittighedsfuld i forbindelse med behandlingen.  

 Nævnet indskærpede desuden overfor tandlægen, at han skulle  

 udvise større omhu i sit fremtidige virke.
