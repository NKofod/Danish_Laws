Fremsat den 16. april 2004 af  

 Keld Albrechtsen (EL),  

 Line Barfod (EL) Pernille Rosenkrantz‑Theil&nbsp  

 ;(EL) og Søren Søndergaard (EL) Forslag til folketingsbeslutning om et dansk gmo-moratorium Folketinget opfordrer regeringen til at sikre, at der ikke  

 dyrkes gensplejsede afgrøder på dansk jord, før der er gennemført og  

 foretaget  

 fornøden evaluering af undersøgelser, som igangsættes i danske  

 forskningsmiljøer, vedrørende gensplejsede afgrøders virkning på miljøet og  

 spredning til ikkemodificerede afgrøder.
Bemærkninger til forslaget I Danmark er der endnu ikke udsat genetisk modificerede  

 afgrøder til kommercielt brug i naturen.
Sideløbende med, at der i EU er vedtaget regler for  

 godkendelse af genetisk modificerede afgrøder til udsætning, som også er  

 implementeret i dansk lovgivning, rapporteres om erfaringer med dyrkning af  

 genetisk modificerede afgrøder verden over vedrørende virkninger på miljøet  

 og  

 spredning til naturen og til ikkemodificerede afgrøder.
Mange af erfaringerne  

 bekræfter, at det er yderst vanskeligt  for ikke at sige umuligt   

 at dyrke  

 genetisk modificerede afgrøder, uden at der sker spredning til og  

 sammenblanding med ikkemodificerede afgrøder.
Ligeledes finder forskere  

 effekter af dyrkning af genetisk modificerede afgrøder som f.eks. afgrøder  

 med  

 kunstigt indsatte gener til at producere insekticider (oprindelig fra en  

 bakterie), der kan sprede giftstoffer til miljøet, som man ikke før har taget  

 højde for.
 Forslagsstillerne ønsker ikke, at dyrkning af genetisk  

 modificerede afgrøder tillades i Danmark, fordi konsekvenserne ikke er  

 kendte,  

 og fordi det er stærkt bekymrende, at dyrkningen kan true bl.a. muligheden  

 for  

 at dyrke økologisk.
Der er nu i dansk regi igangsat et 3-årigt  

 forskningsprojekt (Sound), som blandt andet skal afdække de såkaldte  

 Bt-toksiners  

 nedbrydning og spredning i jorden og afdække mulige virkninger på f.eks.  

 grundvandet.
Et dansk moratorium må specielt knytte sig til, at disse  

 undersøgelser afsluttes, og må dermed som minimum forventes at vare i samme  

 3-årige periode.
 Forslagsstillerne er opmærksomme på, at forslaget kan  

 medføre en tvist mellem Danmark og Europa-Kommissionen, og at opretholdelsen  

 af  

 et dansk moratorium kan nødvendiggøre en dansk retssag mod Kommissionen ved  

 EF-Domstolen under påberåbelse af Cartagenaprotokollen.
Skriftlig fremsættelse Keld Albrechtsen  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et dansk gmo-moratorium.
(Beslutningsforslag nr.
B 187).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
