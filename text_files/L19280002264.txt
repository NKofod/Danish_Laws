 Ved en mellem den danske Regering og den schweiziske Regering stedfunden  

 Noteveksling har de to Landes Regeringer truffet Aftale om Ligebehandling af  

 de respektive Landes Statsborgere med Hensyn til Arbejdsløshedsforsikring.
 Danske Statsborgere bosatte i Schweiz vil herefter nyde samme Retsstilling  

 som schweiziske Statsborgere bosatte i Danmark skal paa den anden Side nyde  

 samme Ret som danske Statsborgere ifølge Lov Nr. 151 af 1. Juli 1927 om  

 Arbejdsanvisning og Arbejdsløshedsforsikring m.m.
 Overenskomsten betragtes som værende traadt i Kraft fra d. 13. December  

 1927 at regne og vedbliver at gælde, indtil den fra en af Parternes Side med  

 3 Maaneders Varsel maatte blive opsagt til Ophør en 13. December.
 I Henhold til § 15, Stk. 9, i Lov Nr. 151 af 1. Juli 1927 paalægges det  

 herefter de danske statsanerkendte Arbejdsløshedskasser at optage her i  

 Landet bosatte schweiziske Statsborgere som Medlemmer under samme Betingelser  

 som danske Statsborgere og at yde dem vedtægtsmæssig Understøttelse i  

 sædvanligt Omfang og paa de sædvanlige Betingelser i Henhold til de for den  

 enkelte Kasse gældende Bestemmelser.
 Hvilket herved bringes til almindelig Kundskab.
 Indenrigsministeriet, den 9. Februar  

 1928.
 Kragh.
/R.
Lassen.
