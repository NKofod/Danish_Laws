Bekendtgørelse  

 om god skik for juridisk rådgivning I medfør af § 2, stk. 8, i lov om juridisk  

 rådgivning, jf. lov nr. 419 af 9. maj 2006, og efter forhandling med  

 ministeren  

 for familie- og forbrugeranliggender, fastsættes:
Kapitel 1 Bekendtgørelsens anvendelsesområde § 1.  

  

 Denne bekendtgørelse finder anvendelse på enhver, der i erhvervsmæssigt  

 øjemed  

 driver virksomhed med rådgivning af overvejende juridisk karakter, når  

 modtageren af rådgivningen (forbrugeren) hovedsagelig handler uden for sit  

 erhverv.
Rådgiveren har bevisbyrden for, at rådgivningen ikke er omfattet af  

 loven.
 Stk. 2.  

  

 Bekendtgørelsen omfatter ikke juridisk rådgivning, der ydes af advokater som  

 led i udøvelsen af selvstændig advokatvirksomhed.
 Stk. 3.  

  

 Bekendtgørelsen omfatter ikke juridisk rådgivning ydet af finansielle  

 virksomheder, i det omfang økonomi- og erhvervsministeren har udstedt regler  

 om  

 god skik på det pågældende område.
Kapitel 2 Rådgivningen § 2.  

  

 Den, som erhvervsmæssigt yder rådgivning af overvejende juridisk karakter,  

 skal  

 udvise en adfærd, som er i overensstemmelse med god skik for juridisk  

 rådgivning.
Rådgiveren skal herunder udføre sit hverv grundigt,  

 samvittighedsfuldt og i overensstemmelse med, hvad berettigede hensyn til  

 kundens tarv tilsiger.
Stk. 2.  

  

 Rådgiveren skal  

 handle redeligt og loyalt over for kunden.
Rådgivningen skal være relevant,  

 retvisende og fyldestgørende.
 Stk. 3.  

  

 Rådgiveren  

 skal behandle en kundes sag med den fornødne hurtighed og herunder løbende  

 holde  

 kunden orienteret om sagens forløb.
Kapitel 3 Rådgivningsaftalen § 3.  

  

 Aftaler om juridisk  

 rådgivning skal udarbejdes skriftligt  

 på  

 enten papir eller et andet varigt medium, før rådgivningen ydes.
Kunden  

 skal i forbindelse med aftalens indgåelse have overgivet en genpart af  

 rådgivningsaftalen.
 Stk. 2.  

  

 Aftalen skal indeholde en  

 beskrivelse af rådgiverens uddannelsesmæssige baggrund.
Stk. 3.  

  

 Rådgiveren skal angive sin  

 timepris eller eventuelle samlede pris for den pågældende ydelse.
Hvis det  

 ikke  

 er muligt at angive timeprisen eller den samlede pris, skal det oplyses, på  

 hvilket grundlag prisen beregnes.
 Stk. 4.  

  

 En rådgiver må  

 ikke indgå en rådgivningsaftale, hvor prisen for rådgivningen udgør en andel  

 af  

 det udbytte, som kunden måtte opnå ved gennemførelsen af sagen.
§ 4.  

  

 Rådgiveren skal klart og tydeligt på en særskilt side i rådgivningsaftalen,  

 som  

 ikke indeholder andre oplysninger eller bestemmelser, oplyse, om vedkommende  

 er  

 ansvarsforsikret.
Siden skal være påført overskriften »Oplysninger til kunden  

 om forsikringsforhold«.
 Stk. 2.  

  

 Er rådgiveren ansvarsforsikret, skal  

 vedkommende oplyse navn og adresse på det pågældende forsikringsselskab,  

 størrelsen af den samlede forsikringssum, størrelsen af forsikringssum pr.  

 skade, og om der er rejst krav imod rådgiveren, som kan medføre, at den  

 samlede  

 forsikringssum helt eller delvist vil blive udnyttet i det pågældende  

 forsikringsår.
 Stk. 3.  

  

 Indeholder  

 rådgiverens ansvarsforsikringsaftale vilkår, der begrænser  

 forsikringsselskabets  

 hæftelse, herunder om selvrisiko, skal rådgiveren oplyse kunden herom.
 Stk. 4.  

  

 Oplysningerne  

 til kunden, jf. stk. 1-3, skal afgives i overensstemmelse med de i  

 bilaget  

 til denne bekendtgørelse optrykte erklæringer.
 § 5.  

  

 En rådgiver  

 må ikke opsige en rådgivningsaftale på en sådan måde og under sådanne  

 omstændigheder,  

 at kunden hindres i rettidigt og uden skadevirkning at søge anden juridisk  

 bistand.
 Stk. 2.  

  

 En rådgiver må ikke indgå en r  

 ådgivningsaftale,  

 der er uopsigelig fra kundens side.
Kapitel 4 Betroede midler § 6.  

  

 Rådgiveren må ikke modtage betroede midler fra kunden  

 eller på kundens vegne.
Kapitel 5 Interessekonflikter § 7.  

  

 En  

 rådgiver må ikke yde rådgivning i en sag i tilfælde, hvor rådgiveren selv  

 eller  

 dennes nærstående har en særlig personlig eller økonomisk interesse i sagens  

 udfald.
Det samme gælder i tilfælde, hvor rådgiveren eller dennes nærstående  

 samtidig rådgiver eller tidligere i samme sag har rådgivet andre, der har en  

 sådan interesse.
 Stk. 2.  

  

 Såfremt de  

 i stk. 1 nævnte omstændigheder opstår eller kommer til rådgiverens  

 kundskab  

 efter rådgivningsaftalens indgåelse, er rådgiveren forpligtet til snarest  

 muligt at gøre kunden bekendt med forholdet og opsige rådgivningsaftalen.
Kapitel 6 Rådgiverens forhold til modparten § 8.  

  

 Rådgiveren må ikke i en konkret sag henvende sig direkte til nogen, som er  

 repræsenteret ved en anden juridisk rådgiver, herunder en advokat, uden  

 samtykke fra denne rådgiver, medmindre henvendelsen sker til berettiget  

 varetagelse af kundens eller egne interesser, og den anden juridiske rådgiver  

 trods skriftlige påmindelser ikke har besvaret rådgiverens henvendelse.
 Stk. 2.  

  

 Rådgiveren  

 skal i alle tilfælde underrette den anden rådgiver om en sådan henvendelse.
Kapitel 7 Tavshedspligt § 9.  

  

 Rådgiveren  

 må ikke videregive eller udnytte fortrolige oplysninger, som rådgiveren måtte  

 blive bekendt med som led i den ydede rådgivning.
Stk. 2.  

  

 Stk. 1  

 finder tilsvarende anvendelse på rådgiverens partnere, personale eller en af  

 rådgiveren antagen person.
Som partner anses enhver, der er medejer af  

 rådgivningsvirksomheden, hvad enten denne drives som en personligt ejet  

 virksomhed eller i selskabsform.
Kapitel 8 Straf, ikrafttræden mv.
 § 10.  

  

 Overtrædelse  

 af §§ 2-9 i denne bekendtgørelse straffes med bøde, medmindre højere  

 straf  

 er forskyldt efter anden lovgivning, jf. § 4 i lov nr. 419 af 9. maj  

 2006  

 om juridisk rådgivning.
 Stk. 2.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens  

 5. kapitel.
 § 11.  

  

 Bekendtgørelsen træder i kraft den 1. juli 2006.
Justitsministeriet, den 22. juni  

 2006 Lene Espersen /Torben Jensen Bilag 1 Erklæringer om forsikringsforhold 1.  

  

 Rådgiverens oplysning til kunden, såfremt  

 rådgiveren ikke er ansvarsforsikret.
Oplysninger til kunden  

 om forsikringsforhold Undertegnede skal herved oplyse, at [jeg/rådgiveren] ikke er  

 ansvarsforsikret, hvilket indebærer, at kun [jeg/rådgiveren] kan pålægges at  

 dække de krav, der måtte opstå som følge af fejl eller mangler ved  

 rådgivningen.
Som kunde risikerer De herved, at Deres eventuelle  

 erstatningskrav ikke kan honoreres.
 2.  

  

 Rådgiverens oplysning til kunden, såfremt  

 rådgiveren er ansvarsforsikret.
Oplysninger til kunden  

 om forsikringsforhold Undertegnede skal herved oplyse, at [jeg/rådgiveren] er  

 ansvarsforsikret, hvilket som udgangspunkt indebærer, at et eventuelt  

 erstatningsansvar, der måtte opstå som følge af fejl eller mangler ved  

[min/rådgiverens] rådgivning, kan dækkes af [forsikringsselskabets  

 navn/adresse] for et beløb af indtil kr.  

 pr. skade,  

 De som kunde måtte lide.
 De skal dog som kunde være opmærksom på, at  

 forsikringsselskabet ikke hæfter i de tilfælde, hvor  

  .
 Jeg skal tillige oplyse, at den samlede forsikringssum  

 maksimalt udgør kr.  

   .., og at der i dette  

 forsikringsår  

 er rejst krav mod mig for i alt kr.  

   .., hvilket kan medføre, at den samlede forsikringssum  

 helt eller delvist vil blive udnyttet i indeværende  

 forsikringsår.
