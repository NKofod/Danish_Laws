(Hygiejnebek) I medfør af §§ 18, 19, 19a, 20, 25, 31, 33, 34, 35, 35a, 36, 37, 38, 39,  

 40, 44, 46, 47, 62, og 63 i lov nr. 310 af 6. juni 1973 om levnedsmidler  

 m.m., som senest ændret ved lov nr. 407 af 22. maj 1996, og af lov nr. 343 af  

 25. maj 1990 om administration af De Europæiske Fællesskabers retsakter om  

 levnedsmidler m.m., fastsættes:
Område og definitioner § 1.  Denne bekendtgørelse omfatter  

 levnedsmiddelhygiejne, egenkontrol, autorisation, godkendelse og registrering  

 m.v. i forbindelse med behandling og salg af levnedsmidler, herunder til  

 eksport.
 Stk. 2.  Bekendtgørelsen omfatter ikke den primære  

 produktion af landbrugsprodukter.
Stk. 3.  Bekendtgørelsen omfatter ikke behandling og  

 salg af levnedsmidler engros, som omfattes af de i levnedsmiddellovens § 7  

 omhandlede særlige love og de i medfør heraf fastsatte regler om  

 levnedsmidler, som hører under Landbrugs- og Fiskeriministerens forretningsområde.
 § 2.  Bekendtgørelsens regler om levnedsmidler gælder  

 også tilsætningsstoffer.
 § 3.  Bekendtgørelsens regler om behandling gælder  

 også tilvirkning, opbevaring, aftapning, emballering, ompakning og transport,  

 herunder levering til forbrugeren.
 § 4.  Bekendtgørelsens regler om salg gælder også  

 udbud til salg, formidling af salg, opbevaring i salgsøjemed, tilbud og  

 enhver overgivelse til andre.
 § 5.  Ved tilvirkning forstås i denne bekendtgørelse  

 enhver form for tilberedning, der indebærer en ændring af levnedsmidlet.
 § 6.  Ved levnedsmiddelhygiejne (hygiejne) forstås i  

 denne bekendtgørelse alle foranstaltninger i forbindelse med behandling og  

 salg, som er nødvendige for at garantere sikre levnedsmidler, der er egnede  

 til at fortæres af mennesker.
 § 7.  Ved levnedsmiddelvirksomhed forstås i denne  

 bekendtgørelse en offentlig eller privat virksomhed, som med eller uden  

 gevinst for øje, foretager behandling eller salg af levnedsmidler.
 § 8.  Ved detailvirksomhed forstås i denne  

 bekendtgørelse salg, herunder ved servering, og behandling af levnedsmidler  

 med henblik på salg til den endelige forbruger.
 § 9.  Ved engrosvirksomhed forstås i denne  

 bekendtgørelse salg og behandling af levnedsmidler med henblik på salg til  

 andre end den endelige forbruger.
 § 10.  Ved levnedsmiddelautomat forstås i denne  

 bekendtgørelse en teknisk indretning, hvor der ved aktivering ved hjælp af  

 mønter, kode eller lignende behandles eller sælges levnedsmidler, uden at  

 personale betjener automaten.
 § 11.  Ved letfordærvelige levnedsmidler forstås i  

 denne bekendtgørelse levnedsmidler, som ved opbevaring ved stuetemperatur i  

 løbet af kort tid vil udvikle afvigende udseende, lugt eller smag, eller  

 muliggøre fremvækst af sygdomsfremkaldende mikroorganismer til et niveau, der  

 kan være sundhedsskadeligt.
 § 12.  Ved egenkontrol forstås i denne bekendtgørelse  

 en række systematiske handlinger, som virksomhederne udfører for at sikre, at  

 levnedsmiddelloven og regler udstedt i medfør heraf overholdes.
 § 13.  Ved den lokale tilsynsmyndighed forstås i denne  

 bekendtgørelse de kommunale myndigheder, der i henhold til bekendtgørelsen  

 godkender, registrerer eller fører kontrol med virksomheder omfattet af  

 bekendtgørelsen.
 Autorisation, godkendelse og registrering  

 m.v.
 § 14.  Bekendtgørelsen omfatter følgende  

 virksomhedstyper:
 § 15.  Forinden tilvirkning af levnedsmidler med  

 henblik på salg påbegyndes, skal autorisation hertil meddeles af  

 Levnedsmiddelstyrelsen.
 Stk. 2.  Tilvirkning i henhold til § 17 og § 20 er dog  

 ikke omfattet af stk. 1.
Stk. 3.  Tilvirkning af honning er dog ikke omfattet af  

 stk. 1, såfremt Stk. 4.  Levnedsmiddelstyrelsen kan bestemme, at  

 virksomheder, som er omfattet af stk. 1, kan fritages for kravet om  

 autorisation, hvis § 16.  Forinden følgende former for engrosvirksomhed  

 påbegyndes skal godkendelse hertil meddeles af den lokale tilsynsmyndighed:
 Stk. 2.  Hvis virksomheden tillige tilvirker  

 levnedsmidler med henblik på engrossalg, bestemmer Levnedsmiddelstyrelsen, om  

 virksomheden alene skal autoriseres i henhold til § 15.
 § 17.  Forinden følgende former for detailvirksomhed  

 påbegyndes, skal godkendelse hertil meddeles af den lokale tilsynsmyndighed:
 Stk. 2.  Der skal dog ikke indhentes godkendelse til  

 tilvirkning såsom udskæring af brød, kager, frugt og grøntsager, ost i mindre  

 omfang, formaling af kaffebønner og lignende, hvis tilvirkningen ikke er  

 forbundet med hygiejniske problemer.
 Stk. 3.  Tilvirkning af levnedsmidler i de i stk. 1  

 nævnte virksomheder med henblik på engrossalg er omfattet af stk. 1, såfremt  

 værdien af de levnedsmidler, der sælges engros, ikke overstiger den dobbelte  

 værdi af de levnedsmidler, der sælges til den endelige forbruger fra  

 forretningsstedet.
 Stk. 4.  Virksomheder omfattet af stk. 1 eller § 20, der  

 sælger levnedsmidler engros, omfattes af § 16, hvis virksomheden ved dette  

 engrossalg får mere karakter af engrosvirksomhed end af detailvirksomhed.
Stk. 5.  Tilvirkning af levnedsmidler som nævnt i stk.  

 1, nr. 1, som ikke foregår i det forretningssted, hvor virksomhedens salg til  

 forbrugeren sker, er dog omfattet af stk. 1, hvis § 18.  Ansøgning om autorisation og godkendelse kan  

 afgives på skemaer.
Det udfyldte ansøgningsskema, bilagt tegninger og  

 beskrivelser af virksomheden og virksomhedens vareudvalg, sendes til den  

 lokale tilsynsmyndighed.
For virksomheder omfattet af § 15 videresender den  

 lokale tilsynsmyndighed materialet til Levnedsmiddelstyrelsen sammen med  

 tilsynsmyndighedens bemærkninger.
 Stk. 2.  Autorisationen og godkendelsen meddeles  

 skriftligt med angivelse af særlige vilkår, herunder om indretning, drift og  

 vareudvalg, og med angivelse af frist for vilkårenes opfyldelse.
 § 19.  Forinden engrosvirksomhed, som ikke er omfattet  

 af § 16, påbegyndes, skal virksomheden være registreret hos den lokale  

 tilsynsmyndighed:
 Stk. 2.  Hvis virksomheden tillige tilvirker  

 levnedsmidler med henblik på engrossalg, bestemmer Levnedsmiddelstyrelsen, om  

 virksomheden alene skal autoriseres i henhold til § 15.
 § 20.  Forinden følgende former for detailvirksomhed  

 påbegyndes, skal virksomheden være registreret hos den lokale  

 tilsynsmyndighed:
§ 21.  Anmodning om registrering skal indgives  

 skriftligt senest 14 dage, før virksomhed påbegyndes.
I forbindelse med  

 registreringen skal virksomheden oplyse, hvilke levnedsmidler virksomheden  

 vil behandle eller sælge.
 Stk. 2.  En virksomhed, der er omfattet af  

 registreringsordningen efter § 19 eller § 20, kan på begæring ved  

 virksomhedsstart meddeles godkendelse.
 § 22.  Fornyet autorisation og godkendelse af de i §§  

 15-17 nævnte virksomheder skal indhentes:
 § 23.  Levnedsmiddelstyrelsen eller den lokale  

 tilsynsmyndighed kan tage en autorisation henholdsvis godkendelse meddelt  

 efter §§ 15-17 op til fornyet behandling, når der er forløbet 5 år siden  

 sidste autorisation eller godkendelse.
§ 24.  Virksomheder omfattet af bekendtgørelsen skal  

 skriftligt anmelde ejerskifte til den lokale tilsynsmyndighed senest 14 dage,  

 før ejerskiftet finder sted.
For virksomheder omfattet af § 15 giver den  

 lokale tilsynsmyndighed Levnedsmiddelstyrelsen meddelelse om ejerskifte.
 Stk. 2.  I forbindelse med ejerskifte kan der på  

 begæring meddeles fornyet autorisation eller godkendelse for virksomheder  

 omfattet af §§ 15-17.
 § 25.  Levnedsmiddelstyrelsen eller den lokale  

 tilsynsmyndighed kan fastsætte vilkår om indretning, drift og vareudvalg for  

 virksomheder omfattet af bekendtgørelsen.
 § 26.  Følgende detailvirksomheder skal ikke  

 autoriseres, godkendes eller registreres:
 Stk. 2.  For virksomheder omfattet af stk. 1 gælder  

 bekendtgørelsens øvrige bestemmelser bortset fra § 28 og §§ 30-33.
 Stk. 3.  Virksomheder omfattet af stk. 1, nr. 6, skal  

 anmelde deres virksomhed til den lokale tilsynsmyndighed.
 Stk. 4.  Den lokale tilsynsmyndighed kan træffe  

 bestemmelse om, at virksomheder omfattet af stk. 1, nr. 1, der behandler  

 eller sælger levnedsmidler, der kan give anledning til hygiejniske problemer,  

 skal anmelde deres virksomhed til tilsynsmyndigheden.
Indretning af virksomheder § 27.  Behandling og salg af levnedsmidler skal  

 udføres under hygiejniske forhold.
§ 28.  Virksomheder, der behandler eller sælger  

 levnedsmidler, skal have lokaler eller områder til de af følgende aktiviteter  

 eller indretninger, virksomhederne udfører eller råder over Stk. 2.  Virksomhederne skal endvidere have  

 personalefaciliteter i form af spiseplads, garderobe, et passende antal  

 toiletter og om nødvendigt bad.
Stk. 3.  Virksomheder, der serverer levnedsmidler, skal  

 have et passende antal gæstetoiletter, hvis virksomheden er indrettet med  

 siddepladser til gæster, eller hvis der serveres stærke drikke.
Der skal være  

 særskilte toiletrum for damer og herrer.
 Stk. 4.  Lokalerne og områderne skal have en passende  

 størrelse og være placeret i rimelig sammenhæng.
 Stk. 5.  Lokalerne må ikke benyttes til andet formål end  

 det, de er autoriseret, godkendt eller registreret til, og i lokalerne må der  

 ikke være uvedkommende inventar m.v.
 § 29.  Privatkøkkener eller anden del af privat  

 beboelse må ikke indgå som en del af virksomheden.
§ 30.  I virksomheder, der behandler eller sælger  

 levnedsmidler, skal der være Stk. 2.  Vaske og lignende faciliteter til vask af  

 levnedsmidler, arbejdsredskaber og udstyr skal have rindende varmt og koldt  

 vand.
 Stk. 3.  Håndvaskene skal være forsynet med rindende  

 varmt og koldt vand i blandingsbatteri samt med sæbe og engangshåndklæder  

 eller lignende til vask og tørring af hænderne.
Stk. 4.  Toiletrummene må ikke være direkte forbundet  

 med lokaler, hvor der behandles eller sælges levnedsmidler.
Toiletområderne  

 skal være forsynet med håndvask.
 Stk. 5.  Der skal være forskriftsmæssigt afløb fra  

 toiletter og vaske.
§ 31.  Lokalernes indretning skal Stk. 2.  Gulve, vægge, lofter, døre og vinduer skal være  

 jævne og tætte og af ikke-absorberende, ugiftigt materiale, der er nemt at  

 rengøre, og om nødvendigt at desinficere.
 Stk. 3.  Der skal være tilstrækkelig belysning og  

 ventilation i lokalerne.
 § 32.  I lokaler og områder, hvor der tilvirkes  

 levnedsmidler, gælder desuden følgende:
 Stk. 2.  Levnedsmiddelstyrelsen og den lokale  

 tilsynsmyndighed kan desuden stille krav om, at lokaler og områder, der ikke  

 er omfattet af stk. 1, men hvor der sker anden behandling og salg af  

 levnedsmidler, der kan give anledning til hygiejniske problemer, skal  

 indrettes i henhold til stk. 1.
 § 33.  For tilvirkning, såsom udskæring af brød og  

 ost, opvarmning af brød og tilvirkning af softice, kan tilsynsmyndigheden  

 fravige kravene i § 32, stk. 1, hvis det ikke er forbundet med hygiejniske  

 problemer.
 § 34.  Bestemmelserne i § 28 og §§ 30-33 gælder ikke  

 for mobile levnedsmiddelvirksomheder, telte, markedsboder og lignende.
 § 35.  Detailvirksomheder omfattet af § 26 og § 34  

 skal etableres, udformes og opbygges således, at forurening af levnedsmidler  

 og forekomst af insekter og andre skadedyr, undgås.
Stk. 2  Følgende faciliteter m.v. skal om nødvendigt  

 være i virksomheden Stk. 3.  Hvis mobile levnedsmiddelvirksomheder behandler  

 og sælger levnedsmidler på en sådan måde og i et sådant omfang, at det må  

 antages at være forbundet med hygiejniske problemer, kan den lokale  

 tilsynsmyndighed stille yderligere krav til virksomhedens indretning og  

 drift, jf. § 28 og §§ 30-32.
Udstyr og inventar § 36.  Alle redskaber samt alt udstyr og inventar, som  

 anvendes i forbindelse med behandling og salg af levnedsmidler, skal udformes  

 således, være fremstillet af sådanne materialer og holdes i en sådan stand, Stk. 2.  Udstyr og inventar m.v. skal anbringes således,  

 at omgivelserne kan rengøres tilstrækkeligt.
Varme-, køle- og fryseindretninger § 37.  Varme-, køle- og fryseindretninger, som  

 anvendes til opbevaring af levnedsmidler, skal have en tilstrækkelig  

 kapacitet.
De skal være forsynet med et letaflæseligt termometer.
Er varme-,  

 køle- eller fryseindretningen placeret i salgslokalets kundeområde, skal  

 termometeret være fastmonteret og anbragt således, at det kan aflæses af  

 kunderne.
 Stk. 2.  Kravet i stk. 1 om et let aflæseligt termometer  

 gælder ikke i varme-, køle- og fryseindretninger, hvor der udelukkende  

 opbevares levnedsmidler, hvor temperaturen ikke har betydning for  

 levnedsmidlernes holdbarhed og hygiejne.
Levnedsmiddelautomater § 38.  Levnedsmiddelautomater skal indrettes,  

 opstilles og drives således, at der ikke opstår risiko for forurening eller  

 anden forringelse af de levnedsmidler, der sælges fra automaterne.
 Stk. 2.  Overflader, der kommer i kontakt med  

 levnedsmidler, skal udformes således, være fremstillet af sådanne materialer  

 og holdes i en sådan stand, at de er lette at rengøre og om nødvendigt  

 desinficere og således, at forurening af levnedsmidlerne begrænses mest  

 muligt.
§ 39.  Levnedsmiddelautomater skal være forsynet med  

 oplysning om navn, adresse og telefonnummer på den, der er ansvarlig for  

 automaten.
Dette gælder dog ikke, hvis automaten er opstillet i forbindelse  

 med en levnedsmiddelvirksomhed, der er omfattet af bekendtgørelsen.
 § 40.  Levnedsmiddelautomater med varme-, køle- eller  

 fryseindretninger, som anvendes til opbevaring af levnedsmidler, skal være  

 forsynet med et letaflæseligt termometer, der skal være anbragt således, at  

 det kan aflæses af kunderne.
 Stk. 2.  Kravet i stk. 1 om et let aflæseligt termometer  

 gælder ikke i levnedsmiddelautomater med varme-, køle- og fryseindretninger,  

 hvor der udelukkende opbevares levnedsmidler, hvor temperaturen ikke har  

 betydning for levnedsmidlernes holdbarhed og hygiejne.
 § 41.  Fra levnedsmiddelautomater uden varme-, køle-  

 eller fryseindretninger må alene sælges færdigpakkede, ikke-letfordærvelige  

 levnedsmidler samt ikke færdigpakkede levnedsmidler, der ikke giver anledning  

 til hygiejniske problemer.
 § 42.  Levnedsmiddelautomater er ikke omfattet af  

 bestemmelserne i kapitel 3, 4 og 7.
 Levnedsmiddelbestemmelser m.v.
 § 43.  Levnedsmidler skal både ved modtagelse,  

 behandling og salg være friske og af sund beskaffenhed, jf.  

 levnedsmiddellovens § 12, og have en rimelig holdbarhed i salgsøjeblikket.  

 Levnedsmidlerne skal i den udstrækning, det foreskrives i lovgivningen,  

 hidrøre fra en autoriseret eller godkendt levnedsmiddelvirksomhed.
 § 44.  Behandling og salg af levnedsmidler skal foregå  

 på en hygiejnisk forsvarlig måde og skal gennemføres således, at  

 levnedsmidlerne ikke udsættes for forurening eller anden skadelig påvirkning  

 eller påvirker andre levnedsmidler i skadelig retning.
 § 45.  Farlige eller uspiselige stoffer, herunder  

 rengørings- og desinfektionsmidler, dyrefoder og lignende, skal forsynes med  

 en passende mærkning og opbevares effektivt adskilt fra levnedsmidler.
 Stk. 2.  Virksomhederne skal sikre sig, at beholdere med  

 tilsætningsstoffer, ingredienser m.v. ikke kan forveksles med andet.
 § 46.  Mælk og mælkeprodukter, som anvendes eller  

 sælges i virksomheder omfattet af bekendtgørelsen, skal være varmebehandlede  

 efter gældende regler om mælkeprodukter.
 Stk. 2.  Konsummælkprodukter, som anvendes eller sælges  

 i disse virksomheder, skal overholde gældende bestemmelser om  

 konsummælkprodukter.
 Stk. 3.  Uanset stk. 1 kan den lokale tilsynsmyndighed  

 tillade, at køkkener i virksomheder, der har egen malkebesætning, anvender rå  

 mælk af egen produktion, hvis besætningen underkastes mælkekontrol efter de  

 regler, der gælder for salg af rå mælk direkte til den endelige forbruger.
 § 47.  På institutioner, restauranter og i kantiner  

 m.v. samt ved fremstilling af ikke-industrialiserede ægprodukter eller  

 produkter, der indeholder æg, må kun anvendes æg, der er pakket i små eller  

 store pakninger, og som er i overensstemmelse med forordning (EØF) nr.  

 1907/90 og nr. 1274/91 og ægprodukter, der er i overensstemmelse med  

 bekendtgørelse nr. 626 af 14. juli 1992 om ægprodukter.
 Stk. 2.  Stk. 1 gælder dog ikke for mindre institutioner  

 og lignende, der på stedet producerer æg til eget forbrug.
 Temperaturkrav m.v.
 § 48.  Levnedsmidler skal behandles og sælges under  

 hensigtsmæssige temperaturforhold, så der ikke opstår hygiejniske problemer.
 § 49.  Er der i forbindelse med levnedsmidlets  

 mærkning angivet en opbevaringstemperatur for levnedsmidlet, skal denne  

 temperatur overholdes, dog under forbehold af §§ 48 og 50.
 § 50.  Opbevaring af de i bilag 1 nævnte levnedsmidler  

 skal maksimalt ske ved de temperaturer og inden for de frister, der er nævnt  

 ud for de enkelte levnedsmidler.
§ 51.  Køling af de i bilag 1 nævnte levnedsmidler kan  

 undlades ved buffetarrangementer og lignende tilfælde, hvor levnedsmidlerne  

 er bestemt til at blive fortæret straks efter salg.
I disse tilfælde må  

 levnedsmidlerne stå uden for køl i maksimum 3 timer.
 Stk. 2.  Rester af letfordærvelige levnedsmidler, der  

 har været opbevaret uden for køl ved buffetarrangementer og lignende  

 tilfælde, jf. stk.1., må ikke genanvendes.
 Stk. 3.  Stk.2 gælder ikke for rester af letfordærvelige  

 levnedsmidler, der efterfølgende varmebehandles i en sådan grad, at de ikke  

 udgør nogen hygiejnemæssig risiko.
§ 52.  Ved tilvirkning af varmebehandlede  

 levnedsmidler og ved genopvarmning af levnedsmidler, skal hele levnedsmidlet  

 opvarmes til en temperatur på mindst 75IC.
Dette gælder dog ikke:
§ 53.  Varmebehandlede, letfordærvelige levnedsmidler  

 skal nedkøles umiddelbart efter varmebehandlingen.
Nedkølingen skal om  

 nødvendigt foregå i særlige nedkølingsfaciliteter.
Levnedsmidlet skal under  

 nedkølingen passere temperaturintervallet fra 65IC til 10IC så hurtigt som  

 muligt og inden for højst 3 timer, det skal derefter opbevares ved max. 5IC,  

 jf. bilag 1.
 Stk. 2.  Nedkølingen kan undlades, hvis temperaturen  

 overalt i det varmebehandlede levnedsmiddel holdes på mindst 65IC eller hvis  

 levnedsmidlet sælges inden for højst 3 timer efter varmebehandlingens  

 afslutning.
 Stk. 3.  Rester af letfordærvelige lednedsmidler, der  

 har været varmholdt ved mindst + 65IC eller udbudt til salg i højst 3 timer  

 efter varmebehandlingens afslutning i henhold til stk. 2, må ikke sælges  

 eller genanvendes.
 Stk. 4.  Stk. 3 gælder ikke for rester af  

 letfordærvelige levnedsmidler, der efterfølgende varmebehandles i en sådan  

 grad, at de ikke udgør nogen hygiejnemæssig risiko.
 § 54.  Ved tilvirkning af ægholdige levnedsmidler skal  

 der anvendes pasteuriserede æg.
 Stk. 2.  Stk. 1 gælder dog ikke:
Vareudvalg § 55.  Vareudvalg i levnedsmiddelvirksomheder skal  

 være sammensat således, at der ikke opstår hygiejniske problemer med  

 levnedsmidlerne.
Stk. 2.  Levnedsmiddelstyrelsen eller den lokale  

 tilsynsmyndighed træffer bestemmelse om, hvilke levnedsmidler og hvilke andre  

 varer, der må behandles og sælges og i hvilket omfang.
Arten og mængden af de  

 levnedsmidler, der behandles eller sælges, kan begrænses af hygiejnemæssige  

 årsager.
 Stk. 3.  I forbindelse med angivelse af vareudvalget kan  

 der stilles krav om, hvorledes behandlingen og salget skal foregå.
 Salg, selvbetjening m.v.
 § 56.  Ikke færdigpakkede levnedsmidler i  

 detailvirksomheder skal anbringes således, at kunderne ikke kan berøre eller  

 forurene levnedsmidlerne.
 § 57.  Ved selvbetjening i detailvirksomheder, kan dog  

 sælges færdigpakkede levnedsmidler samt ikke-færdigpakkede levnedsmidler  

 såsom æg, hel frisk frugt og grønt, samt ved brug af tænger, skeer eller  

 lignende korn, ris, majs, tørrede pastaprodukter, te, hele, groft skårne  

 eller groft knuste krydderier og lignende, hvor det ikke giver anledning til  

 hygiejniske problemer.
Stk. 2.  Herudover kan der ved selvbetjening og ved brug  

 af tænger, skeer eller lignende sælges ikke-færdigpakkede sukkervarer,  

 chokolade- og vekaovarer, snackvarer samt afskallede nødder og  

 morgenmadsprodukter.
Dette salg er betinget af, at det sker fra beholdere,  

 der er indrettet således, at levnedsmidlerne er beskyttet mod forurening fra  

 omgivelserne, og at levnedsmidlerne ikke udsættes for hygiejnisk overlast.
Stk. 3.  I restauranter kan sælges andre end de i stk. 1  

 nævnte ikke-færdigpakkede levnedsmidler ved selvbetjening til at spise på  

 stedet.
Selvbetjeningen er betinget af, at virksomheden sikrer sig, at  

 levnedsmidlerne ikke herved udsættes for hygiejnisk overlast.
Mærkning og emballering § 58.  Færdigpakket hakket kød, kødfars, herunder rå  

 medisterpølse, fiskefars og hakket fiskekød skal være mærket med oplysning om  

 hakningstidspunktet ved dato og klokkeslet.
 Stk. 2.  Hakket kød, kødfars, fiskefars og hakket  

 fiskekød skal anvendes eller sælges inden 24 timer efter hakningen.
 Stk. 3.  Stk. 1 og 2 gælder ikke for produkter, der er  

 fremstillet og pakket på virksomheder, som er autoriseret eller godkendt af  

 Veterinærdirektoratet til fremstilling af hakket kød og kødfars.
 Stk. 4.  Ompakning og videresalg i færdigpakning,  

 emballeret eller uemballeret af de produkter, der er nævnt i stk. 3, skal dog  

 ske inden 24 timer efter hakningen.
 § 59.  Emballage, der kommer i berøring med  

 levnedsmidler, skal være ren og passe til formålet.
 Stk. 2.  Returemballage skal håndteres og opbevares  

 således, at det ikke giver anledning til forurening af levnedsmidler.
Transport af levnedsmidler § 60.  Køretøjer, tanke, containere, beholdere m.v.,  

 der anvendes til transport af levnedsmidler, skal være egnede til formålet og  

 holdes rene og i god stand, således at levnedsmidlerne beskyttes mod  

 forurening.
 Stk. 2.  Køretøjerne m.v. skal være udformet og  

 konstrueret således, at de kan rengøres eller desinficeres tilstrækkeligt.
 § 61.  Køretøjer, tanke, containere, beholdere m.v. må  

 ikke anvendes til transport af andet end levnedsmidler, hvis dette kan føre  

 til forurening af levnedsmidlerne.
 § 62.  Bulktransport af uemballerede levnedsmidler i  

 flydende form eller i form af granulat eller pulver skal foregå i køretøjer,  

 tanke, containere, beholdere m.v., der er forbeholdt transport af  

 levnedsmidler.
 Stk. 2.  Køretøjer, tanke, containere, beholdere m.v. i  

 henhold til stk. 1 skal på et eller flere fællesskabssprog bære en tydelig og  

 uudslettelig angivelse af, at de anvendes til transport af levnedsmidler,  

 eller de skal mærkes »kun til levnedsmidler«.
 Stk. 3.  Bulktransport af flydende olier og fedtstoffer  

 på søgående fartøjer er ikke omfattet af stk. 1 og 2, når følgende  

 betingelser er opfyldt:
 Stk. 4.  Kaptajnen på et søgående fartøj, som  

 transporterer flydende olier og fedtstoffer efter stk. 3, skal være i  

 besiddelse af nøjagtige dokumenterede oplysninger over de tre foregående  

 ladninger, som er transporteret i tanken og over arten og effektiviteten af  

 den rengøringsproces, der er anvendt mellem disse ladninger.
 Stk. 5.  Såfremt en ladning har været omskibet, skal  

 kaptajnen på det modtagende fartøj endvidere kunne dokumentere, at ladningen  

 under den foregående skibstransport opfylder betingelserne i stk. 3. og 4.
 Stk. 6.  Kaptajnen skal på anmodning fra de lokale  

 tilsynsmyndigheder fremlægge den dokumentation, der er nævnt i §§ 4 og 5.
 § 63.  Når køretøjer, tanke, containere, beholdere  

 m.v. anvendes til transport af andet end levnedsmidler eller til transport af  

 forskellige levnedsmidler samtidig, skal varerne holdes effektivt adskilt,  

 hvis det er nødvendigt for at beskytte dem mod risiko for forurening.
 § 64.  Levnedsmidler i køretøjer, tanke, containere,  

 beholdere m.v. skal anbringes og beskyttes således, at forureningsrisikoen  

 mindskes mest muligt.
 § 65.  Når køretøjer, tanke, containere, beholdere  

 m.v. har været anvendt til transport af andet end levnedsmidler eller til  

 transport af forskellige levnedsmidler, skal der gøres grundigt rent mellem  

 transporterne for at undgå risiko for forurening.
 § 66.  Levnedsmidler under transport skal opbevares  

 under de temperaturforhold, der er nævnt i § 48, § 50 og § 53, stk. 2.
 Stk. 2.  Stk. 1 gælder ikke for levnedsmidler, der er  

 under transport til den endelige forbruger i op til 3 timer.
Affald § 67.  Der skal være tilstrækkelig mulighed for  

 bortskaffelse og opbevaring af affald.
 § 68.  I lokaler, hvor der behandles og sælges  

 levnedsmidler, må opsamling af affald kun ske, hvor det er nødvendigt af  

 hensyn til virksomhedens drift og på betingelse af, at det kan ske på en  

 hygiejnisk hensigtsmæssig måde.
 Stk. 2.  Åbning til affaldsskakt må ikke forefindes i  

 tilvirkningslokaler og -områder.
§ 69.  Affald skal anbringes i beholdere.
Beholderne  

 skal være hensigtsmæssigt udformet og skal om nødvendigt kunne lukkes.  

 Beholderne skal holdes i god stand, således at de er lette at rengøre og  

 desinficere.
Stk. 2.  Beholderantal, tømningsfrekvens, placering og  

 rengøring skal være sådan, at der sikres en god hygiejne.
Det skal sikres, at  

 insekter og andre skadedyr ikke får adgang til affaldet, og at drikkevand,  

 udstyr, inventar og lokaler ikke forurenes.
Vand § 70.  I levnedsmiddelvirksomheder skal der være  

 adgang til vand i tilstrækkelige mængder.
 Stk. 2.  Vand, herunder vand til is og damp, der  

 anvendes til og i forbindelse med behandling og salg af levnedsmidler, skal  

 opfylde kravene til drikkevand, jf. gældende regler herom.
 Stk. 3.  Varmt vand til rengøring skal være tilgængeligt  

 i tilstrækkelige mængder.
 § 71.  Vand, der ikke er egnet til drikkevand, og som  

 benyttes til fremstilling af damp, til køling, brandslukning og lignende  

 formål uden forbindelse med levnedsmidler, skal ledes gennem særskilte  

 ledningssystemer, der er let genkendelige og ikke har nogen forbindelse med  

 drikkevandssystemerne eller mulighed for tilbagestrømning til disse.
 Rengøring, vedligeholdelse m.v.
 § 72.  Udenomsarealer til levnedsmiddelvirksomheder  

 skal være hensigtsmæssigt udformet og holdes rene, ryddelige og i god stand.
 § 73.  Samtlige lokaler i levnedsmiddelvirksomheder  

 skal holdes rene, i god orden og vel vedligeholdte.
 Stk. 2.  Levnedsmidler skal anbringes således, at  

 omgivelserne kan rengøres tilstrækkeligt.
 § 74.  Inventar, arbejdsredskaber og udstyr, der  

 anvendes i levnedsmiddelvirksomheder, skal holdes rent, om nødvendigt  

 desinficeres og holdes i god stand.
§ 75.  Mekanisk luftstrøm fra et forurenet til et rent  

 område skal undgås.
Ventilationssystemer skal være således konstrueret, at  

 filtre og andre dele, som kræver rengøring, er let tilgængelige.
Em og  

 stegeos skal fjernes fra udviklingsstedet ved effektiv udsugning, om  

 fornødent ved brug af emhætte og fedtfilter.
 § 76.  Til rengøring af lokaler, inventar,  

 arbejdsredskaber og udstyr skal anvendes varmt vand og egnede  

 rengøringsmidler.
Stk. 2.  Desinfektion af inventar, arbejdsredskaber og  

 udstyr må først foretages efter forudgående rengøring og bortskylning af  

 rengøringsmidlet.
Til desinfektionen må kun anvendes opvarmning ved brug af  

 kogende vand eller damp eller et middel, der er egnet til formålet, og som er  

 godkendt af Levnedsmiddelstyrelsen eller en anden offentlig myndighed, der  

 anvender de samme principper ved godkendelsen.
 Stk. 3.  Ved desinfektion ved hjælp af opvaskemaskine  

 skal desinfektionen foretages med vand, der har en temperatur på mindst 80  

 grader C, jf. dog § 108.
 § 77.  Der skal træffes passende foranstaltninger til  

 forebyggelse og eventuelt bekæmpelse af insekter og skadedyr.
§ 78.  Det er forbudt at medtage hunde og andre dyr i  

 levnedsmiddelvirksomheder omfattet af denne bekendtgørelse.
Dette gælder dog  

 ikke for kundeområder i serveringsvirksomheder.
§ 79.  Tobaksrygning er ikke tilladt i lokaler, hvor  

 der behandles eller sælges levnedsmidler.
Dette gælder dog ikke kundeområder  

 i serveringsvirksomheder.
Personlig hygiejne § 80.  Personer, der arbejder i  

 levnedsmiddelvirksomheder, skal iagttage en høj grad af personlig renlighed  

 og skal bære en beklædning, der er ren og passende til det pågældende  

 arbejde.
 § 81.  Personer, som lider af, mistænkes for at lide  

 af eller er bærere af en sygdom, der kan overføres gennem levnedsmidler,  

 eller har f.eks. inficerede sår, hudinfektioner, almindelige sår eller  

 diarre, må ikke arbejde i levnedsmiddelvirksomheder, hvis der er risiko for  

 direkte eller indirekte at forurene levnedsmidlerne med sygdomsfremkaldende  

 mikroorganismer.
 Stk. 2.  Personer, der lider af, mistænkes for at lide  

 af eller er bærere af en sygdom, der kan overføres gennem levnedsmidler, skal  

 meddele dette til den ansvarlige for virksomheden.
Stk. 3.  Den ansvarlige for levnedsmiddelvirksomheden  

 skal anmelde til den lokale tilsynsmyndighed, når han bliver bekendt med, at  

 der blandt personalet er konstateret en sygdom, hvor der er risiko for  

 direkte eller indirekte at forurene levnedsmidlerne med sygdomsfremkaldende  

 mikroorganismer.
Den lokale tilsynsmyndighed skal meddele dette til  

 embedslægeinstitutionen.
 Stk. 4.  Hvis den lokale tilsynsmyndighed eller en  

 embedslægeinstitution får formodning om, at en person, der har fået  

 konstateret sygdomme omfattet af stk. 1, arbejder i en  

 levnedsmiddelvirksomhed omfattet af denne bekendtgørelse, skal der ske  

 gensidig underretning.
 § 82.  Personer, der har været udelukket fra arbejde  

 på grund af smitsomme sygdomme, jf. § 81, må ikke beskæftiges i  

 levnedsmiddelvirksomheder igen, før den lokale tilsynsmyndighed i samråd med  

 embedslægeinstitutionen tillader dette.
Uddannelse § 83.  Den, der er ansvarlig for en  

 levnedsmiddelvirksomhed, skal sørge for, at de personer, som behandler eller  

 sælger levnedsmidler i virksomheden, får de nødvendige anvisninger om og  

 eventuelt uddannelse i, hvordan de skal forholde sig med hensyn til  

 levnedsmiddelhygiejne.
 Stk. 2.  Personer, som er beskæftiget i virksomheder,  

 der er autoriseret efter § 15, godkendt efter §§ 16-17 eller registreret  

 efter §§ 19-20 skal dog gennemføre en uddannelse med certifikat i  

 levnedsmiddelhygiejne etableret efter reglerne i lov om  

 arbejdsmarkedsuddannelser, såfremt de opfylder følgende betingelser:
 Stk. 3.  De i stk. 2 nævnte personer skal have  

 gennemført, påbegyndt eller være tilmeldt uddannelsen i levnedsmiddelhygiejne  

 senest 3 måneder efter ansættelses- eller etableringsstart.
 Stk. 4.  Virksomheder, organisationer og andre, som  

 etablerer uddannelse i levnedsmiddelhygiejne, kan søge  

 Levnedsmiddelstyrelsens tilladelse til, at personer, som gennemfører disse  

 uddannelser, ikke er omfattet af kravet i stk. 2.
 Stk. 5.  Personer, som i forvejen enten har en  

 uddannelse inden for levnedsmiddelområdet eller har deltaget i kursus i  

 levnedsmiddelhygiejne på mindst samme niveau, er ikke omfattet af kravet i  

 stk. 2.
Egenkontrol § 84.  Virksomheder, som er autoriseret, godkendt  

 eller registreret i henhold til denne bekendtgørelse, skal gennemføre  

 egenkontrol med det formål at sikre, at levnedsmidler ikke sælges, hvis de  

 ved anvendelse på sædvanlig måde kan udgøre en risiko for menneskers sundhed.
 § 85.  Virksomhederne skal, som led i egenkontrol  

 efter § 84, identificere de steder og processer i virksomheden, som er  

 kritiske for levnedsmiddelsikkerheden (kritiske punkter). Virksomhederne skal  

 gennemføre passende sikkerhedsprocedurer for de kritiske punkter.  

 Identifikation af kritiske punkter og gennemførelse af sikkerhedsprocedurer  

 skal tage udgangspunkt i følgende principper, der er anvendt ved  

 udarbejdelsen af HACCP-systemet (Hazard Analysis and Critical Control  

 Points):
 § 86.  Udover den egenkontrol, som er pålagt i medfør  

 af § 84, skal virksomheder, der er autoriseret efter § 15, godkendt efter §  

 16 eller registreret efter § 19, som led i virksomhedens egenkontrol i  

 fornødent omfang gennemføre procedurer med det formål at sikre, at  

 levnedsmidler og virksomheder i øvrigt overholder levnedsmiddelloven og  

 bestemmelser fastsat i medfør heraf f. eks. om levnedsmidlers sammensætning,  

 mærkning eller markedsføring.
 Stk. 2.  Andre godkendte og registrerede virksomheder  

 kan ligeledes gennemføre egenkontrol i henhold til stk.1.
§ 87.  Ved opbygning af en virksomheds  

 egenkontrolprogram skal identifikation af kritiske punkter og gennemførelse  

 af sikkerhedsprocedurer efter § 85 og ved eventuel gennemførelse af  

 procedurer efter § 86 finde sted indenfor følgende områder § 88.  Levnedsmiddelstyrelsen godkender  

 egenkontrolprogrammet for autoriserede virksomheder i henhold til § 84 og §  

 86, stk.1 i virksomhedens autorisation.
 Stk. 2.  Den lokale tilsynsmyndighed godkender et  

 egenkontrolprogram for godkendte virksomheder i henhold til § 84 og eventuelt  

 § 86, stk.2 i virksomhedens godkendelse.
 Stk. 3.  Egenkontrolprogrammer efter stk. 1 og 2  

 godkendes efter oplæg fra virksomheden.
 Stk. 4.  Registrerede virksomheder indsender kopi af  

 virksomhedens egenkontrolprogram til den lokale tilsynsmyndighed.
 § 89.  Levnedsmiddelstyrelsen kan fastsætte regler  

 eller træffe bestemmelse om egenkontrol, herunder om egenkontrol for  

 kategorier af virksomheder.
 Stk. 2.  Levnedsmiddelstyrelsen kan fastsætte regler  

 eller træffe bestemmelse om, at virksomheden i forbindelse med egenkontrol  

 skal lade foretage analyser og undersøgelser på et godkendt privat eller  

 offentligt laboratorium.
 § 90.  Levnedsmiddelstyrelsen kan fastsætte regler  

 eller træffe bestemmelse om, at nærmere angivne levnedsmidler eller  

 behandlinger af levnedsmidler skal underkastes en særlig egenkontrol.
 Stk. 2.  Den lokale tilsynsmyndighed kan, ved  

 overtrædelser af levnedsmiddelloven eller af bestemmelser fastsat i medfør  

 heraf, bestemme, at autoriserede, godkendte og registrerede virksomheder  

 fastlægger procedurer i henhold til § 86 med henblik på at dokumentere, at de  

 pågældende regler overholdes.
 Tilsyn og kontrol m.m.
 § 91.  Det påhviler de lokale tilsynsmyndigheder at  

 føre kontrol med, at bestemmelserne i denne bekendtgørelse og afgørelser  

 truffet i henhold til bekendtgørelsen overholdes.
 § 92.  De lokale tilsynsmyndigheders kontrol skal  

 omfatte en generel vurdering af de potentielle farer for  

 levnedsmiddelsikkerheden, der er forbundet med virksomheden.  

 Tilsynsmyndighederne skal være særlig opmærksomme på de kritiske punkter, som  

 levnedsmiddelvirksomheden har identificeret for at vurdere, om virksomhedens  

 overvågning og kontrol er tilstrækkelig.
 Stk. 2.  Ved kontrollen i henhold til stk. 1 skal der  

 tages hensyn til retningslinierne for god hygiejnepraksis (branchekoderne),  

 hvor sådanne findes.
 Stk. 3.  Retningslinierne for god hygiejnepraksis  

 (branchekoderne), der kan udarbejdes som en hjælp til overholdelse af  

 bekendtgørelsens bestemmelser skal indsendes til Levnedsmiddelstyrelsen med  

 henblik på godkendelse af, at de er forenelige med bekendtgørelsens  

 bestemmelser.
 § 93.  Overtilsynet med, at bestemmelserne i denne  

 bekendtgørelse overholdes, påhviler Levnedsmiddelstyrelsen.
 Stk. 2.  Levnedsmiddelstyrelsen kan fastsætte nærmere  

 regler for og træffe bestemmelse om udførelsen og omfanget af kontrollen med  

 de virksomheder, der er omfattet af bekendtgørelsen.
 § 94.  Levnedsmiddelstyrelsen, de lokale  

 tilsynsmyndigheder og personer, der af disse er bemyndiget dertil, har adgang  

 til offentlige og private ejendomme, lokaler og transportmidler for at  

 tilvejebringe oplysninger til brug for afgørelser i henhold til  

 bekendtgørelsen.
 Stk. 2.  Politiet yder bistand hertil efter regler, der  

 fastsættes efter forhandling mellem sundhedsministeren og justitsministeren.
 Stk. 3.  Legitimation skal forevises.
 § 95.  Levnedsmiddelstyrelsen eller de lokale  

 tilsynsmyndigheder kan pålægge den, der er ansvarlig for virksomheder  

 omfattet af bekendtgørelsen, at give alle oplysninger, herunder om økonomiske  

 og regnskabsmæssige forhold, som har betydning for kontrollens gennemførelse.
 Stk. 2.  Levnedsmiddelstyrelsen eller de lokale  

 tilsynsmyndigheder kan endvidere pålægge den pågældende at afgive prøver uden  

 vederlag samt at emballere og forsende disse efter myndighedernes nærmere  

 bestemmelse og afholde udgifterne herved.
§ 96.  De lokale tilsynsmyndigheder kan meddele de  

 påbud eller forbud, der anses for nødvendige for at sikre overholdelse af  

 bekendtgørelsen.
Det kan herunder bestemmes, at varer, der ikke opfylder  

 bekendtgørelsens krav, skal beslaglægges eller tilintetgøres, og at  

 virksomheden skal kalde varen tilbage fra senere omsætningsled.
 § 97.  En autorisation eller godkendelse, meddelt i  

 henhold til denne bekendtgørelse eller efter de hidtil gældende regler, til  

 behandling eller salg af levnedsmidler, kan tilbagekaldes, hvis vilkår,  

 stillet i forbindelse med autorisationen eller godkendelsen, ikke opfyldes,  

 eller hvis det af hygiejniske årsager skønnes nødvendigt.
 Stk. 2.  Salg fra virksomheder registreret i medfør af  

 denne bekendtgørelse kan forbydes, hvis det af hygiejniske årsager skønnes  

 nødvendigt.
 § 98.  Levnedsmiddelstyrelsens og de lokale  

 tilsynsmyndigheders afgørelser meddeles skriftligt.
 Stk. 2.  Omfatter afgørelsen et påbud eller et forbud,  

 skal der i afgørelsen være fastsat en frist for afgørelsens efterkommelse.
Klage og dispensation § 99.  De lokale tilsynsmyndigheders afgørelser i  

 henhold til denne bekendtgørelse kan påklages til Levnedsmiddelstyrelsen.  

 Levnedsmiddelstyrelsens afgørelser er endelige.
 Stk. 2.  Afgørelser truffet af Levnedsmiddelstyrelsen  

 som 1. instans kan dog påklages til Sundhedsministeriet, såfremt afgørelsen  

 er af principiel karakter eller i øvrigt må anses for at være af væsentlig  

 betydning.
 § 100.  Klagefristen er 4 uger fra den dag, afgørelsen  

 er meddelt den pågældende.
 Stk. 2.  Klagemyndigheden kan indtil 6 måneder efter  

 afgørelsen se bort fra overskridelse af klagefristen, når overskridelsen af  

 særlige grunde er undskyldelig.
 § 101.  En klage har opsættende virkning indtil  

 klagemyndighedens afgørelse foreligger.
Stk. 2.  Det kan, når særlige grunde taler herfor,  

 samtidig med et påbud eller forbud bestemmes, at dette skal efterkommes  

 uanset klage.
Selv om også denne beslutning påklages, skal påbudet eller  

 forbudet efterkommes, indtil klagemyndigheden bestemmer andet.
§ 102.  Klage indgives til den myndighed, der har  

 truffet afgørelsen.
Myndigheden sender klagen til klagemyndigheden ledsaget  

 af det materiale, der er indgået i sagens bedømmelse i første instans.
 § 103.  Levnedsmiddelstyrelsen kan i særlige tilfælde,  

 og når forholdene taler herfor, meddele dispensation fra denne  

 bekendtgørelse.
 § 104.  De lokale tilsynsmyndigheder kan dispensere  

 fra følgende bestemmelser i bekendtgørelsen under de nævnte betingelser:
 Straf, ikrafttrædelse m.m.
 § 105.  Med bøde straffes den, der overtræder § 15, §  

 16, stk. 1, § 17, stk. 1 og 3-5, §§ 19 og 20, § 21, stk. 1, § 22, § 24, stk.  

 1, § 26, stk. 3, §§ 27-32, §§ 35-41, §§ 43-45, § 46, stk. 1 og 2, § 47, stk.  

 1, §§ 48-50, § 51, stk. 1 og 2, § 52, § 53, stk. 1-3, § 54, stk. 1, § 55,  

 stk. 1, §§ 56 og 57, §§ 58-65, § 66, stk. 1, §§ 67-87 og § 88, stk. 4 i denne  

 bekendtgørelse eller afgørelser truffet i henhold til bekendtgørelsen.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar i henhold til § 63, stk. 4 i lov nr. 310 af 6. juni 1973 om  

 levnedsmidler m.m. med senere ændringer.
Stk. 3.  Straffen kan stige til hæfte eller fængsel i  

 indtil et år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 106.  Denne bekendtgørelse træder i kraft den 10.  

 december 1996.
 Stk. 2.  § 4 og § 83, stk. 2-4 træder dog først i kraft  

 den 1. januar 1997.
 § 107.  Bekendtgørelse nr. 1053 af 18. december 1995  

 om levnedsmiddelhygiejne og egenkontrol m.v. ophæves.
 § 108.  Virksomheder, der inden den 1. januar 1996 har  

 fået tilladelse til anvendelse af opvaskemaskiner, der har en vandtemperatur  

 på 70 eller 75IC, kan anvende disse indtil næste udskiftning eller senest den  

 1. januar 2001. Herefter skal bestemmelsen i § 76, stk. 3 overholdes.
Sundhedsministeriet, den 27. november  

 1996 Yvonne Herløv Andersen / Marianne Lauridsen Bilag 2.
Liste over acceptable tidligere ladninger - Eddikesyre (ethansyre) - Acetone (propanon, dimethylketon) - Sure olier og fedtsyredestillater - Ammoniumhydroxid (ammoniakopløsning, ammoniakvand) - Animalske, marine og vegetabilske olier og fedtstoffer - Bivoks - Benzylalkohol (kun NF og reagensrenhedsgrad) - Butylacetater (n-, sec-, tert-) (eddikesyrebutylestere) - Calciumchloridopløsning - Calciumlignosulphonat - Candelillavoks - Carnaubavoks - Cyklohexan - Cyklohexanol - Epoxideret soyaolie (med mindst 7% oxiranoxygen indhold) - Ethanol (ethylalkohol) - Ethylacetat (eddikesyreethylester) - 2-ethyl-1-hexanol (2-ethylhexylalkohol) Fedtsyrer:
- Smørsyre (butansyre) - Valerianesyre (pentansyre) - Capronsyre (hexansyre) - Heptansyre - Caprylsyre (octansyre) - Pelargonsyre (nonansyre) - Caprinsyre (decansyre) - Laurinsyre (dodecansyre) - Lauroleinsyre (dodecensyre) - Myristinsyre (tetradecansyre) - Myristoleinsyre (tetradecensyre) - Palmitinsyre (hexadecansyre) - Palmitoleinsyre (cis-9-hexadecensyre) - Stearinsyre (octadecansyre) - Riconolsyre (cis-12-hydroxyoctadec-9-ensyre) - Oliesyre (octadecensyre) - Linolsyre (9,12-octadecadiensyre) - Linolensyre (9,12,15-octadecatriensyre) - Arachinsyre (eicosansyre) - Behensyre (docosansyre) - Erucasyre (cis-13-docosensyre) Fedtalkoholer: Naturlige alkoholer - Butylalkohol (1-butanol) - Caproylalkohol (1-hexanol) - Oenanthalkohol (1-heptanol) - Caprylalkohol (1-octanol) - Nonylalkohol (1-nonanol) - Decylalkohol (1-decanol) - Laurylalkohol (1-dodecanol) - Tridecylalkohol (1-tridecanol) - Myristylalkohol (1-tetradecanol) - Cetylalkohol (1-hexadecanol) - Stearylalkohol (1-octadecanol) - Oleylalkohol (octadecenol) - Laurylmyristylalkohol (en blanding af - Cetylstearylalkohol (en blanding af - Estere af fedtsyrer: enhver ester produceret ved kombination af en  

 hvilken som helst af ovennævnte fedtsyrer med en hvilken som helst af  

 ovennævnte fedtalkoholer.
Eksempler herpå er: butylmyristat, oleylpalmitat,  

 cetylstearat.
 - Methylestere af fedtsyrer:
Methyllaurat (methyldodecanat) Methylpalmitat (methylhexadecanat) Methylstearat (methyloctadecanat) Methyloleat (methyloctadecenat) - Myresyre (methansyre) - Glycerol (propantriol, glycerin) - Glycoler Butandiol (1,3-butylenglycol; 2,3-butandiol, butylenglycol) Polypropylenglycol (molekylelvægt over Propylenglycol (1,2 propylenglycol; 1,2-propandiol; 1,2dihydroxypropan;  

 monopropylenglycol (MPG); methylglycol) 1,3-propylenglycol (trimethylenglycol; 1,3-propandiol) - n-Heptan - n-Hexan (teknisk rent) - Isobutylalkohol (2-methyl-1-propanol) - Isobutylacetat (eddikesyreisobutylester) - Iso-decylalkohol (iso-decanolalkohol) - Iso-nonylalkohol (iso-nonanylalkohol) - Iso-octylalkohol (iso-octanolalkohol) - Iso-propylalkohol (IPA, 2-propanol, iso-propanol) - Limonen (dipenten) - Magnesiumchloridopløsning - Calciumlignosulphonat - Methanol (methylalkohol) - Butanon (methylethylketon) - 4-methyl-2-pentanon (methylisobutylketon) - Methyltertiærbutylether (MTBE) - Mikrosilica - Molasse - Montanvoks - Nonan - Parafin (spiselig renhedsgrad) - Pentan - Phosphorsyre (orthophosphorsyre) - Kaliumhydroxid - Propylacetat (propylethanoat) - Natriumhydroxid (kaustisk soda) - Sorbitol (D-sorbitol) - Svovlsyre - Urinstofammoniumnitratopløsning (UAN) - Vinbærme (* 1) Bekendtgørelsen indeholder bestemmelser, der gennemfører Rådets  

 direktiv nr. 93/43/EØF af 14. juni 1993, EF-Tidende 1993 L 175 s. 1, Rådets  

 beslutning nr. 94/371/EF, EF-Tidende 1994, L 168 s. 34 og Kommissionens  

 direktiv nr. 96/3/EF af 26. januar 1996, EF-Tidende 1996 L 21 s. 42.
