Ankestyrelsens principafgørelse O-64-85 om kontanthjælp - tilbagebetaling af hjælp til ægtefæller Resume:
Højesteret har tiltrådt Vestre Landsrets dom af 12. august 1983, jf.
SM O-46-84.
Højesteretsdommer M.
Hornslet har i Ugeskrift for Retsvæsen, 1985 s. 255-258, kommenteret dommen.
Det fremgår heraf, at Højesteret har underkendt synspunktet om, at begge ægtefæller hæfter solidarisk for tilbagebetalingspligtig kontanthjælp. *) Kassation:
Der er kommet nye regler på området Love:
Lov om social bistand - lovbekendtgørelse nr. 637 af 27. september 1989 - § 6 og § 26 Note:
 *)     Sammenholdes med SM O-46-84. SM O-25-85, der tidligere er udsendt om dommen, trækkes hermed tilbage.
 Sagsfremstilling:
 Vestre Landsrets dom af 12. august 1983, der er udsendt den 13. august 1984 som SM O-46-84, om ægtefællers hæftelse for tilbagebetalingspligtig kontanthjælp, blev med Justitsministeriets tilladelse indanket for Højesteret.
Højesteret tiltræder i sin dom af 16. april 1985, at der ikke i bistandsloven er hjemmel til at gøre tilbagebetalingskravet mod M gældende over for H.
Af de i dommen (fra Vestre Landsret) anførte grunde tiltrædes det endvidere, at henvisningen i bistandslovens § 27, stk. 2, jf. § 7, stk. 2, til reglerne om inddrivelse af personlige skatter ikke kan antages også at omfatte bestemmelsen i kildeskattelovens § 72, stk. 2. Vestre Landsrets dom stadfæstes derfor.
Højesterets dom er kommenteret af højesteretsdommer M.
Hornslet i Ugeskrift for Retsvæsen, 1985, s. 255-258.
Det er højesteretsdommerens opfattelse, at den tvivl, der hidtil har været vedrørende spørgsmålet om ægtefællers hæftelse for tilbagebetalingspligtig kontanthjælp, er afklaret ved Højesterets dom.
Den opfattelse, som bl.a.
Socialministeriet har haft, hvorefter ægtefæller hæfter solidarisk for tilbagebetalingspligtig kontanthjælp, er således underkendt af Højesteret.
 Det anføres, at "Højesteret fandt, at såvel synspunktet om solidarisk ægtefælleansvar bygget på den gensidige offentligretlige forsørgelsespligt efter bistandslovens § 6 som synspunktet om en adgang til at foretage subsidiært udlæg efter kildeskattelovens § 72, stk. 2, savnede den nødvendige klare hjemmel".
