 På foranledning af Foreningen af Tilsynsfunktionærer ved  

 Levnedsmiddelindustrien har spørgsmålet om varsling af overarbejde for  

 tilsynsfunktionærerne og den hermed sammenhængende oplysning om overarbejdets  

 varighed samt dettes betaling været forelagt Finansministeriet,  

 Administrations- og Personaledepartementet.
 Departementet har i denne anledning i skrivelse af 24. november 1988 (3.  

 kt. j.nr. 88-3111/336-11) udtalt:
 »I overenskomsten vedrørende løn- og ansættelsesvilkår for  

 tilsynsfunktionærer (tilsynsassistenter/tilsynsteknikere) ved slagterier m.v.  

 anføres i § 5, stk. 3, at overarbejde af længere varighed end 1 time skal  

 varsles senest den foregående dag inden normal arbejdstids ophør.
 Bestemmelsen indeholder ikke regler om angivelse af forventet tidsrum for  

 overarbejdet, men Finansministeriet er enig med Veterinærdirektoratet i, at  

 der ved varsling af overarbejde så vidt muligt bør oplyses om overarbejdets  

 forventede varighed.
Når bortses fra de i § 5, stk. 1 og stk. 2 anførte minimumsbetalinger  

 giver overenskomsten ikke hjemmel til at betale for et forventet antal  

 overarbejdstimer i situationer, hvor faktisk præsterede antal  

 overarbejdstimer måtte være mindre.
Der betales således alene for reelt  

 præsterede antal overarbejdstimer.« Veterinærdirektoratet kan henholde sig hertil.
 Til samtlige til eksport af fersk kød, fersk fjerkrækød og kødvarer  

 autoriserede virksomheder samt veterinærkontrollen ved disse.
 P.V.V.
