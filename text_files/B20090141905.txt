Bekendtgørelse om ændring af bekendtgørelse om vejnavne og adresser § 1 I bekendtgørelse nr. 1398 af 12. december 2006 om vejnavne og adresser, som ændret ved bekendtgørelse nr. 368 af 20. april 2007, foretages følgende ændringer:
 1. § 23, stk. 4, affattes således:
»Stk. 4. Kommunalbestyrelsen skal senest samtidig med, at vejnavnet registreres i CPRs vejregister, give information om den navngivne vejs geografiske beliggenhed til en tjeneste, som stilles til rådighed af Erhvervs- og Byggestyrelsen.« § 2 Bekendtgørelsen træder i kraft den 1. januar 2010.
