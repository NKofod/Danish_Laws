Vejledning om delpension Indledning Denne vejledning erstatter Socialministeriets vejledning  

 af 26. februar 1992. Redaktionen er afsluttet den 20. juni 2000.
 Ændringerne i denne vejledning er primært  

 foretaget med udgangspunkt i de lovændringer, der er gennemført  

 siden 1992 frem til den seneste ændring af lov om delpension, som blev  

 vedtaget i Folketinget i april 1999.
 Derudover er der foretaget en generel opdatering af  

 oplysninger og afgørelser (Sociale Meddelelser fra Den Sociale  

 Ankestyrelse - SM), ligesom der er foretaget sproglige præciseringer.  

 Endvidere er de skrivelser, Socialministeriet har udsendt i forbindelse med  

 vedtagelse af ændringer af lov om delpension, indarbejdet i  

 vejledningsteksten.
Vejledningen skal betragtes som en orientering om de  

 gældende regler.
Lov og bekendtgørelse om delpension er gengivet  

 som bilag.
 Vejledningen består af tre hovedafsnit:
 I afsnit I beskrives reglerne om delpension til  

 lønmodtagere.
 I afsnit II beskrives reglerne om delpension til  

 selvstændige erhvervsdrivende, herunder til medarbejdende  

 ægtefæller.
 Afsnit III indeholder en række fælles  

 bestemmelser om ansøgning, nedsættelse af delpension p.g.a.  

 pensionsopsparing, fradragsbeløb, udbetaling, ophør,  

 tilbagebetaling mv.
 I vejledningen er der henvisninger til lov om delpension  

 og Socialministeriets bekendtgørelse om delpension.
For at lette læsningen af vejledningen anvendes der  

 følgende forenklinger ved henvisninger i teksten.
Ved henvisning til  

 lov om delpension, jf. lovbekendtgørelse nr. 443 af 10. juni 1999,  

 anvendes »loven«, hvis der samtidig forekommer en  

 §-henvisning.
Ved henvisning til Socialministeriets bekendtgørelse nr.  

 471 af 16. juni 1999 anvendes »bekg.«.
 Der henvises i øvrigt til lov nr. 852 af 20.  

 december 1989 om dagpenge ved sygdom eller fødsel, jf. seneste  

 lovbekendtgørelse nr. 147 af 2. marts 2000, med senere  

 ændringer, til Socialministeriets bekendtgørelse nr. 442 af 23.  

 juni 1998 om dagpenge ved sygdom eller fødsel samt til Den Sociale  

 Ankestyrelses vejledning af 18. september 1998 om syge- og  

 barselsdagpenge.
De paragraffer, der er beskrevet i de enkelte afsnit, er  

 citeret fuldt eller delvis.
I de tilfælde, hvor et enkelt eller flere  

 stykker af en paragraf ikke er omtalt i et vejledningsafsnit, er disse  

 stykker ikke citeret.
Kort  

 beskrivelse af delpensionsordningen Delpension kan udbetales til lønmodtagere og  

 personer med indtægt ved selvstændig erhvervsvirksomhed -  

 herunder til medarbejdende ægtefæller - i alderen fra 60 år  

 og indtil folkepensionsalderen.
Med vedtagelsen af lov nr. 287 af 12. maj  

 1999 blev folkepensionsalderen nedsat til 65 år for personer, der  

 fylder 60 år den 1. juli 1999 eller senere.
Derfor er den periode,  

 hvori en person kan modtage delpension, afhængig af, hvornår  

 pågældende er fyldt 60 år.
For personer, der er fyldt 60 år inden den 1. juli  

 1999, kan delpension udbetales i alderen 60-67 år.
For personer, der  

 fylder 60 år den 1. juli 1999 eller senere, kan delpension udbetales i  

 alderen 60-65 år.
 Det er beskæftigelsen efter overgang til delpension,  

 der er afgørende for, om ansøgeren omfattes af  

 delpensionsordningen som lønmodtager eller som selvstændig.
 Delpension som lønmodtager udbetales, hvis  

 ansøgeren efter overgang til delpension har lønindtægt,  

 således som dette begreb er fastlagt ved Socialministeriets  

 bekendtgørelse om dagpenge ved sygdom eller fødsel.
 Delpension som selvstændig udbetales, hvis  

 ansøgeren efter overgang til delpension har selvstændig  

 erhvervsindtægt, som i væsentlig grad skyldes  

 pågældendes egen arbejdsindsats.
Delpension er ikke betinget af dansk statsborgerskab.  

 Udenlandske statsborgere, der har bopæl og arbejde i Danmark, har  

 principielt ret til delpension.
Retten kan dog være begrænset af  

 lovens krav om forudgående arbejdsmæssig tilknytning til  

 Danmark.
Det er en betingelse, at ansøgeren har en  

 forudgående tilknytning til arbejdsmarkedet af nyere dato, og at  

 pågældende nedsætter sin arbejdstid.
Personer, der fylder  

 60 år den 1. juli 1999 eller senere, kan dog ikke få delpension,  

 hvis de på tilkendelsestidspunktet har opnået eller udnyttet  

 retten til at få udstedt et efterlønsbevis.
For personer, der er fyldt 60 år før den 1.  

 juli 1999 beregnes delpensionen med et fast beløb for hver time,  

 arbejdstiden nedsættes.
For personer, der fylder 60 år den 1.  

 juli 1999 eller senere, afhænger delpensionens størrelse ikke  

 alene af arbejdstidsnedsættelsen, idet pensionsopsparing kan  

 medføre nedsættelse af delpensionen, hvis pensionsopsparingen  

 overstiger et nærmere fastsat fradragsbeløb.
Afsnit I Delpension  

 til lønmodtagere Kapitel 1 Almindelige betingelser Lovens § 1, stk. 1-2:
§ 1. Delpension kan udbetales til  

 lønmodtagere og personer med anden erhvervsindtægt end  

 lønindtægt i alderen fra 60 til 65 år, der nedsætter  

 deres arbejdstid.
Dette gælder personer, der fylder 60 år den 1.  

 juli 1999 eller senere.
Stk. 2. Delpension kan udbetales til lønmodtagere  

 og personer med anden erhvervsindtægt end lønindtægt i  

 alderen 60 til 67 år, der nedsætter deres arbejdstid.
Dette  

 gælder personer, der den 1. juli 1999 er fyldt 60 år.
Aldersbetingelser 1. Delpension kan udbetales til lønmodtagere  

 i alderen fra 60 år og indtil folkepensionsalderen.
Da  

 folkepensionsalderen er 65 år for personer, der fylder 60 år den  

 1. juli 1999 eller senere, men 67 år for personer, der er fyldt 60  

 år inden den 1. juli 1999, afhænger den periode, hvori en person  

 kan modtage delpension, af hvornår pågældende er fyldt 60  

 år.
 Efter § 1, stk. 2, kan der udbetales delpension til  

 en lønmodtager i alderen 60 til 67 år, hvis  

 pågældende er fyldt 60 år inden den 1. juli 1999. Efter  

 § 1, stk. 1, kan der udbetales delpension til en lønmodtager i  

 alderen 60 til 65 år, hvis pågældende er fyldt 60 år  

 den 1. juli 1999 eller senere.
 Der henvises til pkt. 52 om kommunalbestyrelsens pligt til  

 at rådgive og vejlede ansøgeren om mulighederne for ydelser  

 også efter anden lovgivning.
 Lovens § 1, stk. 3:
 Stk. 3.
 § 6, stk. 3, i bekg.:
Stk. 3. Personer, der sammen med lønindtægt har  

 selvstændig erhvervsindtægt i form af forfatterhonorarer,  

 biblioteksafgifter eller andre ophavsretlige ydelser, kan modtage delpension  

 efter reglerne om delpension til lønmodtagere.
Det samme gælder,  

 når selvstændig erhvervsindtægt hidrører fra  

 varetagelse af borgerligt ombud eller lignende.
Beskæftigelse efter overgang 2. Det er beskæftigelsen efter overgangen til  

 delpension, der er afgørende for, om ansøgeren omfattes af  

 delpensionsordningen for lønmodtagere eller for  

 selvstændige.
Personer, som efter overgangen har indtægt, der  

 efter dagpengelovens regler henregnes til lønindtægt, er  

 omfattet af delpensionsordningen for lønmodtagere.
Personer med  

 indtægt, der efter disse regler henregnes til selvstændig  

 erhvervsindtægt, er omfattet af delpensionsordningen for  

 selvstændige.
Personer, der er aktionærer eller anpartshavere i et  

 selskab, og som har A-indkomst ved arbejde for selskabet, er omfattet af  

 reglerne for lønmodtagere.
Indtægt ved arbejde for et  

 interessentskab henregnes derimod til selvstændig  

 erhvervsindtægt.
Der henvises i øvrigt til Den Sociale  

 Ankestyrelses vejledning af 18. september 1998 om syge- og barselsdagpenge,  

 pkt. 9-11, med hensyn til spørgsmålet om hvilke indtægter,  

 der henregnes til lønindtægt og til selvstændig  

 erhvervsindtægt.
 Delpension kan som udgangspunkt ikke udbetales til en  

 lønmodtager, der samtidig har beskæftigelse som  

 selvstændig eller til en selvstændig, der samtidig har  

 beskæftigelse som lønmodtager.
 I § 6, stk. 3, i bekg. er der dog fastsat regler om,  

 at lønmodtagere i visse særlige situationer kan modtage  

 delpension efter reglerne om delpension til lønmodtagere, selv om de  

 har indtægter, der efter dagpengelovens regler henregnes til  

 selvstændig erhvervsindtægt.
Delpension som lønmodtager kan således  

 modtages, selv om modtageren også har selvstændig  

 erhvervsindtægt i form af forfatterhonorarer, biblioteksafgifter eller  

 andre ophavsretlige ydelser.
Indtægten skal kunne henføres til  

 en arbejdsindsats, der ligger forud for overgangen til delpension.
 Endvidere kan delpension som lønmodtager modtages  

 på trods af selvstændig erhvervsindtægt, hvis den  

 selvstændige indtægt hidrører fra varetagelse af  

 borgerligt ombud eller lignende.
Lovens § 2 § 2. Retten til delpension for lønmodtagere  

 er betinget af, 1)	at modtageren arbejder her i landet eller på dansk skib, 2)	at modtageren har fast bopæl her i landet, 3)	at der for modtageren inden for de seneste 20 år før  

 overgang til delpension er indbetalt bidrag til ATP som beskæftiget,  

 der svarer til mindst 10 års fuldt bidrag for en  

 fuldtidsbeskæftiget, 4)	1)  at modtageren inden for de  

 sidste 24 måneder før overgangen til delpension har arbejdet  

 svarende til gennemsnitligt 30 timer om ugen i 18 måneder som  

 lønmodtager her i landet eller på dansk skib, og 5)	at modtageren, der er omfattet af § 1, stk. 1, på  

 tilkendelsestidspunktet ikke har opnået eller udnyttet retten til at  

 få udstedt et efterlønsbevis efter lov om  

 arbejdsløshedsforsikring m.v., og 6)	at modtageren, der er omfattet af § 1, stk. 1, har fået  

 foretaget en opgørelse over pensionsformuen.
 Stk. 2. For lønmodtagere, der er omfattet af  

 § 1, stk. 2, og som modtager efterløn efter lov om  

 arbejdsløshedforsikring m.v., skal de betingelser, der er nævnt  

 i stk. 1, nr. 3 og 4, være opfyldt ved overgangen til  

 efterløn.
 § 3 i bekg.:
§ 3. Ved vurderingen af, om betingelserne efter  

 lovens § 2, stk. 1, nr. 3 og 4, er opfyldt, medregnes perioder, hvori  

 der er udbetalt plejevederlag efter kapitel 20 i lov om social service.
Ved  

 beregning af arbejdstiden inden for 9 måneder, jf. lovens § 3,  

 stk. 1, 1. pkt., ses der bort fra perioder, hvori der er udbetalt  

 plejevederlag efter kapitel 20 i lov om social service.
Bopæl i Danmark 3. Det er en betingelse for ret til delpension, at  

 modtageren har fast bopæl her i landet.
Ved fast bopæl i Danmark forstås på  

 samme måde som efter lov om social pension, at modtageren har sit hjem  

 her i landet.
Om en person ved flytning til Danmark har taget bopæl  

 her, må afgøres efter en samlet bedømmelse af  

 tilknytningen til landet.
Det må bl.a. tillægges vægt, om  

 der er sket tilmelding til folkeregistret.
Det er ikke tilstrækkeligt,  

 at en person opretholder en bolig i Danmark, som undertiden benyttes,  

 når der i øvrigt er fast bopæl sammen med familien i et  

 andet land.
Bopælskravet kan ikke opfyldes ved hyre på dansk  

 skib.
 Kravet om fast bopæl i Danmark er opfyldt under  

 modtagerens midlertidige ophold i udlandet fx ferieophold, hvis  

 pågældende bevarer en reel faktisk bopæl her i landet.  

 Længden af ferieopholdet i udlandet begrænses dog af bestemmelsen  

 i lovens § 3, stk. 1, hvorefter arbejdstiden skal tilrettelægges  

 således, at der mindst er 20 arbejdsdage inden for hvert kvartal.
Delpensionsloven gælder ikke for  

 Færøerne og Grønland, jf. lovens § 23. Delpension  

 kan således ikke udbetales i forbindelse med arbejde på  

 Færøerne og i Grønland.
Ved tilflytning fra  

 Færøerne eller Grønland eller ved tilflytning fra  

 udlandet fx efter udenrigstjeneste kan delpension tidligst udbetales efter 9  

 måneders beskæftigelse her i landet eller på dansk skib.  

 Med virkning fra 1. januar 2003 kan delpension tidligst udbetales efter  

 beskæftigelse her i landet eller på dansk skib af et omfang  

 på mindst 30 timer om ugen i 18 måneder.
Modtageren skal derudover opfylde betingelsen om 10  

 års fuldt bidrag til ATP inden for de sidste 20 år.
Ret til  

 delpension er ikke betinget af dansk statsborgerskab.
Udenlandske  

 statsborgere, der har bopæl og arbejde i Danmark, har således ret  

 til delpension, hvis betingelserne herfor i øvrigt er opfyldt.
Forudgående tilknytning til  

 arbejdsmarkedet Arbejde i  

 Danmark 4. Det er en forudsætning for deltagelse i  

 delpensionsordningen, at modtageren har en forudgående stabil  

 tilknytning til arbejdsmarkedet, og at tilknytningen er af nyere dato.
Som dokumentation for lønmodtageres stabile  

 tilknytning til arbejdsmarkedet kræves efter lovens § 2, stk. 1,  

 nr. 3, at der inden for de seneste 20 år før overgangen til  

 delpension er indbetalt bidrag til ATP som beskæftiget, der svarer til  

 mindst 10 års fuldt bidrag for en fuldtidsbeskæftiget.
Der  

 henvises til pkt. 51 om indhentelse af oplysninger om indbetalte  

 ATP-bidrag.
 Hvis en ansøger har flere forskellige  

 arbejdsgivere, og arbejdstiden hos hver arbejdsgiver er under grænsen  

 for arbejdsgiverens pligt til at indbetale ATP-bidrag, vil disse  

 arbejdsforhold ikke kunne medregnes ved afgørelse af, om betingelsen  

 efter lovens § 2, stk.1, nr. 3, er opfyldt.
 Oplysningerne om ATP-bidragene kan fås ved  

 henvendelse til ATP, se pkt. 51 om indhentelse af oplysninger.
Fritstillingsperioder uden arbejde for arbejdsgiveren  

 indgår ikke ved opgørelsen af de nødvendige 9  

 måneders forudgående arbejde før overgangen til  

 delpension.
Et arbejde i en fritstillingsperiode for en anden arbejdsgiver  

 uden løn indgår ligeledes ikke.
Ferie og afspadsering i  

 fritstillingsperioden medtages ved beregningen af 9-måneders perioden -  

 se SM T-1-95.
 Efter § 104 i kapitel 20 i lov om social service er  

 personer, som passer en nærtstående, der ønsker at  

 dø i eget hjem, efter ansøgning berettiget til at få  

 godtgørelse for tabt arbejdsfortjeneste (plejevederlag). Perioder med  

 plejevederlag ligestilles efter § 3 i bekg. med perioder, for hvilke der  

 er indbetalt til ATP, jf. lovens § 2, stk. 1, nr. 3.
 § 8 i bekg.:
 § 8. Perioder med fuldtidsbeskæftigelse, der  

 har givet indtægter af den art, som er nævnt i § 6, stk. 2,  

 ligestilles med perioder som fuldtidsbeskæftiget lønmodtager ved  

 afgørelse af, om betingelserne for ret til delpension som  

 lønmodtager efter lovens § 2, stk. 1, nr. 3 og 4 er opfyldt. 12  

 måneders beskæftigelse ved selvstændig erhvervsvirksomhed  

 ligestilles med et års anciennitet i ATP-ordningen.
 Stk. 2. Ved opgørelse af perioder med  

 fuldtidsbeskæftigelse medregnes perioder, hvori der er udbetalt  

 plejevederlag efter kapitel 20 i lov om social service.
Overgang fra  

 selvstændig erhvervsvirksomhed til  

 lønmodtagerbeskæftigelse 5. Perioder med fuldtidsbeskæftigelse, der  

 har givet indtægt i form af selvstændig erhvervsindtægt,  

 ligestilles med perioder som fuldtidsbeskæftiget lønmodtager ved  

 afgørelsen af, om betingelserne for ret til delpension som  

 lønmodtager efter lovens § 2, stk. 1, nr. 3 og 4, er opfyldt. 12  

 måneders beskæftigelse som selvstændig erhvervsdrivende  

 ligestilles med 1 års anciennitet i ATP-ordningen, se § 8, i  

 bekg.
 Efter § 8, stk. 2, i bekg. medregnes perioder, hvori  

 der er udbetalt plejevederlag efter kapitel 20 i lov om social service, se  

 pkt. 4, ved opgørelse af perioder med fuldtidsbeskæftigelse som  

 selvstændig.
Personer, der driver selvstændig virksomhed, kan  

 således overgå til delpension som lønmodtagere, hvis de  

 ophører med selvstændig virksomhed og overgår til  

 lønmodtagerarbejde.
Lønmodtagere kan ikke overgå til  

 delpension som selvstændige, idet perioder som  

 fuldtidsbeskæftiget lønmodtager ikke kan ligestilles med  

 perioder med fuldtidsbeskæftigelse, der har givet indtægter i  

 form af selvstændig erhvervsindtægt.
Det er således de  

 almindelige betingelser, der gælder i forbindelse med overgang til  

 delpension som selvstændig, jf. afsnit II.
En selvstændig, der er overgået til delpension  

 som selvstændig, kan som udgangspunkt ikke overgå til delpension  

 som lønmodtager, idet kun perioder med fuldtidsbeskæftigelse som  

 selvstændig ligestilles med perioder som fuldtidsbeskæftiget  

 lønmodtager.
Overgang til delpension som lønmodtager kan dog  

 ske, hvis delpensionisten udtræder af delpensionsordningen som  

 selvstændig og overgår til lønmodtagerarbejde i 9  

 måneder, inden der søges om delpension som lønmodtager.  

 Med virkning fra 1. januar 2003 skal delpensionisten overgå til  

 lønmodtagerarbejde i mindst 30 timer om ugen i 18 måneder, inden  

 der søges om delpension som lønmodtager.
Aktuel  

 tilknytning til arbejdsmarkedet 6. Ved overgangen til delpension skal modtageren  

 fortsat være tilknyttet arbejdsmarkedet.
Efter lovens § 2, stk. 1, nr. 4, er det en betingelse  

 for delpension, at modtageren inden for de sidste 12 måneder før  

 overgangen til delpension har arbejdet i mindst 9 måneder som  

 lønmodtager her i landet eller på dansk skib.
Kravet skal sikre,  

 at der reelt bliver tale om en gradvis overgang fra arbejdslivet til  

 pensionisttilværelsen, og at delpensionen gives som kompensation for en  

 bortfalden arbejdsindtægt.
 Kravets udformning betyder, at perioder på op til 3  

 måneder med fuldt sygefravær eller arbejdsløshed inden for  

 de seneste 12 måneder ikke afskærer fra ret til delpension.  

 Perioder med delvis sygefravær eller delvis arbejdsløshed ud  

 over 3 måneder afskærer heller ikke fra ret til delpension, jf.  

 pkt. 9 om syge- og arbejdsløshedsperioders indflydelse på  

 beregningen af den gennemsnitlige ugentlige arbejdstid.
 Arbejde i form af fritidsundervisning medregnes med  

 timetallet ganget med en omregningsfaktor på 1,6 og kan kun medregnes i  

 den faktiske arbejdsperiode, se SM T-3-90.
Med virkning fra 1. januar 2003 ændres kravet om den  

 aktuelle tilknytning til arbejdsmarkedet.
Det er herefter en betingelse for  

 delpension, at modtageren inden for de sidste 24 måneder før  

 overgangen til delpension har arbejdet svarende til gennemsnitligt 30 timer  

 om ugen i 18 måneder som lønmodtager her i landet eller på  

 dansk skib.
Kravets udformning betyder, at det er en betingelse for  

 delpension, at pågældende har været beskæftiget som  

 lønmodtager i mindst 2.340 timer inden for de sidste 24 måneder,  

 idet 2.340 timer svarer til gennemsnitligt 30 timer om ugen i 18  

 måneder.
 For personer med ukendt arbejdstid opgøres antallet  

 af arbejdstimer ved at dividere den kendte lønindtægt med et  

 fastsat timebeløb, se pkt. 13.
Delpension og efterløn 7. For personer, der er fyldt 60 år inden den  

 1. juli 1999, er det muligt at overgå fra efterløn til  

 delpension, ligesom det er muligt at gå på delpension, selvom der  

 er mulighed for at gå på efterløn.
Kravene til den forudgående og aktuelle tilknytning  

 til arbejdsmarkedet gælder også for en efterlønsmodtager,  

 der ønsker at overgå til delpension.
Beskæftigelseskravene  

 skal i disse tilfælde være opfyldt inden overgangen til  

 efterløn, jf. lovens § 2, stk. 2. Der henvises til pkt. 12 om  

 overgang fra efterløn til delpension.
Personer, der fylder 60 år den 1. juli 1999 eller  

 senere, har derimod ikke mulighed for at gå på delpension, hvis  

 der er ret til efterløn, og kan derfor heller ikke overgå fra  

 efterløn til delpension.
Det følger således af lovens  

 § 2, stk. 1, nr. 5, at retten til delpension for denne persongruppe er  

 betinget af, at modtageren på tilkendelsestidspunktet ikke har  

 opnået eller udnyttet retten til at få udstedt et  

 efterlønsbevis efter lov om arbejdsløshedsforsikring m.v.
Det  

 er derfor en forudsætning for retten til delpension, at modtageren ikke  

 har mulighed for at gå på efterløn.
Selvom en ansøger om delpension ikke har modtaget  

 et efterlønsbevis, kan pågældende ikke overgå til  

 delpension i tilfælde af, at der vil kunne udstedes et  

 efterlønsbevis, som giver ret til efterløn på  

 tilkendelsestidspunktet for delpension.
Denne betingelse betyder, at  

 delpensionsordningen er forbeholdt personer, der ikke har mulighed for at  

 gå på efterløn.
 Efter § 21 i bekg. skal kommunen anmode  

 arbejdsløshedskassen om at oplyse, om ansøgeren har ret til  

 efterløn, hvis ansøgeren om delpension er medlem af en  

 arbejdsløshedskasse.
Personer, der på tilkendelsestidspunktet endnu ikke  

 har opnået ret til et efterlønsbevis, kan ved fortsat medlemskab  

 af arbejdsløshedskassen efter overgangen til delpension,  

 forsætte optjeningen af ret til efterløn, jf. lov om  

 arbejdsløshedsforsikring m.v.
Såfremt der i delpensionsperioden  

 opnås ret til efterløn, har pågældende mulighed for  

 men ikke pligt til at overgå til efterløn.
Retten til delpension  

 berøres i et sådant tilfælde ikke, sålænge  

 muligheden for at gå på efterløn ikke udnyttes.
Lønmodtagere, der modtager delpension i henhold til  

 lov om delpension, kan optages som deltidsforsikrede i en  

 arbejdsløshedskasse, uanset om det er fastsat i kassens vedtægt.  

 Et fuldtidsforsikret medlem af en kasse for lønmodtagere, som  

 overgår til delpension, skal overflyttes til deltidsforsikring, uanset  

 om muligheden for deltidsforsikring er fastsat i kassens vedtægt.
Hvis  

 kassens vedtægt ikke giver mulighed for optagelse af deltidsforsikrede  

 inden for medlemmets faglige område, skal medlemmet dog erklære  

 sig villig til at arbejde uden for kassens område i tilfælde af  

 ledighed.
Der er således mulighed for at gå på  

 efterløn som deltidsforsikret, hvis et medlem af en  

 arbejdsløshedskasse på et senere tidspunkt eventuelt  

 vælger helt at forlade arbejdsmarkedet, jf. pkt. 53 om overgang fra  

 efterløn til delpension og overgang fra delpension til  

 efterløn.
Opgørelse over pensionsformuen 8. Retten til delpension er betinget af, at  

 modtageren har fået foretaget en opgørelse over pensionsformuen.  

 Betingelsen gælder for personer, der fylder 60 år den 1. juli  

 1999 eller senere.
 Opgørelsen over pensionsformuen er  

 nødvendig, når delpensionen skal beregnes, idet  

 pensionsopsparing kan medføre nedsættelse af delpension, jf.  

 pkt. 42.
 Pengeinstitutter, livsforsikringsselskaber og  

 pensionskasser m.v. samt offentlige myndigheder, der forvalter  

 pensionsordninger, der kan medføre nedsættelse af delpension,  

 har pligt til at foretage indberetning af værdien af de omfattede  

 pensionsrettigheder, jf. lovens § 4 a, stk. 2. Selve  

 indberetningspligten er nærmere fastlagt i Skatteministeriets  

 bekendtgørelse om indberetning af pensioner m.v. til brug for  

 opgørelse af fradrag i efterløn og delpension.
Indberetning af værdien af pensionsordninger sker  

 til Told- og Skattestyrelsen på grundlag af forholdene ved 59½ år  

 (i en overgangsperiode sker opgørelsen af pensionsformuen dog på  

 grundlag af oplysninger fra ansøgeren, jf.
Socialministeriets  

 bekendtgørelse nr. 472 af 16. juni 1999 om oplysning af pensioner for  

 ansøgere om delpension i perioden 1. juli 1999 til 30. september 2000,  

 jf. bilag 3).
 Ved behandling af en ansøgning om delpension  

 indhenter kommunen oplysninger fra Told- og Skattestyrelsen og opgør  

 den samlede værdi af ansøgerens pensionsordninger på  

 tidspunktet før det fyldte 60. år, jf. lovens § 4 a, stk.  

 3.
 I den samlede opgørelse indgår også  

 værdien af de pensionsordninger, som ansøgeren selv har pligt  

 til at oplyse om, jf. lovens § 4 a, stk. 3. Disse omfatter udenlandske  

 pensionsordninger, pensioner omfattet af pensionsbeskatningslovens § 2,  

 nr. 2, samt pensioner omfattet af firmapensionskasselovens § 1, stk. 2,  

 nr. 2-4 og § 2, stk. 3-5. Der henvises i øvrigt til pkt. 43.
 Vedr. pensionsformuens betydning for beregningen af  

 delpension henvises der til pkt. 42-48 i afsnit III.
 Lovens § 3, stk. 1:
§ 3. Ved overgang til delpension skal den  

 gennemsnitlige ugentlige arbejdstid nedsættes med mindst 7 timer eller  

 mindst 1/4 af den gennemsnitlige ugentlige arbejdstid under de sidste 9  

 måneders arbejde før overgangen.
Den nedsatte arbejdstid skal i  

 den første 6 måneders periode efter overgangen og årligt  

 svare til en gennemsnitlig arbejdstid på mindst 12 og højst 30  

 timer om ugen.
Arbejdstiden skal tilrettelægges således, at der  

 er mindst 20 arbejdsdage inden for hvert kvartal.
Nedsættelse af arbejdstiden 9. Efter overgang til delpension skal  

 lønmodtageren fortsat have arbejde i Danmark eller på dansk  

 skib, men arbejdstiden skal være nedsat i forhold til den arbejdstid,  

 som pågældende hidtil har haft.
Det tidligere arbejde kan have  

 været heltids- eller deltidsarbejde.
 Efter nedsættelsen af arbejdstiden skal  

 deltidsarbejdet ligge inden for de grænser, der er fastlagt i lovens  

 § 3, stk. 1. Den gennemsnitlige ugentlige arbejdstidsnedsættelse  

 skal være på mindst 7 timer eller mindst 1/4 af den  

 gennemsnitlige ugentlige arbejdstid i de sidste 9 måneder før  

 overgangen.
Den gennemsnitlige ugentlige arbejdstidsnedsættelse  

 er den gennemsnitlige ugentlige arbejdstid i de sidste 9 måneder  

 før overgangen til delpension fratrukket den gennemsnitlige forventede  

 ugentlige arbejdstid for den første 6 måneders periode efter  

 overgangen til delpension.
Det kræves således ikke, at  

 arbejdstidsnedsættelsen sker på det tidspunkt, hvor overgang til  

 delpension finder sted.
En nedsættelse af arbejdstiden inden for de  

 sidste 9 måneder før overgangen vil også kunne opfylde  

 kravet om nedsættelse af arbejdstiden.
Delpensionens størrelse  

 vil dog blive påvirket, afhængig af på hvilket tidspunkt  

 inden for 9 måneders perioden arbejdstiden nedsættes.
Hvis arbejdstiden eksempelvis nedsættes fra den 1. i  

 en måned med henblik på overgang til delpension, og  

 ansøgning først indgives efter arbejdstidsnedsættelsen  

 har fundet sted, vil der først være ret til delpension fra den  

 første i måneden efter ansøgningens indgivelse.
Den 9  

 måneders periode, der danner udgangspunkt for beregningen af  

 arbejdstiden før overgang, regnes i forhold til det tidspunkt, hvor  

 retten til delpension indtræder.
Ved opgørelsen af den gennemsnitlige ugentlige  

 arbejdstid inden for de sidste 9 måneder før ansøgningen  

 er udgangspunktet den faktiske arbejdstid.
Dog betragtes perioder, hvor  

 ansøgeren har været syg eller har afholdt lovmæssig ferie  

 som døde perioder og medregnes således ikke ved  

 opgørelsen af den gennemsnitlige ugentlige arbejdstid.
En arbejdsfri  

 periode efter overgang til fx firmapension kan ikke betragtes som  

 lovmæssig afholdt ferie.
Perioder, hvor ansøgeren har deltaget i  

 en overenskomstmæssig konflikt regnes i lighed med sygeperioder og  

 ferieperioder som døde perioder.
Perioder med  

 arbejdsløshed medregnes derimod og nedsætter således den  

 gennemsnitlige ugentlige arbejdstid.
 Efter § 3 i bekg. skal der ses bort fra perioder,  

 hvori der er udbetalt plejevederlag efter kapitel 20 i lov om social service,  

 når man skal beregne arbejdstiden i de sidste 9 måneder inden  

 overgangen til delpension.
Hvis overgang til delpension sker under fuld eller delvis  

 sygemelding er udgangspunktet for beregningen af den gennemsnitlige ugentlige  

 arbejdstid derfor det antal timer, ansøgeren normalt arbejder.
Hvis  

 overgang derimod sker i en periode, hvor ansøgeren er helt eller  

 delvis arbejdsløs, er udgangspunktet den faktiske arbejdstid i den  

 pågældende periode.
For en ansøger, der er opsagt og som  

 ikke arbejder i opsigelsesperioden, selv om der udbetales løn,  

 nedsættes den gennemsnitlige ugentlige arbejdstid ligeledes, idet  

 opsigelsesperioden indgår på samme måde som en periode med  

 arbejdsløshed.
 Følgende eksempler illustrerer forskellen på  

 beregningen af den gennemsnitlige ugentlige arbejdstid ved sygdom og  

 arbejdsløshed.
Hvis en ansøger, der har en arbejdsuge på 37  

 timer, eksempelvis har været sygemeldt i 4 uger, inden for de sidste 9  

 måneder (= 39 uger), udregnes den gennemsnitlige ugentlige arbejdstid  

 på grundlag af arbejdstiden i de 35 af de 39 uger, hvor  

 ansøgeren har arbejdet.
Gennemsnittet er således fortsat 37  

 timer ugentlig.
Har ansøgeren derimod i stedet været  

 arbejdsløs i 4 uger, udgør den gennemsnitlige ugentlige  

 arbejdstid: 35 uger a 37 timer = 1295 timer og 4 uger a 0 timer, ialt 1295:  

 39 = 33,2 timer.
Tid, der anvendes på rejser i arbejdsmæssig  

 sammenhæng, indgår i beregning af arbejdstiden før og  

 efter overgang til delpension i det omfang, rejsetiden efter overenskomst  

 mellem arbejdsgiver og den ansatte medregnes som arbejdstid.
Arbejdstidsnedsættelsen skal ske i den samlede  

 arbejdstid.
En person, der har bibeskæftigelse som lønmodtager  

 eller selvstændig, skal også medregne denne beskæftigelse i  

 sin arbejdstid.
Ved opgørelse af den gennemsnitlige ugentlige  

 arbejdstid for en bibeskæftigelse uden fast timetal medtages det  

 faktisk anvendte antal timer før overgangen.
Ved opgørelsen af  

 arbejdstiden efter overgang må der foretages et skøn over det  

 forventede timeforbrug.
 Kan timetallet ikke opgøres eller forudsiges,  

 anvendes den opgørelsesmåde, som er angivet i § 2 i bekg.  

 Denne opgørelsesmåde anvendes fx på en  

 døgnplejemor, se SM T-3-90.  Der henvises i øvrigt til  

 pkt. 13.
Det kræves ikke, at arbejdstidsnedsættelsen  

 sker hos samme arbejdsgiver eller i samme arbejdsforhold.
Ulønnet  

 arbejde - herunder for velgørende institutioner o.lign. - medregnes  

 ikke i den gennemsnitlige ugentlige arbejdstid før og efter  

 overgang.
 Hvis lønmodtagerens indtægt efter overgangen  

 til delpension svarer til indtægten før overgangen, bør  

 der foretages en nærmere undersøgelse af den faktiske  

 arbejdstid, se SM T-4-94.
Timelønnens størrelse efter overgangen til  

 delpension er ikke i sig selv afgørende for retten til delpension.
Der  

 må foretages en konkret vurdering, hvori også indgår en  

 vurdering af arbejdets art og omfang, og der må ikke foreligge  

 omstændigheder, der sandsynliggør, at der ikke er tale om et  

 reelt arbejde, se SM T-3-94.
10. Efter overgangen til delpension skal den  

 gennemsnitlige ugentlige arbejdstid være mindst 12 timer og  

 højst 30 timer.
Lønmodtagere, der efter  

 arbejdstidsnedsættelsen har 11 timers beskæftigelse og derunder,  

 kan således ikke opnå delpension.
Det samme gælder  

 lønmodtagere, der arbejder mere end 30 timer pr. uge i gennemsnit.
 Kravene skal være opfyldt i den første 6  

 måneders periode efter overgangen og på årsbasis, se pkt.  

 55 om kontrol.
11. Arbejdstidens placering kan aftales mellem  

 lønmodtageren og arbejdsgiveren.
Dog skal der i hvert kalenderkvartal  

 være mindst 20 arbejdsdage, hvor der mindst arbejdes den andel af  

 normal arbejdstid, som er aftalt.
20-dages reglen sikrer, at de arbejdsfri perioder ikke  

 bliver urimeligt lange.
Samtidig åbner reglen mulighed for at tilgodese  

 ønsker om orlovsperioder m.v.
Ferie sidestilles i denne  

 sammenhæng med arbejdsfri perioder.
 Lovens § 3, stk. 2:
 Stk. 2.
 § 1 i bekg.:
 § 1. For lønmodtagere, som er omfattet af  

 lovens § 1, stk. 2, og som ved overgangen til delpension modtager  

 efterløn efter lov om arbejdsløshedsforsikring mv.,  

 opgøres arbejdstiden på grundlag af den gennemsnitlige ugentlige  

 arbejdstid i de sidste 9 måneder før overgangen til  

 efterløn.
Arbejdskravet ved overgang fra  

 efterløn 12. Efter lovens § 3, stk. 2, kan  

 socialministeren fastsætte nærmere regler om opgørelse af  

 arbejdstiden for personer, der ved overgang til delpension modtager  

 efterløn efter lov om arbejdsløshedsforsikring mv.
Reglerne er fastsat i § 1 i bekg., hvorefter  

 arbejdstiden skal opgøres på grundlag af den gennemsnitlige  

 ugentlige arbejdstid i de sidste 9 måneder før overgangen til  

 efterløn.
Bestemmelsen gælder alene for lønmodtagere, som  

 er omfattet af lovens § 1, stk. 2, hvilket vil sige personer, der er  

 fyldt 60 år inden den 1. juli 1999. Der henvises i øvrigt til  

 pkt. 7.
Den gennemsnitlige ugentlige arbejdstidsnedsættelse  

 er således den gennemsnitlige ugentlige arbejdstid i de sidste 9  

 måneder før overgangen til efterløn, fratrukket den  

 gennemsnitlige forventede ugentlige arbejdstid efter overgangen til  

 delpension.
Delpensionen fastsættes herefter på grundlag af denne  

 arbejdstidsnedsættelse.
 § 2 i bekg.:
 § 2. For lønmodtagere, hvis arbejdstid ikke  

 kendes, opgøres den gennemsnitlige ugentlige arbejdstid efter samme  

 beregningsmåde, som anvendes i bekendtgørelse om  

 Arbejdsmarkedets Tillægspension om beregning af bidrag ved udregning af  

 det timetal, der lægges til grund ved bidragsbetaling.
Lønmodtagere med ukendt eller atypisk  

 arbejdstid 13. Efter lovens § 3, stk. 2, kan  

 socialministeren fastsætte nærmere regler om opgørelse af  

 arbejdstiden for lønmodtagere med ukendt arbejdstid.
Reglerne er  

 fastsat i § 2 i bekg.
Beregningen foretages ved at dividere den kendte  

 lønindtægt med et fastsat timebeløb, som Den Sociale  

 Ankestyrelse offentliggør hvert år i januar måned.
I 2000  

 er timebeløbet 118,16 kr. for mandlige lønmodtagere og 106,70  

 for kvindelige lønmodtagere.
For lønmodtagere med atypisk arbejdstid  

 opgøres den gennemsnitlige ugentlige arbejdstid således, at den  

 er udtryk for lønmodtagerens fulde sædvanlige arbejdstid.
For  

 lønmodtagere beskæftiget i en fast arbejdsturnus med skiftende  

 arbejdstid pr. uge opgøres den gennemsnitlige ugentlige arbejdstid  

 eksempelvis på grundlag af hele turnusperioden.
Kapitel 2 Beregning af delpension Lovens § 4:
§ 4. Delpensionen beregnes og reguleres  

 forholdsmæssigt efter et årligt basisbeløb.  

 Basisbeløbet svarer til 82 pct. af dagpengenes højeste  

 beløb efter lov om dagpenge ved sygdom eller fødsel, beregnet  

 på årsbasis.
Pensionsordninger kan medføre  

 nedsættelse af basisbeløbet, jf. § 4 a.
 Stk. 2. Den årlige delpension udgør 1/37 af  

 basisbeløbet for hver hele time, den gennemsnitlige ugentlige  

 arbejdstid nedsættes, jf. dog § 4 a, stk. 7. Den del af den  

 hidtidige arbejdstid, der overstiger 37 timer ugentlig, tages ikke i  

 betragtning ved beregningen.
 Lovens § 4 c:
§ 4 c.
Delpensionen afrundes til nærmeste  

 kronebeløb, der kan deles med 12.
 Stk. 2. Delpensionen udbetales ikke, hvis den beregnede  

 delpension udgør mindre end 100 kr. kr. måned.
Delpensionens størrelse 14. Delpension beregnes med udgangspunkt i et  

 årligt basisbeløb, der svarer til 82 pct. af det højeste  

 beløb, der til enhver tid årligt kan opnås i sygedagpenge.  

 Reguleringen af basisbeløbet følger reguleringen af  

 sygedagpengene.
Basisbeløbet udgør 121.353 kr. årligt  

 pr. 1. januar 2000 Personer  

 der er fyldt 60 år inden den 1. juli 1999 For personer, der er fyldt 60 år inden den 1. juli  

 1999, foretages der ikke nedsættelse af delpensionen som følge  

 af pensionsopsparing.
Som følge heraf beregnes delpensionen med et  

 fast beløb for hver time, arbejdstiden nedsættes.
Delpensionen beregnes på årsbasis med samme  

 andel af basisbeløbet, som nedsættelsen af arbejdstiden  

 udgør af den fulde arbejdstid på 37 timer.
Den årlige  

 delpension udgør med andre ord 1/37 af basisbeløbet for hver  

 hele time, arbejdstiden nedsættes, se lovens § 4, stk. 2.
Personer  

 der fylder 60 år den 1. juli 1999 eller senere For personer, der fylder 60 år den 1. juli 1999  

 eller senere, kan pensionsopsparing medføre nedsættelse af  

 delpensionen.
Den del af pensionsopsparingen, der medfører  

 nedsættelse af delpensionen, skal fratrækkes i  

 basisbeløbet, hvorefter det individuelle basisbeløb for den  

 enkelte ansøger fremkommer.
Som følge heraf beregnes  

 delpensionen med et individuelt beløb for hver time, arbejdstiden  

 nedsættes.
Der henvises til pkt. 48 i afsnit III om beregning af det  

 individuelle basisbeløb.
Delpensionen beregnes på årsbasis med samme  

 andel af det individuelle basisbeløb, som nedsættelsen af  

 arbejdstiden udgør af den fulde arbejdstid på 37 timer.
Den  

 årlige delpension udgør med andre ord 1/37 af det individuelle  

 basisbeløb for hver hele time, arbejdstiden nedsættes, se lovens  

 § 4 a, stk. 7.
15. Arbejdstidsnedsættelsen kan højst  

 beregnes ud fra en gennemsnitlig ugentlig arbejdstid på 37 timer.
Hvis  

 den pågældende før overgang til delpension har haft en  

 arbejdstid på eksempelvis 50 timer ugentlig, tages den del af  

 arbejdstiden - her 13 timer - der overstiger 37 timer ugentlig, ikke i  

 betragtning.
Arbejdstidsnedsættelsen opgøres i hele timer.
Ved  

 en arbejdstidsnedsættelse på fx 10 1/2 time, får alene de  

 10 timer betydning for delpensionens størrelse.
Lovens § 3, der forudsætter en mindste ugentlig  

 arbejdstid på 12 timer, medfører, at den maksimale delpension,  

 der kan udbetales, bliver på 25/37 af basisbeløbet eller af det  

 individuelle basisbeløb.
Den maksimale delpension vil således  

 kunne udbetales i de tilfælde, hvor arbejdstiden nedsættes med 25  

 timer ugentlig fra 37 til 12 timer.
Lovens § 3, der forudsætter en mindste ugentlig  

 arbejdstid på 12 timer samtidig med, at den ugentlige arbejdstid skal  

 nedsættes med mindst 1/4, medfører, at den mindste delpension  

 vil udgøre 4/37 af basisbeløbet eller af det individuelle  

 basisbeløb.
Den gennemsnitlige ugentlige arbejdstid før  

 overgangen skal således være på mindst 16 timer, for at  

 betingelsen i lovens § 3 er opfyldt.
 Med et basisbeløb på 121.353 kr. pr. 1.1.2000  

 bliver den højeste delpension pr. 1.1.2000 således: 121.353 x 25  

 : 37 = 81.995,27 kr., der afrundes til nærmeste kronebeløb, der  

 er deleligt med 12, hvilket er 81.996 kr., mens den laveste delpension bliver  

 på: 121.353 x 4 : 37 = 13.119,24 kr., der afrundes til nærmeste  

 kronebeløb, der er deleligt med 12, hvilket er 13.116 kr.
 Efter lovens § 4 c, stk. 2, udbetales delpension  

 ikke, hvis den beregnede delpension (efter nedsættelse på grund  

 af pensionsopsparing, jf. pkt. 46) udgør mindre end 100 kr. pr.  

 måned.
 Lovens § 16 a, stk. 1-5:
§ 16 a.
For personer, der modtager delpension, kan  

 der efter modtagerens ønske indbetales ATP-bidrag, jf. § 2 b i  

 lov om Arbejdsmarkedets Tillægspension.
 Stk. 2. ATP-bidraget udgør en forholdsmæssig  

 del af det efter § 15, stk. 1, sammenholdt med § 2 b, i lov om  

 Arbejdsmarkedets Tillægspension fastsatte bidrag, jf. dog stk. 4.  

 Bestyrelsen for Arbejdsmarkedets Tillægspension beregner  

 størrelsen af bidraget for hver time, der udbetales delpension  

 for.
 Stk. 3. For personer, der modtager delpension, kan der  

 ikke indbetales bidrag til Arbejdsmarkedets Tillægspension, hvis  

 delpensionen månedsvis udgør mindre end 1.000 kr.
Stk. 4. Modtageren af delpension betaler halvdelen af  

 bidraget, mens den anden halvdel betales af kommunen.
Hver bidragsandel for  

 en måned nedrundes til nærmeste hele kronebeløb.
 Stk. 5. ATP-bidraget fra modtageren af delpension  

 indeholdes månedsvis ved udbetalingen af delpensionen.
Frivillig indbetaling af ATP 16. Personer, der modtager delpension, kan efter  

 eget ønske indbetale ATP-bidrag.
ATP-bidraget udgør en  

 forholdsmæssig del af det normale ATP-bidrag for en  

 fuldtidsbeskæftiget lønmodtager.
Bestyrelsen for  

 Arbejdsmarkedets Tillægspension fastsætter størrelsen af  

 bidraget for hver time, der udbetales delpension for.
Reglerne for frivillig  

 indbetaling af ATP fremgår af bekendtgørelse om indbetaling af  

 ATP-bidrag for modtagere af kontanthjælp og forskellige andre ydelser  

 (modtagere af kontanthjælp, eller revalideringsydelse, samt modtagere  

 af førtidspension eller delpension som vælger at betale  

 ATP-bidrag) - se bilag 4 I forbindelse med en ansøgning om delpension kan  

 ansøgeren give meddelelse om, hvorvidt der ønskes indbetalt  

 bidrag til Arbejdsmarkedets Tillægspension.
Indbetaling af bidrag sker  

 med virkning fra den 1. i måneden efter, at der er truffet  

 afgørelse om tilkendelse af delpension.
Personer, der er  

 overgået til delpension, kan påbegynde indbetaling til  

 Arbejdsmarkedets Tillægspension ved at give meddelelse herom til  

 kommunen.
Indbetaling af bidrag sker med virkning fra den 1. i måneden  

 efter, at der er forløbet en måned fra meddelelsesdatoen.
Ønsker modtageren af delpension at ophøre  

 med den frivillige indbetaling af ATP-bidrag, gives der ligeledes meddelelse  

 til kommunen.
Indbetalingen ophører med virkning fra den 1. i  

 måneden efter, at der er forløbet 6 måneder fra  

 meddelelsesdatoen.
 Betaling af ATP-bidrag ophører ved delpensionistens  

 død fra den 1. i den følgende måned.
Modtageren af delpension betaler halvdelen af bidraget,  

 mens den anden halvdel betales af kommunen.
Med et samlet bidrag på  

 1,42 kr pr. time udgør henholdsvis delpensionistens og kommunens  

 ATP-bidrag 0,71 kr. for hver time, der udbetales delpension for.
De  

 månedlige beløb nedrundes til nærmeste hele  

 kronebeløb.
Kommunens udgift refunderes af staten.
Bidraget fra  

 modtageren af delpension indeholdes månedsvis ved udbetalingen af  

 delpension.
Kapitel 3 Ændring af delpension Lovens § 8:
 § 8. Delpensionen fastsættes hver 1. april  

 på grundlag af arbejdstiden i det foregående kalenderår,  

 jf. § 4, stk.2.
Stk. 2. Delpensionen omregnes, hvis den gennemsnitlige  

 ugentlige arbejdstid i det løbende kalenderår ændres med  

 mere end 2 timer.
Omregningen sker med virkning fra den 1. i måneden  

 efter arbejdstidsændringen.
Stk. 3. For den første 6 måneders periode  

 fastsættes delpensionen på grundlag af den forventede arbejdstid  

 i denne periode.
For tiden efter periodens udløb og indtil  

 førstkommende 1. april, hvor der har været ret til delpension  

 hele det foregående kalenderår, fastsættes delpensionen  

 på grundlag af arbejdstiden i den første 6 måneders  

 periode.
Ved ændring af den gennemsnitlige arbejdstid finder  

 bestemmelserne i stk. 2 tilsvarende anvendelse.
 Stk. 4. Perioder, hvor modtageren har været  

 fraværende fra arbejdet på grund af sygdom eller har været  

 arbejdsløs, indgår ikke i fastsættelsen af delpension  

 efter stk. 1-3.
Årlig fastsættelse og fastsættelse i  

 det første år 17. Delpension fastsættes hvert år den  

 1. april på grundlag af arbejdstiden i det foregående  

 kalenderår.
Indtægtsændringer er således uden  

 betydning for delpensionens størrelse.
Arbejdstiden i det  

 foregående kalenderår anvendes dog kun ved fastsættelse af  

 delpension for personer, der har haft ret til delpension hele det  

 foregående kalenderår.
For den første 6 måneders periode efter  

 overgang til delpension fastsættes delpensionen på grundlag af  

 den forventede arbejdstid i denne periode.
For perioden efter den  

 første 6 måneders periode og indtil den 1. april, hvor der har  

 været ret til delpension hele det foregående kalenderår,  

 fastsættes delpensionen på grundlag af arbejdstiden i den  

 første 6 måneders periode.
Fastsættelse af delpension efter den første 6  

 måneders periode og hver 1. april giver kommunalbestyrelsen lejlighed  

 til at kontrollere, om betingelserne om nedsættelse af arbejdstiden og  

 omfanget og tilrettelæggelsen af arbejdstiden har været og  

 fortsat er opfyldt.
Fastsættelsen af delpensionen hver 1. april og  

 fastsættelsen af delpensionen efter den første 6 måneders  

 periode sikrer desuden, at kommunalbestyrelsen i videst muligt omfang, har en  

 faktisk arbejdstid som grundlag for beregning af delpensionen.
Der henvises  

 til pkt. 55 om kontrol med delpensionen.
Omregning 18. Delpensionen omregnes, hvis den gennemsnitlige  

 ugentlige arbejdstid ændres med mere end 2 timer . Omregningen sker med  

 virkning fra den 1. i måneden efter arbejdstidsændringen, jf.  

 lovens § 8, stk. 2.
Ved omregningen lægges normalt arbejdstiden i det  

 løbende kalenderår til grund.
Der skal således foretages  

 en sammenligning mellem på den ene side den gennemsnitlige ugentlige  

 arbejdstid regnet fra den 1. januar i det løbende kalenderår  

 frem til arbejdstidsændringen og på den anden side den  

 gennemsnitlige ugentlige arbejdstid regnet fra arbejdstidsændringen til  

 den 31. december.
Omregning kan kun ske, hvis ændringen udgør  

 mere end 2 timer.
 Omregning i den første 6 måneders periode  

 sker efter tilsvarende princip, men alene på grundlag af arbejdstiden i  

 denne periode, jf. lovens § 8, stk. 3. Hvis der ikke har været ret  

 til delpension hele året, sker omregningen på grundlag af den del  

 af arbejdstiden, der ligger efter overgangen til delpension.
En lønmodtager, der går på delpension  

 den 1. januar 2000, har efter overgangen en arbejdstid på 25 timer.
Den  

 1. oktober 2000 ændres arbejdstiden til 20 timer.
Der skal omregnes fra  

 den 1. november 2000, da arbejdstiden er ændret mere end 2 timer pr.  

 uge, se lovens § 8, stk. 2.
Hvis arbejdstiden på de 20 timer fortsætter  

 uændret, skal der ikke ske fastsættelse den 1. april 2001, men i  

 stedet fortsat udbetales delpension på grundlag af nedsættelsen  

 af arbejdstiden til de 20 timer.
Først ved den årlige  

 fastsættelse den 1. april 2002 fastsættes delpensionen efter  

 hovedreglen i § 8, stk. 1, på grundlag af arbejdstiden i det  

 foregående kalenderår.
 Lovens § 9, stk. 1:
 § 9. Retten til delpension bortfalder fra den 1. i  

 den måned, hvor modtageren ikke længere opfylder betingelserne i  

 § 2, stk. 1, nr. 1 og nr. 2. Delpensionen bortfalder med udgangen af den  

 måned, hvor betingelserne i § 3 ikke længere er  

 opfyldt.
Bortfald  

 af delpension efter lovens § 9, stk. 1 19. Delpension bortfalder fra den 1. i den  

 måned, hvor modtageren ikke længere opfylder betingelsen om  

 arbejde her i landet eller på dansk skib eller betingelsen om fast  

 bopæl her i landet, jf. lovens § 2, stk. 1, nr. 1 og 2. Hvis  

 delpensionisten eksempelvis flytter til udlandet den 15. marts, udbetales  

 delpensionen sidste gang for februar måned.
Hvis betingelserne om arbejdstidsnedsættelsens  

 omfang efter lovens § 3 ikke længere er opfyldt, bortfalder retten  

 til delpension med udgangen af den måned, hvor disse betingelser ikke  

 længere er opfyldt.
En delpensionist, der den 1. april øger sin  

 arbejdstid fra 30 til 32 timer, får således udbetalt delpension  

 sidste gang for april måned, fordi kravet i lovens § 3, stk. 1, 2.  

 pkt., om, at arbejdstiden højst må være på 30 timer  

 om ugen, ikke længere er opfyldt.
En delpensionist, der i forbindelse med overgangen  

 nedsætter sin arbejdstid fra 35 timer til 26 timer om ugen, øger  

 den 1. april sin arbejdstid til 29 timer om ugen.
Delpensionen udbetales  

 sidste gang for april måned, fordi betingelsen, jf. lovens § 3,  

 stk. 1, 1. pkt., om, at arbejdstiden skal være nedsat med mindst 1/4 af  

 den gennemsnitlige ugentlige arbejdstid før overgangen, ikke  

 længere er opfyldt.
 Hvis arbejdstiden i et kalenderkvartal ikke er  

 tilrettelagt således, at der er mindst 20 arbejdsdage inden for hvert  

 kvartal, se lovens § 3, stk. 1, 3. pkt., bortfalder delpensionen med  

 udgangen af den måned, hvor betingelsen ikke længere er opfyldt.  

 Hvis betingelsen om mindst 20 arbejdsdage inden for januar kvartal ikke har  

 været opfyldt, udbetales delpensionen således sidste gang for  

 marts måned.
 Hvis det fx er aftalt, at delpensionisten arbejder de  

 første 6 uger af hvert kvartal, og pågældende bliver  

 arbejdsløs efter 2 uger af den aftalte arbejdsperiode, bortfalder  

 delpensionen først med udgangen af den måned, hvor  

 delpensionisten har været fraværende fra arbejdet på grund  

 af arbejdsløshed i en sammenhængende periode på 52 uger,  

 se lovens § 10, stk. 2.
 Perioder med sygdom og arbejdsløshed medregnes ikke  

 ved vurderingen af, om betingelsen i lovens § 3, stk. 1, 3. pkt. er  

 opfyldt.
 Lovens § 10, stk. 1-2:
 § 10. Hvis modtageren er fraværende fra  

 arbejdet på grund af sygdom, bortfalder retten til delpension med  

 udgangen af den måned, hvori retten til dagpenge ved sygdom ville  

 være ophørt efter reglerne i sygedagpengeloven.
 Stk. 2. Retten til delpension bortfalder med udgangen af  

 den måned, hvori modtageren har været arbejdsløs i en  

 sammenhængende periode på 52 uger.
Bortfald  

 af delpension på grund af sygdom eller arbejdsløshed 20. Delpensionen bortfalder med udgangen af den  

 måned, hvor modtageren har været fuldt sygemeldt i en periode,  

 der svarer til den periode, hvor retten til dagpenge ved sygdom ville  

 ophøre efter reglerne i sygedagpengeloven.
Retten til dagpenge  

 ophører normalt, når der er udbetalt dagpenge eller løn  

 under sygdom for mere end 52 uger i de 18 forudgående  

 kalendermåneder.
De første 2 uger af hver sygeperiode medregnes  

 ikke i de 52 uger.
Dagpengeperioden kan bl.a. forlænges, hvis den  

 sygemeldte er under eller venter på lægebehandling, som må  

 antages inden for en kortere tid at kunne genskabe arbejdsdygtigheden, eller  

 særlige omstændigheder i øvrigt taler derfor.
Der vil  

 også kunne ske forlængelse, hvis der er rejst sag om ret til  

 erstatning efter lov om sikring mod følger af arbejdsskade eller  

 påbegyndt sag om førtidspension.
 Om varighedsbegrænsningen og forlængelse af  

 dagpengeperioden henvises til § 22 i lov om dagpenge ved sygdom eller  

 fødsel, §§ 37 og 38 i bekg. om dagpenge ved sygdom eller  

 fødsel samt pkt. 136 ff i Den Sociale Ankestyrelses vejledning om  

 syge- og barselsdagpenge.
Delpension forudsætter fortsat erhvervsaktivitet i  

 form af indtægtsgivende deltidsarbejde, men kan dog som nævnt  

 udbetales for en vis periode, selv om erhvervsaktiviteten ophører  

 midlertidigt på grund af sygdom eller arbejdsløshed.
Hvis  

 betingelserne herfor i øvrigt er opfyldt, kan der udbetales syge-  

 eller arbejdsløshedsdagpenge samtidig med, at der udbetales  

 delpension, ligesom der kan udbetales kontanthjælp efter lov om aktiv  

 socialpolitik i denne periode.
Sygefravær, der ikke overskrider  

 varighedsbegrænsningen efter dagpengereglerne og arbejdsløshed  

 under 52 uger, betragtes som »døde« perioder ved beregning af  

 delpension.
Oplysning om sygeperioder vil foreligge i kommunen, når der  

 udbetales sygedagpenge.
Når sygedagpenge til lønmodtagere  

 udbetales af kommunen, skal sygdomstilfælde således anmeldes til  

 kommunen senest 1 uge efter 1. fraværsdag, eller hvis arbejdsgiveren  

 har udbetalt dagpenge senest 1 uge efter, at udbetalingen fra arbejdsgiveren  

 er ophørt.
For lønmodtagere, der modtager løn under  

 sygdom, skal arbejdsgiveren indberette sygdomstilfælde senest 4 uger  

 efter 1. fraværsdag, hvis fraværet strækker sig ud over den  

 periode, hvori arbejdsgiveren har pligt til at udbetale dagpenge.
Delpensionen bortfalder med udgangen af den måned,  

 hvor modtageren i en sammenhængende periode på 52 uger har  

 været arbejdsløs.
En delpensionist, der har været  

 arbejdsløs i 40 uger og derefter genoptager arbejdet og på ny  

 bliver arbejdsløs i 20 uger, rammes således ikke af  

 bortfaldsreglen.
 Hvis modtageren af delpension har været syg i en  

 periode på mere end 52 uger i de 18 forudgående  

 kalendermåneder eller arbejdsløs i en sammenhængende  

 periode på 52 uger, og perioderne udløber i midten af en  

 måned, udbetales delpensionen sidste gang for den  

 pågældende måned, se lovens § 10, stk.1 og 2.
Hvis en delpensionist efter en sygeperiode eller  

 arbejdsløshedsperiode med fuldt fravær genoptager arbejdet  

 delvis, vil den pågældende eventuelt kunne være berettiget  

 til nedsatte dagpenge.
Perioder med nedsatte syge- eller  

 arbejdsløshedsdagpenge tæller ikke med i de perioder, som er  

 nævnt i lovens § 10, stk. 1 og 2. Hvis arbejdstiden i den periode,  

 hvor der udbetales nedsatte dagpenge, er på under 12 timer om ugen, er  

 lovens betingelse om en minimumsarbejdstid ikke længere opfyldt, jf.  

 lovens § 3. Delpensionen bortfalder i et sådant tilfælde  

 først, når den pågældende helt eller delvis har  

 været fraværende fra arbejdet p.g.a. sygdom i en periode på  

 mere end 52 uger inden for de seneste 18 kalendermåneder eller i en  

 sammenhængende periode på 52 uger p.g.a. arbejdsløshed.
En  

 delpensionist, der genoptager arbejdet delvist efter en sygeperiode men i  

 utilstrækkeligt omfang i henhold til lovens § 3, har således  

 ret til mindst 52 ugers delpension ved sygefravær på samme  

 måde som delpensionisten, der har været fuldt fraværende  

 på grund af sygdom.
Oplysning om perioder med arbejdsløshedsdagpenge  

 kan kontrolleres i arbejdsløshedskassen.
Arbejdsløshedskassen  

 har pligt til at underrette kommunen, når en lønmodtager har  

 fået udbetalt arbejdsløshedsdagpenge i en sammenhængede  

 periode på mere end 52 uger, se § 22 i bekg.
 Fritstilling i forbindelse med betalingsstandsning kan  

 sidestilles med arbejdsløshed, hvis lønmodtageren har tilmeldt  

 sig Arbejdsformidlingen som arbejdssøgende, se SM T-3-95.
 Tjenestefrihed som led i en fratrædelsesordning kan  

 ikke sidestilles med arbejdsløshed, når lønmodtageren  

 ikke er arbejdssøgende, se SM T-1-97.
 Hvis lønmodtageren i en sammenhængende  

 periode på 52 uger har været uden beskæftigelse uden at  

 have ret til arbejdsløshedsdagpenge, fx fordi den  

 pågældende ikke er arbejdsløshedsforsikret, har kommunen  

 alene mulighed for at få denne oplysning fra lønmodtageren selv.  

 Kommunen kan dog være bekendt med en arbejdsløshedsperiode,  

 fordi den pågældende har modtaget hjælp efter  

 aktivloven.
Det fremgår af vejledningen på meddelelsen om  

 udbetaling af delpension, at modtageren af delpension snarest muligt skal  

 give kommunalbestyrelsen meddelelse om arbejdsløshed, der forventes at  

 vare mere end 52 uger og om sygefravær, når retten til dagpenge  

 forventes at ophøre.
Om modtagerens oplysningspligt, se i  

 øvrigt pkt. 59.
 Lovens § 9, stk. 2:
 Stk. 2.
 Lovens § 10, stk. 3:
 Stk. 3. Udbetalingen af delpension kan genoptages, når  

 deltidsarbejdet genoptages, jf. § 6, uanset om betingelserne i § 2,  

 stk. 1, nr. 3 og nr. 4, ikke længere er opfyldt.
 § 5 i bekg.:
 § 5. Når delpension til lønmodtagere,  

 som får udbetalt plejevederlag efter kapitel 20 i lov om social  

 service, er bortfaldet, genoptages udbetalingen af delpension efter reglerne  

 i lovens § 10, stk. 3.
Genindtræden i delpensionsordningen 21. Hvis delpensionen har været bortfaldet  

 efter lovens § 9, stk.1, se pkt. 19, skal alle betingelserne for at  

 komme ind i ordningen på ny være opfyldt ved genindtræden.  

 Med andre ord stilles der samme krav som ved en  

 førstegangsansøgning, og der foretages en ny beregning af  

 delpensionen.
 Kravet efter lovens § 3 om nedsættelse af  

 arbejdstiden i forhold til den foregående 9 måneders periode,  

 skal således være opfyldt, uanset om der har været udbetalt  

 delpension i en del af perioden.
En delpensionist, der går på delpension den 1.  

 januar 2000, opfylder den 1. maj 2000 ikke længere betingelserne for at  

 modtage delpension, idet arbejdstiden pr. denne dato sættes op fra 30  

 til 35 timer om ugen.
Delpensionen udbetales derfor sidste gang for maj  

 måned, se lovens § 9, stk. 1.
Den 1. november 2000 ændres arbejdstiden fra 35  

 timer om ugen til 29 timer om ugen, og der søges om delpension.
I de  

 sidste 9 måneder (= 39 uger) før 1. november 2000 har den  

 ugentlige arbejdstid været på 30 timer om ugen i 13 uger og  

 på 35 timer i 26 uger: samlet arbejdstid i alt på 39 uger = 1300  

 timer.
Den gennemsnitlige ugentlige arbejdstid i 9 måneders  

 perioden udgør således 1300 : 39 = 33, 33 timer.
Efter lovens  

 § 3 skal arbejdstiden nedsættes med mindst 7 timer eller 1/4 af  

 den gennemsnitlige ugentlige arbejdstid i de sidste 9 måneder  

 før overgangen.
I eksemplet skal arbejdstiden ved genindtræden  

 nedsættes med mindst 7 timer eller 1/4 af 33,33 timer = 8,33 timer.
En  

 arbejdstidsnedsættelse fra 35 til 29 timer er således ikke  

 tilstrækkelig til at opfylde betingelsen i lovens § 3 om  

 arbejdstidsnedsættelsens omfang.
22. Ved genindtræden i delpensionsordningen i  

 de tilfælde, hvor retten er bortfaldet på grund af  

 arbejdsløshed eller sygdom efter lovens § 10, stk. 1 og 2 , se  

 pkt. 20, genoptages udbetalingen, uanset om betingelserne om  

 forudgående arbejde ikke er opfyldt, se lovens § 2, stk. 1, nr. 3  

 og 4. Hvis disse betingelser skulle være opfyldt i denne situation,  

 ville det udelukke personer, der én gang havde mistet retten til  

 delpension på grund af manglende beskæftigelse, fra umiddelbart  

 at indtræde i ordningen.
Om tidspunkt for genoptagelse af udbetalingen,  

 se pkt. 54.
 23. Når delpension til lønmodtagere,  

 som får udbetalt plejevederlag efter kapitel 20 i lov om social  

 service, er bortfaldet, genoptages udbetalingen af delpension efter reglerne  

 i lovens § 10, stk. 3.
Afsnit II Delpension  

 til selvstændige erhvervsdrivende m.fl.
Kapitel 4 Almindelige betingelser Lovens § 1:
§ 1. Delpension kan udbetales til  

 lønmodtagere og personer med anden erhvervsindtægt end  

 lønindtægt i alderen fra 60 til 65 år, der nedsætter  

 deres arbejdstid.
Dette gælder personer, der fylder 60 år den 1.  

 juli 1999 eller senere.
Stk. 2. Delpension kan udbetales til lønmodtagere  

 og personer med anden erhvervsindtægt end lønindtægt i  

 alderen 60 til 67 år, der nedsætter deres arbejdstid.
Dette  

 gælder personer, der den 1. juli 1999 er fyldt 60 år.
 Stk. 3. Delpension kan enten udbetales sammen med  

 lønindtægt eller sammen med anden erhvervsindtægt end  

 lønindtægt.
 Stk. 4. Socialministeren kan fastsætte regler om  

 fravigelse af stk. 3.
 Stk. 5. For personer med anden erhvervsindtægt end  

 lønindtægt fastsætter socialministeren regler om arbejde  

 før og efter overgang til delpension, om opgørelse af  

 arbejdstid, om opgørelse af indtægt før og efter overgang  

 til delpension og kan herunder fravige §§ 2-4 c.
 § 6 i bekg.:
 § 6. Delpension kan udbetales til personer, der  

 har indtægt ved selvstændig erhvervsvirksomhed.
Stk. 2. Indtægt ved selvstændig  

 erhvervsvirksomhed er de indkomster, der i Socialministeriets  

 bekendtgørelse om dagpenge ved sygdom eller fødsel henregnes  

 til selvstændig erhvervsindtægt.
Dog medregnes kun  

 indtægter fra selvstændig erhvervsvirksomhed, der i  

 væsentlig grad skyldes den selvstændige erhvervsdrivendes egen  

 arbejdsindsats.
Stk. 3. Personer, der sammen med lønindtægt  

 har selvstændig erhvervsindtægt i form af forfatterhonorarer,  

 biblioteksafgifter eller andre ophavsretslige ydelser, kan modtage delpension  

 efter reglerne for delpension til lønmodtagere.
Det samme  

 gælder, når selvstændig erhvervsindtægt  

 hidrører fra varetagelse af borgerligt ombud eller lignende.
 Lovens § 16:
 § 16. Socialministeren kan fastsætte  

 nærmere regler om ansøgning, udbetaling, beregning,  

 ændring og kontrol af delpension, herunder nærmere regler om, i  

 hvilket omfang bestemmelserne i §§ 7-10 kan fraviges for personer med  

 anden erhvervsindtægt end lønindtægt.
Regeloversigt 24. Som udgangspunkt gælder lovens  

 bestemmelser også for de selvstændige erhvervsdrivende.
Dog er  

 reglerne om adgangsbetingelser og indtægts- og arbejdsforhold, der for  

 lønmodtagere er fastsat i lovens §§ 2-4, fraveget for  

 selvstændige erhvervsdrivende ved Socialministeriets  

 bekendtgørelse nr. 471 af 16. juni 1999 om delpension.
 I bekendtgørelsen om delpension er der desuden  

 fastsat regler om årlig fastsættelse, kontrol og bortfald af  

 delpension til selvstændige erhvervsdrivende, der fraviger lovens  

 §§ 7-10.
Personkreds, indtægtsarter og alder 25. Delpension kan udbetales til personer med anden  

 erhvervsindtægt end lønindtægt (selvstændige  

 erhvervsdrivende) i alderen fra 60 år og indtil folkepensionsalderen.  

 Efter lovens § 1, stk. 2, kan der udbetales delpension til en  

 selvstændig erhvervsdrivende i alderen 60 til 67 år, hvis  

 pågældende er fyldt 60 år inden den 1. juli 1999. Efter  

 lovens § 1, stk.1, kan der udbetales delpension til en selvstændig  

 erhvervsdrivende i alderen 60 til 65 år, hvis pågældende er  

 fyldt 60 år den 1. juli 1999 eller senere, se pkt. 1.
Der skal være tale om egentlig indtægt.
Kost  

 og logi betragtes ikke som løn eller anden erhvervsindtægt, se  

 SM T-2-93.
 Det er beskæftigelsen efter nedsættelsen af  

 arbejdstiden, som er afgørende for, om ansøgeren omfattes af  

 ordningen for selvstændige eller ordningen for lønmodtagere.  

 Ansøgere kan kun optages i ordningen for selvstændige, når  

 de pågældende efter overgangen udelukkende er beskæftiget  

 som selvstændige, jf. lovens § 1, stk. 3.
 En person, der modtager delpension som selvstændig,  

 mister retten til delpension, hvis virksomheden sælges og  

 delpensionisten herefter må betragtes som lønmodtager, se SM  

 T-2-92.
Er ejeren af en virksomhed gift, og er det ejerens  

 ægtefælle, der driver virksomheden, er det skattemæssigt  

 altid den ægtefælle, der driver virksomheden, der betragtes som  

 selvstændig erhvervsdrivende.
En medarbejdende ægtefælle  

 uden lønaftale i henhold til kildeskattelovens § 25 A har  

 også mulighed for at få delpension efter reglerne for  

 selvstændige.
Anden erhvervsindtægt end lønindtægt  

 defineres i overensstemmelse med indtægtsbegreberne i lov om dagpenge  

 ved sygdom eller fødsel.
Anden erhvervsindtægt end  

 lønindtægt er de indkomster, der i Socialministeriets  

 bekendtgørelse om dagpenge ved sygdom eller fødsel henregnes  

 til selvstændig erhvervsindtægt.
Til indtægt som  

 selvstændig erhvervsdrivende regnes erhvervsindtægter, som i  

 væsentlig grad skyldes den pågældendes egen arbejdsindsats  

 ved selvstændig erhvervsvirksomhed, og som ikke regnes som  

 lønindtægt.
Det gælder fx overskud fra en udlejningsejendom,  

 når overskuddet i væsentlig grad skyldes den selvstændiges  

 egen arbejdsindsats.
Det samme gælder lejeindtægter, se SM  

 T-1-96. Godtgørelser for medlemsskab af eller som medhjælp for  

 bestyrelser, udvalg, kommissioner, råd og lign., herunder medlemmer af  

 kommunalbestyrelser, amtsråd m.m. (borgerlige ombud) regnes ligeledes  

 for selvstændig erhvervsindtægt.
Dette gælder også  

 for forfatterhonorarer og biblioteksafgifter.
Indkomst ved eksempelvis  

 bortforpagtning af en ejendom eller braklægning af jord henregnes ikke  

 til selvstændig erhvervsindtægt, da indtægten ikke i  

 væsentlig grad skyldes ejerens egen arbejdsindsats.
 Der henvises i øvrigt til bekendtgørelsen om  

 dagpenge ved sygdom eller fødsel, kap. 1, og Den Sociale Ankestyrelses  

 vejledning om syge- og barselsdagpenge, pkt. 9-11.
 Om ret til i visse situationer at modtage delpension som  

 lønmodtager samtidig med, at man har selvstændig  

 erhvervsindtægt, henvises til pkt. 2. Endvidere henvises der til pkt. 5  

 vedrørende selvstændige delpensionisters mulighed for  

 efterfølgende at overgå til delpension som  

 lønmodtagere.
 § 7 i bekg.:
§ 7. Retten til delpension til personer med  

 indtægt ved selvstændig virksomhed er betinget af, 1)	at modtageren er beskæftiget ved selvstændig  

 erhvervsvirksomhed her i landet eller på dansk skib, 2)	at modtageren har fast bopæl her i landet, 3)	at modtageren i de seneste 5 år inden overgang til delpension  

 har været beskæftiget på fuld tid, 4)	at modtageren i 4 af de seneste 5 år har haft  

 beskæftigelse her i landet eller på dansk skib, der har givet  

 indtægter af den art, der er nævnt i § 6, stk. 2, 5)	at modtageren har arbejdet som selvstændig erhvervsdrivende i  

 mindst 9 måneder inden for de sidste 12 måneder før  

 overgangen, 6)	at den seneste årlige indtægt som selvstændig  

 erhvervsdrivende inden overgang til delpension har udgjort mindst 1/3 af det  

 basisbeløb, der er nævnt i lovens § 4, stk. 1, 2. pkt.
7)	at modtageren, der er omfattet af lovens § 1, stk. 1, på  

 tilkendelsestidspunktet ikke har opnået eller udnyttet retten til at  

 få udstedt et efterlønsbevis efter lov om  

 arbejdsløshedsforsikring m.v., og 8)	at modtageren, der er omfattet af lovens § 1, stk. 1, har  

 fået foretaget en opgørelse over pensionsformuen.
 Stk. 2. Ved vurdering af, om betingelserne efter stk. 1,  

 nr. 3-5, er opfyldt, medregnes perioder, hvori der er udbetalt plejevederlag  

 efter kapitel 20 i lov om social service.
 Stk. 3. Ved opgørelsen af indtægten, jf.  

 stk. 1, nr. 6, anvendes det senest afsluttede indkomstår, hvori der  

 ikke er udbetalt plejevederlag efter kapitel 20 i lov om social service.
Bopæl og selvstændig virksomhed i  

 Danmark 26. Det er en betingelse for at opnå ret til  

 delpension, at modtageren har fast bopæl her i landet, se § 7,  

 stk.1, nr. 2, i bekg.
Der henvises til afsnit I om lønmodtagere, pkt.  

 3, der finder tilsvarende anvendelse for selvstændige erhvervsdrivende  

 m.fl.
 Retten til delpension er endvidere betinget af, at  

 modtageren er beskæftiget ved selvstændig virksomhed her i landet  

 eller på dansk skib, se § 7, stk.1, nr. 1, i bekg.
Beskæftigelses- og indtægtskrav 27. For at kunne optages i delpensionsordningen for  

 selvstændige er det en betingelse, at ansøgeren opfylder de  

 beskæftigelses- og indtægtskrav, der er nævnt i § 7,  

 stk. 1, nr. 3-6, i bekg.
Den forudgående beskæftigelse som  

 selvstændig, herunder beskæftigelse som medarbejdende  

 ægtefælle, skal således have været af en vis  

 længere varighed og af et vist omfang for at kunne berettige til  

 optagelse i delpensionsordningen for selvstændige.
Det er en betingelse, at ansøgeren i 4 ud af de  

 seneste 5 år har haft selvstændig erhvervsindtægt.
Der  

 regnes her med hele regnskabsår.
Der stilles ikke i denne  

 sammenhæng krav til størrelsen af den selvstændige  

 erhvervsindtægt.
Betingelsen kan derfor opfyldes, selv om den  

 selvstændige har haft en negativ selvstændig  

 erhvervsindtægt.
Indtægten i det sidste år før  

 overgang til delpension må dog ikke have været negativ.
 Uddannelsesorlov kan ikke sidestilles med  

 erhvervsmæssig beskæftigelse, se SM T-2-96.
 Ved vurderingen af om betingelserne efter § 7, stk.  

 1, nr. 3-5, i bekg. er opfyldt, medregnes perioder med plejevederlag efter  

 kapitel 20 i lov om social service, se pkt. 4.
Den seneste årlige selvstændige  

 erhvervsindtægt inden overgangen til delpension som selvstændig  

 skal mindst udgøre 1/3 af basisbeløbet, se § 7, stk.1, nr.  

 6, i bekg.
Ved opgørelsen af denne indtægt anvendes  

 ansøgerens regnskabsår.
En eventuel lønindtægt kan  

 ikke medregnes i dette indtægtsgrundlag.
Ved den seneste årlige selvstændige  

 erhvervsindtægt forstås den indtægt, der er opgjort  

 på grundlag af den seneste årsopgørelse fra  

 skattevæsenet.
Delpension kan således ikke udbetales på  

 grundlag af en indtægt, der først udsendes  

 årsopgørelse for efter ansøgningstidspunktet.
 Ved opgørelsen af indtægten efter § 7,  

 stk. 1, nr. 6, i bekg. anvendes det senest afsluttede indkomstår, hvori  

 der ikke er udbetalt plejevederlag efter kapitel 20 i lov om social  

 service.
Ændringer i skatteansættelsen før  

 ansøgning om delpension fx med henblik på at opfylde betingelsen  

 i § 7, stk. 1, nr. 6, i bekg. må lægges til grund ved  

 afgørelsen om ret til delpension.
Det samme gælder  

 ændringer i skatteansættelsen, der foretages i perioden fra  

 ansøgningens indgivelse, og indtil kommunen har truffet  

 afgørelse om delpension. Ændringer i skatteansættelsen  

 vedrørende tidligere indkomstår, der foretages efter overgang  

 til delpension, kan derimod ikke medføre ændringer i det  

 beregningsgrundlag, der blev anvendt ved overgangen til delpension.
 Mindsteindtægten udgør pr. 1. januar 2000  

 40.452 kr.
Forudgående beskæftigelse som  

 lønmodtager 28. Den selvstændige virksomhed kan  

 være kombineret med lønmodtagerbeskæftigelse før  

 overgangen.
Som nævnt kan indtægt fra  

 lønmodtagerbeskæftigelse dog ikke indgå i det  

 indkomstgrundlag, der er afgørende for, om en ansøger opfylder  

 betingelsen for at komme med i delpensionsordningen som selvstændig.  

 Den arbejdstidsnedsættelse, der stilles krav om efter overgangen til  

 delpension, kan helt eller delvis opfyldes ved ophør af en tidligere  

 lønmodtagerbeskæftigelse.
 Der henvises til afsnit I, pkt. 5 om, hvorledes  

 beskæftigelsen som selvstændig, kan medregnes som  

 optjeningsgrundlag for deltagelse i delpensionsordningen for  

 lønmodtagere.
Aktuel  

 beskæftigelse 29. Modtageren skal i mindst 9 måneder inden  

 for de sidste 12 måneder før overgangen have arbejdet som  

 selvstændig erhvervsdrivende, se § 7, stk. 1, nr. 5, i bekg.  

 Sygeperioder med fuldt fravær på op til 3 måneder inden for  

 de seneste 12 måneder afskærer således ikke den  

 selvstændige fra delpension.
Perioder med delvis sygefravær er  

 uden betydning for retten til delpension, da bestemmelsen ikke stiller krav  

 til beskæftigelsens omfang ved selvstændig virksomhed.
Fuldtidsbeskæftigelse 30. Det er en adgangsbetingelse, at  

 ansøgeren har været beskæftiget på fuld tid i de  

 seneste 5 år før overgangen, jf. § 7, stk. 1, nr. 3, i  

 bekg.
Dette krav kan eventuelt opfyldes ved at kombinere beskæftigelsen  

 som selvstændig med et lønmodtagerarbejde, idet der i denne  

 forbindelse ikke stilles særlige krav med hensyn til ansøgerens  

 arbejdstid som selvstændig før overgangen til delpension.  

 Betingelsen om fuldtidsbeskæftigelse er opfyldt, selv om den  

 selvstændige har haft sygeperioder i de seneste 5 år.
 I de tilfælde, hvor skattemyndighederne  

 skønner, at en medarbejdende ægtefælle, der anmoder herom,  

 ikke er berettiget til at overføre indtil 50 pct. af virksomhedens  

 overskud og højst det maksimale beløb, der ved skatteberegning  

 kan anses for indtjent af denne, fordi pågældende ikke kan anses  

 for fuldtidsbeskæftiget, bør skattevæsenets vurdering  

 følges ved afgørelse af, om der er ret til delpension.
Størrelsen af den indtægt, der er  

 overført til den medarbejdende ægtefælle, er dog ikke den  

 eneste måde, hvorpå den medarbejdende ægtefælle kan  

 dokumentere sin fuldtidsbeskæftigelse før overgang til  

 delpension.
En medarbejdende ægtefælle, der af  

 skattemæssige grunde har anmodet om at få overført mindre  

 end 50 pct. af virksomhedens overskud i de sidste 5 år, har ret til  

 delpension, hvis pågældende på anden måde kan  

 godtgøre, at kravet om fuldtidsbeskæftigelse er opfyldt.
Delpension og efterløn 31. Der er ikke adgang til at gå fra  

 efterløn til delpension som selvstændig, da  

 beskæftigelseskravene, herunder betingelsen om  

 fuldtidsbeskæftigelse, ikke kan opfyldes.
En regel svarende til  

 § 1 i bekg. er ikke fastsat for selvstændige.
Endvidere har selvstændige, der fylder 60 år  

 den 1. juli 1999 eller senere, ikke ret til delpension, hvis der på  

 tilkendelsestidspunktet er opnået ret til efterløn.
Det  

 følger således af bekg. s § 7, stk. 1, nr. 7, at retten til  

 delpension for denne persongruppe er betinget af, at modtageren på  

 tilkendelsestidspunktet ikke har opnået eller udnyttet retten til at  

 få udstedt et efterlønsbevis efter lov om  

 arbejdsløshedsforsikring m.v.
Se pkt. 7.
Opgørelse over pensionsformuen 32. Efter bekg. s § 7, stk.1, nr. 8, er retten  

 til delpension betinget af, at modtageren har fået foretaget en  

 opgørelse over pensionsformuen.
Betingelsen gælder for  

 selvstændige, der fylder 60 år den 1. juli 1999 eller senere.
Der  

 henvises til pkt. 8 i afsnit I om lønmodtagere, der tilsvarende  

 gælder for selvstændige erhvervsdrivende.
 Vedr. pensionsformuens betydning for beregningen af  

 delpension henvises der til pkt. 42-48 i afsnit III.
 § 9 i bekg.:
 § 9. Ved overgang til delpension skal den  

 gennemsnitlige ugentlige arbejdstid nedsættes med mindst halvdelen af  

 det antal timer, der er nævnt i lovens § 4, stk. 2.
 Stk. 2. Arbejdstiden skal i den første  

 6-måneders periode efter overgang til delpension og derefter  

 årlig svare til en gennemsnitlig ugentlig arbejdstid på halvdelen  

 af det antal timer, der er nævnt i lovens § 4, stk. 2.
 Stk. 3. Arbejdstidsnedsættelsen skal ske i  

 modtagerens samlede arbejdstid før overgang til delpension, herunder  

 arbejdstid ved beskæftigelse som lønmodtager.
Nedsættelse af arbejdstiden 33. Ved overgangen til delpension skal den  

 gennemsnitlige ugentlige arbejdstid nedsættes med mindst halvdelen af  

 det antal timer, der er nævnt i lovens § 4, stk. 2. Det antal  

 timer, der er nævnt i lovens § 4, stk. 2, er 37 timer.
Der er ikke noget til hinder for, at arbejdstiden i en  

 periode overstiger (eller det modsatte) 18½ time pr. uge.
Det  

 afgørende er, om den genemsnitlige ugentlige arbejdstid på  

 årsbasis udgør 18½ time pr. uge, se SM T-6-94.
Arbejdstidsnedsættelsen kan ske i forhold til  

 såvel den hidtidige selvstændige virksomhed som til en evt.  

 tidligere lønmodtagerbeskæftigelse.
Den årlige arbejdstid  

 skal i den første 6 måneders periode og derefter årlig  

 svare til en gennemsnitlig ugentlig arbejdstid på 18 1/2 time.
Alle de arbejdsfunktioner, der er led i driften af en  

 virksomhed, skal indgå i opgørelsen af arbejdstiden for en  

 selvstændig.
Uanset at visse funktioner isoleret set har givet  

 underskud på regnskabet, skal den arbejdstid, der er anvendt på  

 denne del af driften, derfor indgå i den samlede arbejdstid.
 Arbejdsfunktioner, der ikke er et sædvanligt led i  

 driften af en virksomhed, fx en landmands havearbejde og vedligeholdelse af  

 stuehuset, vil som udgangspunkt ikke kunne medtages i opgørelsen, idet  

 arbejde hermed ikke vedrører driften, men må henregnes til den  

 private husholdning.
Af økonomiske og praktiske grunde kan det for  

 selvstændige erhvervsdrivende ofte være således, at en  

 delvis afvikling af virksomheden ikke kan ske fra dag til dag, men må  

 gennemføres over en kortere periode.
Hvis et frasalg er sket med  

 henblik på at opnå delpension, bør der derfor som  

 udgangspunkt ikke gives afslag på delpension under henvisning til, at  

 arbejdstiden ikke er nedsat i forbindelse med overgang til delpension.  

 På den anden side kan et vist frasalg være et sædvanligt  

 led i den løbende drift.
Der må derfor anlægges en  

 restriktiv vurdering af afviklingsperiodens længde.
En  

 afviklingsperiode på omkring 3 måneder er ikke uforenelig med  

 bestemmelsen om fuldtidsbeskæftigelse inden overgangen.
Om tidspunktet  

 for udbetaling af delpension henvises til pkt. 54.
 Reglerne om nedsættelse af arbejdstiden gælder  

 også ved sæsonarbejde, men der er ikke ret til delpension, hvis  

 arbejdstiden ikke nedsættes ved overgangen til delpension, se SM  

 T-2-88.
Eksempler på arbejdstidsnedsættelser Forudgående  

 beskæftigelse Arbejdstids-nedsættelse Arbejdstiden  

 efter overgang Mindst 37 timer som selvstændig Mindst 18½ time som selvstændig 18½  time som selvstændig 18½ time som selvstændig  

 18½  time som lønmodtager 18½ time som lønmodtager 18½ time som selvstændig 27 timer som selvstændig  

 10 timer som lønmodtager 8½ time som selvstændig  

 10 timer som lønmodtager 18½  time som selvstændig 34. Der stilles samme krav til  

 arbejdstidsnedsættelsen for medarbejdende ægtefæller som  

 for selvstændige i øvrigt.
Den medarbejdende  

 ægtefælle kan således nedsætte arbejdstiden i  

 virksomheden eller eventuelt i et lønmodtagerjob.  

 Arbejdstidsnedsættelsen vurderes selvstændigt for den  

 medarbejdende ægtefælle og er ikke afhængig af, om  

 »hovedpersonen« i virksomheden også nedsætter arbejdstiden.  

 Når den gennemsnitlige arbejdstid også for medarbejdende  

 ægtefæller udgør halvdelen af fuld arbejdstid om ugen,  

 betyder det, at den pågældende også opfylder  

 skattelovgivningens krav om en arbejdstid på mindst 3-4 timer daglig  

 for fortsat at blive anerkendt som medarbejdende ægtefælle.
 § 12 i bekg.:
 § 12. Modtageren af delpension skal over for  

 kommunalbestyrelsen godtgøre, at arbejdstiden er nedsat.
Stk. 2. Medarbejdende ægtefæller, der  

 modtager delpension, skal dokumentere nedsættelsen af arbejdstiden og  

 beskæftigelsens omfang efter overgangen ved 1)	at godtgøre, at der er sket en nyansættelse eller  

 køb af medhjælp i et omfang, der svarer til  

 arbejdstidsnedsættelsen, 2)	at der sker en synlig nedgang i virksomhedens udadvendte  

 aktiviteter, eller 3)	at opgive et lønmodtagerarbejde, der enten sammen med de  

 ændringer, der er nævnt under nr. 1 eller nr. 2 eller alene,  

 dokumenterer en nedsættelse af arbejdstiden med mindst halvdelen af det  

 antal timer, der er nævnt i lovens § 4, stk. 2.
Godtgørelse af arbejdstidsnedsættelsen for  

 selvstændige 35. Modtageren skal selv godtgøre, at  

 arbejdstiden nedsættes til 18 1/2 time ugentlig, se § 12, stk. 1,  

 i bekg.
Det gælder både i forbindelse med overgangen til  

 delpension og i løbet af delpensionsperioden.
Der gælder ingen  

 særlige dokumentationskrav for »hovedpersonen« - kun for den  

 medarbejdende ægtefælle, se pkt. 36.
Ved vurderingen af arbejdstidsnedsættelsen skal  

 arbejdsfunktioner og den arbejdstid, der anvendes hertil før og efter  

 overgang til delpension, sammenholdes.
Hvis arbejdstidsforbruget for en  

 fuldtidsbeskæftiget skønnes ca. halveret, kan det anses for  

 godtgjort, at arbejdstiden er nedsat i det krævede omfang.
Der må foreligge en detaljeret og helt konkret plan  

 for, hvordan arbejdstidsnedsættelsen tænkes realiseret.
En  

 generel tilkendegivelse fra en selvstændig om blot at ville  

 påtage sig mindre arbejde efter overgang til delpension opfylder  

 således ikke kravet i § 12 i bekg.
Det er ikke  

 tilstrækkeligt, at have sikret sig mulighed for at nedsætte  

 arbejdstiden, se SM T-5-89.
Arbejdstidsnedsættelsen kan ske i et  

 lønmodtagerjob som nævnt under pkt. 33. En selvstændig  

 landmand arbejder fx 18 1/2 time ugentlig som selvstændig og herudover  

 40 timer ugentlig som lønmodtager - men som lønmodtager kun i  

 en sammenhængende periode på 32 uger om året, således  

 at den gennemsnitlige ugentlige arbejdstid pr. år som  

 lønmodtager er 24 1/2 time.
Såfremt de øvrige betingelser  

 for overgang til delpension som selvstændig er opfyldt, er det  

 tilstrækkeligt, at landmanden opgiver sit lønmodtagerjob.
Dette  

 gælder også, hvis der søges delpension i en periode, hvor  

 pågældende ikke er i beskæftigelse som lønmodtager,  

 idet det afgørende er, at den gennemsnitlige ugentlige arbejdstid  

 opgjort på årsbasis nedsættes med mindst 18 1/2 time ved  

 overgangen, og at den ugentlige arbejdstid efter overgang udgør 18 1/2  

 time.
Når arbejdstidsnedsættelsen sker i den  

 selvstændige virksomhed, kan arbejdstidsnedsættelsen fx  

 sandsynliggøres ved, at en del af virksomheden er blevet solgt eller  

 bortforpagtet.
Sker der ikke nogen indskrænkning i virksomhedens  

 størrelse, kan arbejdstidsnedsættelsen ske ved, at der  

 ansættes erstatningsarbejdskraft.
En sådan  

 erstatningsarbejdskraft kan være en tidligere hjemmearbejdende  

 ægtefælle, der bliver medarbejdende ægtefælle, eller  

 en medarbejdende ægtefælle, der sætter arbejdstiden  

 tilsvarende op og bliver anerkendt som hovedperson i firmaet fra det  

 tidspunkt, hvor den anden ægtefælle går på  

 delpension.
Det er ikke nødvendigvis afgørende, om  

 erstatningsarbejdskraft kun ansættes for et begrænset tidsrum.  

 Det forudsættes blot, at delpensionsmodtageren til stadighed kan  

 dokumentere nedsættelsen af arbejdstiden, se SM T-2-94.
Arbejdstidsnedsættelsen kan ikke vurderes alene ud  

 fra eventuelle ændringer i virksomhedens omsætning.
Sådanne  

 ændringer kan skyldes forhold, der ikke har forbindelse med  

 delpensionistens arbejdstid, som fx anskaffelse af ny teknik.
 I kravet om arbejdstidsnedsættelse ved overgang til  

 delpension ligger ikke samtidig et krav om en indtægtsnedgang svarende  

 til arbejdstidsnedsættelsen.
En selvstændig, der ikke samtidig har anden  

 beskæftigelse, må som udgangspunkt betragtes som  

 fuldtidsbeskæftiget, når betingelsen om at den seneste  

 årlige selvstændige erhvervsindtægt inden overgang til  

 delpension på mindst 1/3 af lovens basisbeløb er opfyldt.
Det  

 samme gælder for medarbejdende ægtefæller, især hvis  

 den pågældende ved skatteberegningen har fået  

 overført det maksimale beløb, der kan anses for indtjent af  

 denne.
Den selvstændige skal derefter godtgøre, at arbejdstiden  

 er nedsat til det halve.
Det kan for en landmand fx ske ved frasalg af  

 besætningen eller en del af denne.
Ved vurderingen af arbejdstidsnedsættelsen  

 sammenholdes arbejdstidens omfang ved den tilbageblevne del af  

 besætning og evt. jordbrug med det tidligere omfang.
Vejledende normer  

 for arbejdsforbrug i forskellige produktionsgrene i landbruget findes i  

 Håndbog for driftsplanlægning, udgivet af Landbrugets  

 Rådgivningscenter.
Ved mindre og umoderniserede brug, der drives af  

 ældre landmænd, skal de vejledende normer anvendes med  

 forsigtighed.
Dels fordi arbejdsfunktionerne på sådanne ejendomme  

 kan være helt forskellige fra de brug, der har dannet grundlag for  

 udarbejdelse af de vejledende normer, og dels fordi ældre  

 landmænd ofte vil anvende mere arbejdstid på de enkelte  

 funktioner.
Kommunen må derfor i hvert enkelt tilfælde foretage  

 en konkret vurdering af arbejdstidsnedsættelsen baseret på de  

 foreliggende oplysninger.
 I SM T-4-88 er der beskrevet forskellige konkrete  

 eksempler.
Dokumentation af arbejdstidsnedsættelsen for  

 medarbejdende ægtefæller 36. Specielt for en medarbejdende  

 ægtefælle gælder, at den pågældende skal  

 dokumentere nedsættelsen af sin arbejdstid i den selvstændige  

 virksomhed og beskæftigelsens omfang efter overgang til delpension  

 på en af følgende måder: Enten gennem nyansættelse  

 eller køb af medhjælp udefra af tilsvarende omfang som  

 arbejdstidsnedsættelsen eller ved, at der sker en synlig nedgang i  

 virksomhedens udadvendte aktivitet, eller ved at opgive et  

 lønmodtagerarbejde, jf. § 12, stk. 2, i bekg.
Som eksempel på den første form for  

 dokumentation kan nævnes ansættelse af en medhjælp på  

 halv tid svarende til nedsættelsen af den medarbejdende  

 ægtefælles arbejdstid eller fx betaling for bistand fra en  

 maskinstation, regnskabsmæssig bistand eller lignende af samme omfang.  

 Kommunalbestyrelsen må påse, at ansættelse af  

 erstatningsarbejdskraft eller bistand er varig.
Det vil som udgangspunkt  

 sige, at ordningen opretholdes så længe, der modtages delpension;  

 dog kan andre forhold bevirke, at virksomhedens omfang ændres.
Som eksempel på den anden form for dokumentation af  

 arbejdstidsnedsættelsen kan nævnes indskrænkning af en  

 forretnings åbningstid, fx til weekend og/eller sommeråbning.
Der  

 kan fx også være tale om frasalg af besætning,  

 braklægning af jord eller en beslutning om eksempelvis en halvering af  

 en fast kundekreds.
Der skal også her være tale om en varig og  

 synlig indskrænkning af virksomhedens udadvendte aktiviteter.
 Den medarbejdende ægtefælle kan desuden  

 dokumentere arbejdstidsnedsættelsen ved at opgive et  

 lønmodtagerarbejde, se § 12, stk. 2, nr. 3, i bekg.
Skattetekniske ændringer efter overgang til  

 delpension kan ikke tillægges betydning for tildeling og beregning af  

 delpension.
Dette gælder dog ikke, hvis ændringen skyldes fejl  

 hos skatteforvaltningen, se SM T-1-93.
 § 13 i bekg.:
 § 13. Personer med selvstændig  

 erhvervsindtægt skal hver 1. oktober godtgøre, at den  

 gennemsnitlige ugentlige arbejdstid udgør det antal timer, som er  

 nævnt i § 9, stk. 2.
Årlig kontrol 37. Efter § 13 i bekg. skal selvstændige  

 - herunder medarbejdende ægtefæller - der er overgået til  

 delpension, hvert år den 1. oktober godtgøre, at den  

 gennemsnitlige ugentlige arbejdstid udgør 18½ time.
Bestemmelsen skal ses i sammenhæng med lovens  

 § 7, hvorefter kommunen mindst én gang årligt skal indhente  

 oplysninger, der dokumenterer, at den gennemsnitlige ugentlige arbejdstid  

 svarer til den nedsatte arbejdstid, der ligger til grund for beregningen af  

 delpension.
Se pkt. 55 om kommunens kontrolforpligtigelse.
Kapitel 5 Beregning af delpension § 10 i bekg.:
 § 10. For personer, der er omfattet af lovens  

 § 1, stk. 1, foretages der nedsættelse af delpensionen på  

 grund af pensionsordninger, jf. lovens § 4 a.
 Stk. 2. Den årlige delpension udgør  

 halvdelen af det individuelle basisbeløb opgjort efter § 4 a,  

 stk. 7.
 § 11 i bekg.:
 § 11. For personer, der er omfattet af lovens  

 § 1, stk. 2, foretages der ikke nedsættelse af delpensionen som  

 følge af pensionsordninger.
 Stk. 2. Den årlige delpension udgør  

 halvdelen af basisbeløbet, der svarer til 82 pct. af sygedagpengenes  

 højeste beløb.
Delpensionens størrelse 38. Ved beregning af den årlige delpension  

 til selvstændige erhvervsdrivende er det nødvendigt at skelne  

 mellem personer, der er fyldt 60 år inden den 1. juli 1999 og personer,  

 der fylder 60 år den 1. juli 1999 eller senere, se § 10-11 i  

 bekg.
Udgangspunktet for beregning af delpension er  

 basisbeløbet efter lovens § 4, stk. 1, der udgør 82 pct.  

 af dagpengenes højeste beløb efter lov om dagpenge ved sygdom  

 eller fødsel, beregnet på årsbasis.
Basisbeløbet  

 udgør pr. 1. januar 2000 121.353 kr.
Personer, der er fyldt 60 år inden den 1. juli  

 1999 For personer, der er fyldt 60 år inden den 1. juli  

 1999, foretages der ikke nedsættelse af delpension som følge af  

 pensionsopsparing, jf. § 11, stk. 1, i bekg.
Som følge heraf og  

 da arbejdstiden altid skal være nedsat til halvdelen af fuld  

 beskæftigelse, udgør den årlige delpension for denne  

 gruppe af selvstændige altid halvdelen af basisbeløbet.
Personer, der fylder 60 år den 1. juli 1999 eller  

 senere For personer, der fylder 60 år den 1. juli 1999  

 eller senere, kan pensionsopsparing medføre nedsættelse af  

 delpensionen, jf. § 10, stk. 1, i bekg.
Den del af pensionsopsparingen,  

 der medfører nedsættelse af delpensionen, skal fratrækkes  

 i basisbeløbet, hvorefter det individuelle basisbeløb for den  

 enkelte ansøger fremkommer.
 Den årlige delpension for denne gruppe af  

 selvstændige udgør altid halvdelen af det individuelle  

 basisbeløb opgjort efter lovens § 4 a, stk. 7. Der henvises til  

 pkt. 48 i afsnit III om beregning af det individuelle basisbeløb.
Kapitel 6 Bortfald  

 og genindtræden § 14 i bekg.:
 § 14. Retten til delpension bortfalder fra den 1.  

 i den måned, hvori modtageren ikke længere opfylder betingelsen i  

 § 7, stk. 1, nr. 1 og 2.
 Stk. 2. Delpensionen bortfalder med udgangen af den  

 måned, hvori betingelsen i § 9, stk. 2, ikke længere er  

 opfyldt, herunder ved virksomhedens ophør.
Bortfald  

 af delpension på grund af ændringer i  

 beskæftigelsen 39. Retten til delpension bortfalder fra den 1. i  

 den måned, hvor ·  

 	modtageren ikke længere er beskæftiget ved selvstændig  

 erhvervsvirksomhed her i landet eller på dansk skib og ·  

 	modtageren ikke længere har bopæl her i landet.
 Delpensionen bortfalder med udgangen af den måned,  

 hvor en virksomhed ophører, eller hvor arbejdstiden ligger  

 åbenlyst under eller over halvdelen af det antal timer om ugen, der er  

 nævnt i lovens § 4, stk. 2. Der henvises i øvrigt til pkt.  

 35 og 36 om godtgørelse og dokumentation for  

 arbejdstidsnedsættelse.
 Lovens § 10, stk. 1:
 § 10. Hvis modtageren er fraværende fra  

 arbejdet på grund af sygdom, bortfalder retten til delpension med  

 udgangen af den måned, hvori retten til dagpenge ved sygdom ville  

 være ophørt efter reglerne i sygedagpengeloven.
Bortfald  

 af delpension på grund af sygdom 40. Delpension bortfalder med udgangen af den  

 måned, hvor modtageren har været sygemeldt i en periode, der  

 svarer til den periode, hvor retten til sygedagpenge ville ophøre  

 efter reglerne i sygedagpengeloven.
Retten til dagpenge ophører  

 normalt, når der er udbetalt dagpenge for mere end 52 uger i de  

 forudgående 18 kalendermåneder.
De første 2 uger af hver  

 sygeperiode medregnes ikke i de 52 uger.
Dagpengeperioden kan i visse  

 tilfælde forlænges.
Der henvises i øvrigt til pkt. 20.
Der kan ikke udbetales delpension til en selvstændig  

 erhvervsdrivende, når vedkommende er »arbejdsløs«, fordi  

 virksomheden er eller må anses for ophørt.
I en sådan  

 situation bortfalder delpensionen med udgangen af den måned, hvor  

 virksomheden må anses for ophørt, jf. § 14 i bekg.
 § 15 i bekg.:
 § 15. Når deltidsarbejdet genoptages, efter  

 at delpension er bortfaldet på grund af sygdom efter lovens § 10,  

 stk. 1, kan udbetaling af delpension genoptages, uanset at betingelserne i  

 § 7, stk. 1, nr. 3-6, ikke er opfyldt.
 § 16 i bekg.:
§ 16. Personer med selvstændig  

 erhvervsindtægt kan ikke genindtræde i delpensionsordningen, hvis  

 delpension er bortfaldet 1)	fordi betingelsen i § 9, stk. 2, ikke er opfyldt, eller 2)	på grund af virksomhedens ophør.
Stk. 2. Genindtræden kan dog ske, når  

 delpension er bortfaldet som følge af varetagelse af borgerligt ombud  

 eller som følge af, at modtageren har fået udbetalt  

 plejevederlag efter kapitel 20 i lov om social service.
Udbetaling af  

 delpension genoptages efter de regler, der er fastsat i § 15.
Genindtræden i delpensionsordningen 41. Når modtageren genoptager arbejdet, efter  

 at delpensionen har været standset efter en sygeperiode, hvor  

 sygedagpengeretten er opbrugt, kan udbetalingen af delpension genoptages,  

 uanset at den pågældende ikke opfylder optagelsesbetingelserne  

 efter § 7, stk. 1, nr. 3-6 i bekg.
 Den pågældende skal således ikke efter  

 sygeperioden have haft beskæftigelse som selvstændig i mindst 9  

 måneder inden for de sidste 12 måneder.
 Er delpensionsudbetalingen standset, fordi modtageren ikke  

 længere opfylder de arbejdsmæssige betingelser for at deltage i  

 ordningen, kan der ikke ske genindtræden i ordningen, selv om de  

 arbejdsmæssige betingelser senere vil kunne opfyldes.
 Genindtræden er ligeledes udelukket, hvis  

 delpensionen er bortfaldet på grund af virksomhedens ophør.
Der er dog givet mulighed for at genindtræde i det  

 særlige tilfælde, hvor delpensionen til en selvstændig  

 erhvervsdrivende er bortfaldet på grund af varetagelse af borgerligt  

 ombud.
Genindtræden kan ligeledes ske, når delpensionen er  

 bortfaldet som følge af, at modtageren har fået udbetalt  

 plejevederlag efter kapitel 20 i lov om social service.
Genindtræden i  

 ordningen sker efter samme regler, som når delpensionen er bortfaldet  

 på grund af sygdom.
Afsnit III Fælles bestemmelser Kapitel 7 Nedsættelse af delpension på grund af  

 pensionsopsparing Lovens § 4 a, stk. 1-3:
§ 4 a.
For personer, der er omfattet af § 1,  

 stk. 1, foretages der nedsættelse af delpensionen på grund af  

 pensionsordninger omfattet af afsnit I i pensionsbeskatningsloven, dog ikke  

 pensioner omfattet af § 2, nr. 3, og § 2, nr. 4, litra b-d, samt  

 for opsparing fra Lønmodtagernes Dyrtidsfond.
Reglerne gælder  

 endvidere for tilsvarende udenlandske pensionsordninger.
Der foretages dog  

 ikke nedsættelse af delpensionen som følge af udbetaling af  

 pension udbetalt efter lovgivningen i en anden EU/EØS-medlemsstat og  

 omfattet af og beregnet efter forordning (EØF) nr. 1408/71 samt for  

 samordnet pension i henhold til indgået overenskomst med et andet  

 land.
Stk. 2. Pengeinstitutter, livsforsikringsselskaber og  

 pensionskasser m.v. samt offentlige myndigheder, der forvalter  

 pensionsordninger, som er omfattet af stk. 1, 1. pkt., har pligt til at  

 foretage indberetning af værdien af de omfattede pensionsrettigheder  

 kort før og kort efter personens fyldte 60. år.
For  

 pensionsordninger med løbende livsvarige udbetalinger indberettes en  

 beregnet årlig ydelse ved udbetaling fra det 60. år.
For alle  

 øvrige pensionsordninger indberettes depotet.
Nærmere  

 bestemmelser om indberetningen, herunder om tidspunktet for indberetningen,  

 fastsættes af skatteministeren, jf. § 74 i, stk. 4, i lov om  

 arbejdsløshedsforsikring m.v.
Sker indberetning ikke rettidigt, skal  

 den indberetningspligtige betale en afgift til staten på 500 kr.  

 Reglerne i kildeskatteloven om redegørelse for indeholdelsen efter  

 kildeskattelovens § 57, jf. kildeskattelovens § 74, stk. 1, nr. 3  

 og 4, og §§ 85-86 finder tilsvarende anvendelse på indberetninger  

 efter 1. pkt.
Indberetningen sker elektronisk til Told- og  

 Skattestyrelsen.
Stk. 3. Ved behandling af ansøgningen om  

 delpension indhenter kommunen oplysninger fra Told- og Skattestyrelsen om  

 ansøgerens pensionsordninger og opgør den samlede værdi  

 af ansøgerens pensionsordninger på tidspunktet før det  

 fyldte 60. år.
Opgørelsen foretages på grundlag af  

 oplysninger, jf. stk. 2, om de i stk. 1, 1. pkt., nævnte ordninger,  

 samt på grundlag af erklæring afgivet af ansøgeren om  

 værdien af pensionsopsparingen umiddelbart før det 60. år  

 af de i stk. 1, 2. pkt., nævnte pensioner, pensioner omfattet af  

 pensionsbeskatningslovens § 2, nr. 2, samt pensioner omfattet af  

 firmapensionskasselovens § 1, stk. 2, nr. 2-4 og § 2, stk. 3-5. For  

 pensionsordninger med løbende livsvarige udbetalinger oplyser  

 ansøgeren en beregnet årlig livsvarig ydelse ved udbetaling fra  

 det 60. år.
For alle øvrige pensionsordninger oplyses depotet.  

 Ansøgeren har endvidere pligt til overfor kommunen at erklære,  

 om oplysningerne, der er indberettet efter stk. 2, er  

 fyldestgørende.
 Lovens § 4 b:
§ 4 b.
For personer, der er omfattet af § 1,  

 stk. 2, foretages der ikke nedsættelse af delpensionen som følge  

 af pensionsordninger.
Nedsættelse af delpension som følge af  

 pensionsordninger 42. Efter lovens § 4 a, stk. 1,  

 medfører pensionsopsparing nedsættelse af delpensionen for  

 personer, der fylder 60 år den 1. juli 1999 eller senere.
 For personer, der er fyldt 60 år inden den 1. juli  

 1999, medfører pensionsopsparing ikke nedsættelse af  

 delpensionen, jf. lovens § 4 b.
 Pkt. 43-49, der vedrører nedsættelsen af  

 delpension som følge af pensionsopsparing, har således alene  

 betydning for ansøgere og modtagere af delpension, der fylder 60  

 år den 1. juli 1999 eller senere.
Indberetning af pensionsordninger 43. Lovens § 4 a bygger på, at der skal  

 ske en automatisk indberetning fra pensionsinstitutter m.fl. til Told- og  

 Skattestyrelsen.
Disse indberettede oplysninger skal suppleres med  

 ansøgerens egne oplysninger om pensionsordninger, der ikke kan  

 indberettes automatisk.
 De nærmere regler om procedurerne for indberetning  

 fra pensionsinstitutter m.fl. er fastsat af Skatteministeriet i  

 bekendtgørelse nr. 543 af 30. juni 1999 om indberetning af pensioner  

 m.v. til brug for opgørelse af fradrag i efterløn og  

 delpension.
De pensionsinstitutter og myndigheder, der forvalter  

 ordningerne, har pligt til at indberette værdien af pensionsordningerne  

 lige før det fyldte 60. år.
Som eksempler på  

 pensionsinstitutter m.v. der har pligt til at afgive oplysningerne kan  

 nævnes:
·  

 	Livs- og pensionsforsikringsselskaber, der driver virksomhed i  

 Danmark ·  

 	Tværgående pensionskasser under dansk tilsyn ·  

 	Økonomistyrelsen (statstjenestemænd) ·  

 	Kommunale tjenestemandspensioner i Danmark ·  

 	Lønmodtagernes Dyrtidsfond ·  

 	Pengeinstitutter og godkendte institutter vedrørende rateopsparing  

 og opsparing i pensionsøjemed i Danmark ·  

 	Firmapensionskasser under dansk tilsyn Ansøgeren om delpension skal selv oplyse  

 om:
·  

 	Ordninger i udenlandske livsforsikrings- eller  

 pensionsforsikringsselskaber ·  

 	Pensionstilsagn fra udenlandske arbejdsgivere ·  

 	EU-pensioner, FN-pensioner o.lign.
·  

 	Uafdækkede pensionstilsagn til direktører ·  

 	Særskilt lovregulerede pensionsordninger, fx til lodser ·  

 	Folketings-, minister- og borgmesterpensioner Alle former for pension, der er omfattet af afsnit I i  

 pensionsbeskatningsloven, det vil sige pensionsordninger m.v., hvor bidrag  

 eller præmier er skattefri, skal som udgangspunkt opgøres.  

 Pensioner fra bl.a.
Arbejdsmarkedets Tillægspension (ATP) og pensioner  

 til efterlevende ægtefæller eller børn er dog  

 undtaget.
Alle pensionsordninger skal indgå i  

 opgørelsen, uanset om det er aftalt, at ordningerne skal komme til  

 udbetaling i perioden med delpension eller ej.
Der skal således  

 også ske opgørelse af pensioner, der er led i et  

 ansættelsesforhold, selvom disse ikke kommer til udbetaling i perioden  

 med delpension.
 Følgende pensioner skal således indgå i  

 opgørelsen:
·  

 	Alderspensioner med løbende udbetalinger (privattegnede ordninger  

 såvel som ordninger som følge af ansættelsesforhold) ·  

 	Rateforsikringer i pensionsøjemed ·  

 	Kapitalforsikringer i pensionsøjemed ·  

 	Rateopsparing i pensionsøjemed ·  

 	Opsparing i pensionsøjemed ·  

 	Indeksordninger ·  

 	Opsparing i Lønmodtagernes Dyrtidsfond ·  

 	Tilsvarende udenlandske ordninger Delpension nedsættes dog ikke som følge af  

 udbetaling af pension efter lovgivningen i en anden  

 EU/EØS-medlemsstat, der er omfattet af og beregnet efter forordning  

 (EØF) 1408/71 samt for samordnet pension i henhold til indgået  

 overenskomst med et andet land.
For pensionsordninger med løbende livsvarig  

 udbetaling indberettes en beregnet årlig livsvarig ydelse ved  

 udbetaling fra det 60. år.
For alle øvrige pensionsordninger  

 indberettes depotet.
Som depot forstås i denne forbindelse  

 pensionshensættelserne, hvis der er tale om en pensionskasse,  

 livsforsikringshensættelserne, hvis der er tale om et  

 livsforsikringsselskab, og indeståendet, hvis der er tale om et  

 pengeinstitut.
Det er ikke kommunen, der skal vurdere, om pensionen er  

 livsvarig, eller hvordan de enkelte pensioner, der skal medføre  

 nedsættelse af delpension, nærmere skal opgøres.
Denne  

 opgave varetages af pensionskasserne m.fl.
Oplysningerne er af en sådan  

 karakter, at kommunen umiddelbart kan foretage en beregning af  

 nedsættelsen af delpension.
 § 18 i bekg.:
 § 18. Ved ansøgning om delpension skal  

 kommunalbestyrelsen sende en oversigt til ansøger over alle  

 elektronisk indberettede pensionsbeløb, jf. lovens § 4 a, stk. 3.  

 Ansøger skal skriftligt bekræfte oplysningerne og samtidig  

 skriftligt afgive oplysninger om pensioner, der ikke er indberettet  

 elektronisk, herunder pensioner i udlandet.
Bekræftelse af oplysninger om  

 pensionsordninger 44. Det følger af § 18 i bekg. at  

 kommunen skal sende en oversigt til ansøgeren over alle indberettede  

 pensionsbeløb, og at ansøgeren skriftligt skal bekræfte  

 oplysningerne og afgive oplysninger om pensioner, der ikke er afgivet  

 elektronisk.
Overgangsordning for indberetning af  

 pensionsordninger 45. Da det ikke har været muligt at få  

 indberetningerne af pensionsordninger til at foreligge for de personer, der  

 ansøger om delpension i perioden fra 1. juli 1999 til 30. september  

 2000, foretages opgørelsen af pensionsordninger og dermed  

 nedsættelsen af delpension i denne overgangsperiode på baggrund  

 af oplysninger fra pensionsordninger fra ansøgeren selv.
 I Socialministeriets bekendtgørelse nr. 472 af 16.  

 juni 1999 om oplysning af pensioner for ansøgere om delpension i  

 perioden 1. juli 1999 til 30. september 2000, er de nærmere  

 bestemmelser for denne indberetning fastsat, jf. bilag 3.
Ansøgeren om delpension skal selv indhente  

 oplysningerne om pensionsordninger og indberette oplysningerne til kommunen  

 på en blanket, der er udarbejdet af Kommunernes Landsforening.
Der kan  

 dog også ske indberetning på tilsvarende blanketter udarbejdet af  

 pensionsinstitutterne.
 Lovens § 4 a, stk. 4-5:
 Stk. 4.
 Stk. 5. For alle, der overgår til delpension,  

 medfører løbende udbetaling af pension (inklusiv tillæg),  

 som er led i et ansættelsesforhold, nedsættelse af delpensionen  

 fra det tidspunkt, den kommer til udbetaling i delpensionsperioden.  

 Nedsættelsen sker med 45 pct. af det udbetalte  

 pensionsbeløb.
 § 19, stk. 1-4, i bekg.:
 § 19. Alle indberettede pensioner, der  

 medfører nedsættelse af delpension efter lovens § 4 a, stk.  

 4 og 5, opgøres på årsbasis.
 Stk. 2. Delpension nedsættes med 60 pct. af det  

 beregnede beløb efter lovens § 4 a, stk. 4, der overstiger et  

 fradragsbeløb på 10.000 kr., jf. dog stk. 5.  

 Fradragsbeløbet satsreguleres.
 Stk. 3. Delpension nedsættes med 45 pct. af det  

 udbetalte pensionsbeløb efter lovens § 4 a, stk. 5, jf. dog stk.  

 5.
Stk. 4. En løbende udbetaling af pension, som er  

 led i et ansættelsesforhold, medfører nedsættelse af  

 delpension efter lovens § 4 a, stk. 5, fra det tidspunkt, hvor pensionen  

 kommer til udbetaling.
Frem til udbetalingstidspunktet medfører  

 pension, som er led i et ansættelsesforhold, nedsættelse af  

 delpension efter lovens § 4 a, stk. 4. Kommer pensionen til udbetaling i  

 løbet af delpensionsperioden, skal nedsættelsen af delpension  

 efter henholdsvis § 4 a, stk. 4 og 5 i lov om delpension beregnes  

 på ny.
Beregning af nedsættelse på grund af  

 pensionsordninger 46. Af lovens § 4 a, stk. 4 og 5,  

 fremgår det, hvordan værdien af pensionsordningerne, der  

 medfører nedsættelse af delpension, beregnes.
 Lovens § 4 a, stk. 4 og 5, bygger på en  

 sondring mellem følgende former for pensioner:
·  

 	Livsvarige pensioner, der ikke er led i ansættelsesforhold ·  

 	Livsvarige pensioner, der er led i ansættelsesforhold ·  

 	Ikke-livsvarige pensioner, der ikke er led i ansættelsesforhold ·  

 	Ikke-livsvarige pensioner, der er led i  

 ansættelsesforhold § 4 a, stk. 4, omfatter alle pensionsordninger, der  

 medfører nedsættelse af delpension.
De ikke-livsvarige  

 pensioner, kan både omfatte engangsudbetalinger samt pensioner, der  

 kommer løbende til udbetaling.
Pensioner, der kommer til udbetaling  

 med engangsbeløb, vil altid være omfattet af § 4 a, stk. 4.  

 Pensioner, der kommer løbende til udbetaling, er altid omfattet af  

 § 4 a, stk. 4, hvis de ikke er led i ansættelsesforhold.
Opsatte  

 pensioner, der er led i ansættelsesforhold, er ligeledes omfattet af  

 § 4 a, stk. 4.
 Løbende udbetaling af pension, som er led i  

 ansættelsesforhold, medfører nedsættelse af delpension  

 efter § 4 a, stk. 5 fra det tidspunkt, hvor den kommer til udbetaling i  

 delpensionsperioden.
Lovens § 4 a, stk. 4, gælder for personer, der  

 overgår til delpension som 60- eller 61-årige.
For personer, som  

 først overgår til delpension efter det fyldte 62. år, skal  

 der ikke ske nedsættelse af delpension på grund af  

 pensionsordninger, der er omfattet af § 4 a, stk. 4.
 For henholdsvis pensionsordninger med løbende  

 livsvarige udbetalinger på den ene side og alle øvrige  

 (ikke-livsvarige) ordninger på den anden side, sker nedsættelsen  

 af delpension med 60 pct. af et beregnet beløb, der overstiger et  

 årligt fradragsbeløb på 10.000 kr.
Det beregnede beløb for pensionsordninger med  

 løbende livsvarige udbetalinger beregnes som 80 pct. af den  

 indberettede beregnede årlige livsvarige ydelse.
Det beregnede  

 beløb for alle øvrige (ikke-livsvarige) ordninger beregnes som  

 5 pct. af det indberettede depot.
Delpensionen nedsættes kun, hvis den samlede  

 beregnede pensionsydelse før skat overstiger et årligt  

 fradragsbeløb på 10.000 kr.
Fradragsbeløbet betyder, at  

 en mindre pensionsopsparing ikke vil medføre nedsættelse af  

 delpensionen.
Fradragsbeløbet satsreguleres efter reglerne herom og  

 skal også satsreguleres i delpensionsperioden.
Der henvises i  

 øvrigt til pkt. 47 om fradragsbeløb i en overgangsperiode.
 Nedsættelsen af delpension efter lovens § 4 a,  

 stk. 4, foretages uanset om pensionen udbetales i delpensionsperioden.
For en ansøger om delpension, der ønsker at  

 overgå til delpension ved sit fyldte 60. år den 1. september  

 1999, kan nedsættelse af delpension på grund af pensionsopsparing  

 omfattet af § 4 a, stk. 4, beregnes på følgende måde:  

 Indeståendet på kapitalpension er brutto 800.000 kr. umiddelbart  

 før pågældendes fyldte 60. år.  

 Fradragsbeløbet udgør 30.000 (i overgangsperioden jf. pkt, 47).  

 Det beregnede beløb, der udgør 5 pct. af 800.000 kr. (depotet),  

 er 40.000 kr. og overstiger dermed det årlige fradragsbeløb  

 på 30.000 kr. med 10.000 kr.
Nedsættelsen af delpension på  

 årsbasis udgør herefter 60 pct. af 10.000 kr., svarende til  

 6.000 kr.
Basisbeløbet for delpension reduceres således med  

 6.000 kr.
Nedsættelsen af delpension udgør 6.000 kr. på  

 årsbasis i hele delpensionsperioden - der er i eksemplet set bort fra,  

 at der løbende skal ske satsregulering af fradragsbeløbet i  

 delpensionsperioden.
Lovens § 4 a, stk. 5, gælder for alle, uanset  

 alderen på tidspunktet for overgang til delpension.
I en  

 overgangperiode er der et fradragsbeløb, der også kan anvendes  

 for den del af pensionsopsparingen, der medfører nedsættelse  

 efter § 4 a, stk. 5, se pkt. 47 om fradragsbeløb i en  

 overgangsperiode.
Løbende pensionsudbetalinger efter § 4 a, stk.  

 5, omfatter pensionsudbetalinger, der udbetales i delpensionsperioden og som  

 er led i et ansættelsesforhold.
Disse udbetalinger medfører  

 nedsættelse af delpension med 45 pct. af det udbetalte  

 pensionsbeløb fra det tidspunkt den kommer til udbetaling.
Har en ansøger om delpension i stedet for en  

 kapitalpension (som i eksemplet ovenfor) en løbende udbetaling af en  

 arbejdsmarkedspension i delpensionsperioden på 60.000 kr. årligt,  

 kan nedsættelsen af delpension på grund af pensionsopsparing  

 omfattet af § 4 a, stk. 5, beregnes på følgende måde:  

 Den årlige udbetaling af delpension på 60.000 kr. overstiger  

 fradragsbeløbet på 30.000 kr. med 30.000 kr.
Nedsættelsen  

 af delpension på årsbasis udgør herefter 45 pct. af 30.000  

 kr., svarende til 13.500 kr.
Basisbeløbet for delpension reduceres  

 således med 13.500 kr. på årsbasis i hele  

 delpensionsperioden.
Igen er der set bort fra, at der løbende skal ske  

 satsregulering af fradragsbeløbet.
Selve beregningen af nedsættelsen af delpensionen er  

 desuden præciseret i § 19 i bekg.
Såfremt en løbende  

 udbetaling af pension, som er led i et ansættelsesforhold, kommer til  

 udbetaling i løbet af delpensionsperioden, skal der foretages en ny  

 beregning af nedsættelsen af delpension.
Dette skyldes, at  

 pensionsordningen indtil udbetalingstidspunktet medfører  

 nedsættelse efter lovens § 4 a, stk. 4, mens pensionsordningen  

 efter påbegyndt udbetaling medfører nedsættelse efter  

 lovens § 4 a, stk. 5. Pensionsordningen skal dermed ikke længere  

 indgå i beregningsgrundlaget for nedsættelse af delpension efter  

 lovens § 4 a, stk. 4, men i stedet indgå i beregningen efter stk.  

 5.
 Lovens § 4 a, stk. 6-8:
 Stk. 6.
Stk. 7. Beregningen af delpension tager udgangspunkt i et  

 årligt basisbeløb svarende til 82 pct. af sygedagpengenes  

 højeste beløb, jf. § 4, stk. 1. Beløbet, beregnet  

 efter stk. 4-6, fratrækkes i basisbeløbet for delpension,  

 hvorved det individuelle basisbeløb for den enkelte ansøger  

 fremkommer.
Den årlige delpension udgør 1/37 af det individuelle  

 basisbeløb for hver hele time, den gennemsnitlige ugentlige arbejdstid  

 nedsættes.
Stk. 8. De fradragsbeløb, der er nævnt i  

 stk. 4 og stk. 6, reguleres med satsreguleringsprocenten, jf. lov om en  

 satsreguleringsprocent.
Reguleringen sker første gang den 1. januar  

 2000, og beløbet afrundes til nærmeste hele  

 kronebeløb.
 § 19, stk. 5, i bekg.:
 Stk. 5. For personer, der fylder 60 år i perioden 1. juli 1999  

 til 31. december 2002, anvendes fradragsbeløbet, jf. lovens § 4  

 a, stk. 6, for pensioner omfattet af lovens § 4 a, stk. 4, før et  

 eventuelt overskydende fradragsbeløb anvendes for pensioner omfattet  

 af lovens § 4 a, stk. 5.
Fradragsbeløb i en overgangsperiode 47. I en overgangsperiode fra 1. juli 1999 til 31.  

 december 2002 er der efter lovens § 4 a, stk. 6, et større  

 årligt fradragsbeløb, der kan anvendes i forhold til den  

 beregnede værdi af alle typer af pensionsordninger.  

 Fradragsbeløbet på 10.000 kr. årligt, jf. lovens § 4  

 a, stk. 4, kan ikke anvendes af personer, der fylder 60 år i  

 overgangsperioden.
 For personer, der fylder 60 år i henholdsvis 1999  

 (fra og med 1. juli 1999), 2000, 2001 og 2002, er der i hele  

 delpensionsperioden ét samlet fradragsbeløb, der satsreguleres,  

 på henholdsvis 30.000 kr., 25.000 kr., 20.000 kr. og 15.000 kr.  

 Satsreguleringen sker første gang den 1. januar 2000.
Det er således året, hvor ansøgeren er  

 fyldt 60 år, der er afgørende for størrelsen på  

 fradragsbeløbet, mens tidspunktet for overgang til delpension ikke har  

 betydning for fradragsbeløbet.
En person, der fylder 60 år den  

 1. august 1999, har således et fradragsbeløb på 30.000 kr.  

 årligt i hele delpensionsperioden (som skal satsreguleres), uanset  

 hvornår pågældende overgår til delpension.
 I § 19, stk. 5, i bekg. er det præciseret,  

 hvordan fradragsbeløbet i overgangsperioden skal anvendes i forhold  

 til de beregnede beløb, der medfører nedsættelse af  

 delpension efter lovens § 4 a, stk. 4 og 5. Det årlige  

 fradragsbeløb anvendes først i forhold til de  

 pensionsordninger, der medfører nedsættelse efter lovens  

 § 4 a, stk. 4. Såfremt fradragsbeløbet ikke kan anvendes  

 fuldt ud, skal det overskydende fradragsbeløb anvendes i forhold til  

 de pensionsordninger, der medfører nedsættelse efter lovens  

 § 4 a, stk. 5.
Fradragsbeløbet i overgangsperioden betyder, at  

 nedsættelsen af delpension som følge af pensionsopsparing  

 indføres gradvist.
Nedsættelsen på grund af  

 pensionsopsparing har således først fuld virkning for personer,  

 der fylder 60 år i 2003 eller senere.
For disse personer vil der,  

 såfremt de overgår til delpension som 60- eller 61-årige,  

 alene være et fradragsbeløb på 10.000 kr. årligt i  

 forhold til den beregnede værdi af pensionsordninger efter § 4 a,  

 stk. 4.
Det  

 individuelle basisbeløb og beregning af delpension 48. Med udgangspunkt i det årlige  

 basisbeløb, der svarer til 82 pct. af sygedagpengenes højeste  

 beløb, beregnes et individuelt basisbeløb for den enkelte  

 ansøger.
Det individuelle basisbeløb er lig med  

 basisbeløbet fratrukket den del af pensionsopsparingen, som (efter  

 anvendelse af fradragsbeløbet) medfører nedsættelse af  

 delpensionen.
 Den årlige delpension for lønmodtagere  

 udgør 1/37 af det individuelle basisbeløb, for hver hele time  

 den ugentlige arbejdstid nedsættes, jf. § 4 a, stk. 7.
 Den årlige delpension for selvstændige  

 erhvervsdrivende - herunder medarbejdende ægtefæller -  

 udgør halvdelen af det individuelle basisbeløb, jf. § 10,  

 stk. 2, i bekg. - se pkt. 38.
Delpensionen udbetales ikke, hvis den beregnede delpension  

 udgør mindre end 100 kr. pr. måned.
Se pkt. 15.
 § 20 i bekg.:
 § 20. Kommunalbestyrelsen kan i særlige  

 tilfælde udbetale delpension i en periode på op til 6  

 måneder til en ansøger, der ikke har fået indberettet alle  

 oplysninger efter lovens § 4 a, stk. 2 og 3.
 Stk. 2. Det er en betingelse for at få udbetalt  

 delpension efter stk. 1, at ansøger skriftligt erklærer sig  

 villig til at betale den delpension tilbage, som er udbetalt for meget  

 på grund af den manglende opgørelse af pensionen.
Mangelfuld indberetning af oplysninger om  

 pensionsordninger 49. I helt særlige tilfælde, hvor  

 pensionsindberetningen ikke foreligger på tidspunktet for overgang til  

 delpension, kan der efter en konkret vurdering foretages en aconto-udbetaling  

 af delpension.
Dette forudsætter en erklæring fra delpensionisten  

 om at ville tilbagebetale evt. for meget udbetalt delpension.
 Som eksempel på sådanne særlige  

 tilfælde kan nævnes tilfælde, hvor ansøgeren ikke  

 selv er skyld i den manglende indberetning - fx på grund af problemer  

 med at få oplyst udenlandske ordninger eller andre ordninger, hvor der  

 ikke for pensionsinstitutter er en lovmæssig pligt til at foretage  

 indberetning.
Kapitel 8 Ansøgning, udbetaling, ophør,  

 tilbagebetaling mv.
 Lovens § 5:
§ 5. Kommunalbestyrelsen træffer  

 afgørelse om ret til delpension.
Ansøgning om delpension  

 indgives til kommunalbestyrelsen i opholdskommunen, jf. kapitel 3 i lov om  

 retssikkerhed og administration på det sociale område.
Ansøgning 50. Det er en forudsætning for udbetaling af  

 delpension, at der er indgivet ansøgning herom.
Ansøgning  

 indgives til kommunalbestyrelsen i opholdskommunen, der undersøger, om  

 betingelserne for delpension er opfyldt, og beregner og udbetaler  

 ydelsen.
Ansøgning anses for indgivet den dato, hvor  

 ansøgningen modtages i kommunen.
Denne dato har betydning for, fra  

 hvilket tidspunkt pension tidligst kan udbetales, se pkt. 54.
 Ved ansøgning om delpension kan kommunalbestyrelsen  

 anvende det skema, der er udarbejdet af Kommunernes Landsforening.
 § 17, stk. 1. i bekg.:
 § 17. Kommunalbestyrelsen skal indhente alle  

 oplysninger, der har betydning for sagens afgørelse.
Stk. 2. Kommunalbestyrelsen kan pålægge  

 offentlige myndigheder at give oplysninger og dokumentation, som anses for  

 nødvendige for sagsbehandlingen.
Udskrifter m.v. kan kræves uden  

 betaling.
 § 21 i bekg.:
§ 21. Når en ansøger om delpension er  

 medlem af en arbejdsløshedskasse, skal kommunalbestyrelsen anmode  

 arbejdsløshedskassen om at oplyse, om ansøgeren har ret til  

 efterløn.
Kommunalbestyrelsen skal underrette  

 arbejdsløshedskassen om ansøgningen og om afgørelsen.  

 Underretningen sker ved indsendelse af en indberetningsblanket til  

 Direktoratet for Arbejdsløshedsforsikringen.
Indhentelse af oplysninger 51. Kommunalbestyrelsen skal indhente de  

 oplysninger, der har betydning for afgørelse af retten til delpension.  

 Kommunalbestyrelsen kan kræve, at ansøgeren selv,  

 ansøgerens arbejdsgiver, offentlige myndigheder og andre stiller de  

 oplysninger til rådighed, som er nødvendige for at tage stilling  

 til, om der er ret til delpension og for beregning af denne, jf. § 10 og  

 § 12 i lov om retssikkerhed og administration på det sociale  

 område - se vejledning om lov om retssikkerhed og administration  

 på det sociale område.
Oplysninger fra offentlige myndigheder kan  

 indhentes uden betaling.
 Kommunalbestyrelsen skal for ansøgere, der er  

 medlem af en arbejdsløshedskasse, indhente oplysninger fra  

 arbejdsløshedskassen om, hvorvidt medlemmet har ret til  

 efterløn eller ej.
 Kommunernes Landsforening har udarbejdet en blanket til  

 brug ved indhentelse af oplysninger fra arbejdsgiveren om ansøgerens  

 forudgående beskæftigelse og nedsættelse af arbejdstiden.  

 Endvidere har Kommunernes Landsforening udarbejdet en blanket til indhentelse  

 af oplysninger om ansøgerens pensionsordninger, jf. lovens § 4  

 a.
Efter § 18 i bekg. skal kommunalbestyrelsen sende en  

 oversigt til ansøgeren over alle elektronisk indberettede oplysninger  

 om pensionsordninger.
Ansøgeren skal skriftligt bekræfte disse  

 oplysninger og afgive oplysninger om pensioner, der ikke er indberettet  

 elektronisk.
Se pkt. 43.
ATP giver oplysninger om indbetalte ATP-bidrag direkte til  

 ansøgeren efter skriftlig eller telefonisk anmodning fra denne, se  

 pkt. 62 om klageadgang.
Ansøgeren skal over for ATP oplyse sit CPR-nr.  

 samt den forventede dato for overgang til delpension.
ATP modtager fra ligningsmyndighederne oplysningerne om  

 indbetalte ATP-bidrag årsvis.
Normalt vil der derfor være en  

 periode før overgangen til delpension, hvor bidragenes  

 størrelse endnu ikke er registreret i ATP.
Bidragsoplysningerne for  

 denne periode må derfor i givet fald fremskaffes på anden  

 måde, fx fra arbejdsgiverne.
Vejledning af ansøgeren 52. Det følger af retssikkerhedslovens  

 § 5, at kommunalbestyrelsen skal behandle ansøgninger og  

 spørgsmål om hjælp i forhold til alle de muligheder, der  

 findes for at give hjælp efter den sociale lovgivning, herunder  

 også rådgivning og vejledning.
Kommunalbestyrelsen skal desuden  

 være opmærksom på, om der kan søges om hjælp  

 hos en anden myndighed eller efter anden lovgivning.
Dette indebærer,  

 at kommunalbestyrelsen skal rådgive og vejlede ansøgeren med  

 hensyn til retten til og de økonomiske konsekvenser ved overgang til  

 delpension og om retten til ydelser efter anden lovgivning.
 Ansøgerens eventuelle ægtefælles  

 forhold bør også vurderes, således at der foretages en  

 samlet vurdering af ansøgerens og ægtefællens forhold.
 Mangelfuld vejledning kan medføre, at  

 ansøgeren skal stilles, som om ansøgningen var indgivet  

 på det tidspunkt, hvor der ikke blev givet tilstrækkelig  

 vejledning, se SM T-3-93.
For ansøgere om delpension, der er fyldt 60  

 år før den 1. juli 1999 udgør delpension og  

 efterløn alternative muligheder for tilbagetrækning fra  

 arbejdsmarkedet for de 60-67-årige.
Det er derfor især vigtigt,  

 at forvaltningen kan rådgive og vejlede om forskelle og  

 sammenhænge mellem disse to ordninger.
Vejledning om overgang fra efterløn til  

 delpension og overgang fra delpension til efterløn 53. For lønmodtagere, der er fyldt 60  

 år inden den 1. juli 1999, er der mulighed for at overgå fra  

 efterløn til delpension.
Ved beregning af delpension opgøres  

 arbejdstiden på grundlag af den gennemsnitlige ugentlige arbejdstid i  

 de sidste 9 måneder før overgangen til efterløn - se  

 også pkt. 12. Efterlønsmodtagere, der er gået på  

 efterløn fra længerevarende ledighed, har således ikke  

 mulighed for at gå på delpension.
Personer, der er fyldt 60 år før den 1. juli  

 1999, har desuden mulighed for at overgå fra delpension til  

 efterløn.
En tilsvarende mulighed har personer, der er fyldt 60  

 år den 1. juli 1999 eller senere, men det følger af  

 betingelserne for delpension, at retten til efterløn ikke var til  

 stede på tidspunktet for tilkendelse.
Retten til efterløn skal  

 for denne persongruppe således være opstået efter  

 overgangen til delpension.
Ved overgang fra delpension til efterløn  

 henvises til Direktoratet for Arbejdsløshedsforsikringens  

 bekendtgørelse nr. 301 af 17. maj 1999 om ret til  

 efterløn for medlemmer, der får eller har fået delpension  

 efter lov om delpension.
 Lovens § 6:
§ 6. Delpension udbetales tidligst med virkning  

 fra den 1. i måneden efter, at der er ansøgt om pension.  

 Delpension udbetales månedsvis bagud med virkning fra den 1. i  

 måneden efter, at lovens betingelser er opfyldt.
Hvis arbejdstiden  

 nedsættes fra den 1. i måneden, kan delpension dog udbetales med  

 virkning fra dette tidspunkt.
Udbetaling 54. Delpension kan tidligst udbetales med virkning  

 fra den 1. i måneden efter, at der er søgt om delpension, og  

 lovens betingelser er opfyldt.
Reglen om udbetaling fra den 1. i  

 måneden betyder, at delpensionen altid beregnes og udbetales for hele  

 måneder.
Dette gælder fx ved overgang fra delpension til  

 folkepension, ved dødsfald, ved omregning af delpensionen og ved  

 genindtræden i ordningen.
Delpensionen kan således eksempelvis først  

 udbetales fra måneden efter den måned, hvori arbejdstiden er  

 nedsat.
Hvis arbejdstiden nedsættes fra den 1. i en måned, kan  

 delpensionen dog udbetales allerede med virkning fra denne dato.  

 Selvstændige erhvervsdrivende, der nedsætter arbejdstiden ved at  

 afvikle en del af virksomheden over en kortere periode, vil derfor have ret  

 til delpension fra den 1. i måneden efter at afviklingen er afsluttet,  

 se afsnit II, pkt. 33.
Delpensionen udbetales månedsvis bagud.
Delpensionen  

 skal være til disposition senest den sidste bankdag i den måned,  

 delpensionen vedrører.
Modtageren og banken skal underrettes om,  

 hvilken dag delpensionen er til disposition, se § 23 i bekg.
 Lovens § 7:
§ 7. Kommunalbestyrelsen skal påse, at den  

 gennemsnitlige arbejdstid svarer til den nedsatte arbejdstid, der ligger til  

 grund for beregningen af delpension.
Kommunalbestyrelsen skal indhente  

 oplysninger herom mindst een gang om året, jf. § 8, samt om  

 arbejdstiden i den første 6 måneders periode efter overgangen  

 til delpension.
Kontrol 55. Kommunalbestyrelsen skal foretage kontrol for  

 at sikre, at den arbejdstidsnedsættelse, der ligger til grund for  

 beregningen af delpension, rent faktisk er sket.
Ved en sådan kontrol  

 skal der indhentes oplysninger om modtagerens arbejdstid hos arbejdsgiveren.  

 Kontrollen kan ske ved, at kommunalbestyrelsen sender et skema til  

 delpensionisten, som denne selv sørger for at få udfyldt hos sin  

 arbejdsgiver.
Arbejdsgiveren skal give oplysning om, hvor mange timer  

 lønmodtageren har arbejdet i det forløbne år eller den  

 forløbne periode, samt oplysninger om den aktuelle arbejdstid.
Kommunalbestyrelsen skal indhente oplysninger om  

 modtagerens arbejdstid mindst een gang om året til brug for den  

 årlige fastsættelse af delpensionen.
Derudover skal der ske en  

 førstegangskontrol af arbejdstiden efter den første 6  

 måneders periode efter overgangen til delpension.
Kommunalbestyrelsen  

 kan herudover ved stikprøver indhente oplysninger fra  

 skattemyndigheder og andre for at påse, om der er væsentlig  

 uoverensstemmelse mellem den arbejdstid, der danner grundlag for beregningen  

 af delpensionen, og arbejdsindtægten.
 Ved aftaler om en meget lav timeløn bør  

 kommunen, både ved afgørelsen om retten til delpension og senere  

 i delpensionsforløbet, foretage en særlig kontrol, herunder  

 være opmærksom på eventuelle proformaaftaler om  

 arbejdsforhold og arbejdstid, som kan føre til afslag på eller  

 bortfald af delpension.
 Lovens § 11, stk. 2:
 Stk. 2.
Ophør af delpension ved  

 folkepensionsalderen 56. Retten til delpension bortfalder, når  

 retten til folkepension indtræder.
For personer, der er fyldt 60  

 år inden den 1. juli 1999, bortfalder delpensionen således ved  

 det fyldte 67. år, mens den for alle andre bortfalder ved det fyldte  

 65. år.
Delpension udbetales sidste gang for den måned, hvori  

 modtageren fylder henholdsvis 65 eller 67 år.
En delpensionist overgår ikke automatisk til  

 folkepension.
Folkepension skal søges i det enkelte tilfælde, og  

 delpensionisten bliver mindet herom i rimelig tid inden det 65. eller 67.  

 år ved den meddelelse, som kommunalbestyrelsen udsender, jf. § 20,  

 stk. 2, i lov om social pension.
 § 24 i bekg.:
 § 24. Retten til delpension ophører med udgangen af den  

 måned, hvori modtageren dør.
Standsning af udbetalingen ved død 57. Retten til delpension ophører med  

 udgangen af den måned, hvori modtageren dør, se § 24 i  

 bekg.
Hvis modtageren dør den 1. marts, vil der således blive  

 udbetalt delpension sidste gang for marts måned.
 Lovens § 11, stk. 1:
 § 11. Delpension kan ikke udbetales sammen med  

 førtidspension efter lov om social pension.
 Lovens § 14, stk. 2:
 Stk 2. Krav på tilbagebetaling af for meget udbetalt  

 delpension kan modregnes i delpension, sygedagpenge og pension efter lov om  

 social pension.
Delpension og førtidspension 58. Delpension kan ikke udbetales sammen med  

 førtidspension, der er tilkendt efter lov om social pension.  

 Delpension kan derimod udbetales sammen med invaliditetsydelse, såfremt  

 pensionslovens betingelser for invaliditetsydelse samtidig er tilstede.
Udbetaling af delpension standses ikke i forbindelse med  

 påbegyndelse af sag om førtidspension, hvis betingelserne for  

 udbetaling af delpension i øvrigt er opfyldt.
Først fra det  

 tidspunkt, hvor der udbetales pension, standses delpensionen, jf. lovens  

 § 11, stk. 1.
Når der tilkendes førtidspension med  

 tilbagevirkende kraft for en periode, hvor der er udbetalt delpension, kan  

 delpensionen modregnes i det beløb, der efterbetales i  

 førtidspension.
Modregningen kan dog ikke overstige det beløb,  

 der efterbetales i førtidspension, dog fraset særlige ydelser  

 som bistands- og plejetillæg.
 Ved frakendelse eller ændring af en  

 førtidspension til invaliditetsydelse vil der kunne ydes delpension  

 fra det tidspunkt, hvor førtidspensionen frakendes eller ændres  

 til invaliditetsydelse, hvis betingelserne for tilkendelse af delpension i  

 øvrigt er opfyldt.
 Lovens § 12:
 § 12. Modtageren skal oplyse kommunalbestyrelsen  

 om forandringer i sine forhold, der kan formodes at medføre  

 nedsættelse eller bortfald af delpensionen, jf. kapitel 3 i lov om  

 retssikkerhed og administration på det sociale område.
Stk. 2. Modtageren skal oplyse kommunalbestyrelsen om  

 flytning.
Ved flytning til en anden kommune skal henvendelse om fortsat  

 udbetaling ske til tilflytningskommunen.
Oplysningspligt 59. Modtageren skal oplyse kommunalbestyrelsen om  

 alle forandringer i sine forhold, der kan formodes at medføre  

 nedsættelse eller bortfald af delpensionen, jf. kapitel 3 i  

 retssikkerhedsloven.
Se vejledning om retssikkerhed og administration  

 på det sociale område.
 Meddelelsen om delpension bør, af hensyn til  

 modtagerens oplysningspligt, indeholde oplysninger om delpensionens  

 størrelse, den gennemsnitlige ugentlige arbejdstid, opgørelse  

 over pensionsopsparingen samt den heraf følgende nedsættelse af  

 basisbeløbet (det individuelle basisbeløb) og hvilken andel af  

 basisbeløbet/det individuelle basisbeløb, delpensionen er  

 beregnet på grundlag af.
Ændringer i arbejdstiden kan dels medføre, at  

 delpensionen helt bortfalder efter lovens § 3, stk. 1, dels at  

 delpensionen skal omregnes efter lovens § 8, stk. 2. Normalt skal der  

 kun gives meddelelse om ændring af arbejdstiden, når denne  

 ændres med mere end 2 timer, se § 8, stk. 2, i loven.
Hvis  

 modtageren imidlertid har nedsat sin arbejdstid til fx en gennemsnitlig  

 ugentlig arbejdstid på 12 timer og derefter nedsætter  

 arbejdstiden med yderligere 1 time, skal modtageren give meddelelse til  

 kommunalbestyrelsen, idet betingelserne efter lovens § 3, stk. 1,  

 herefter ikke længere er opfyldt.
Det samme vil gælde, hvis  

 modtageren har en gennemsnitlig ugentlig arbejdstid på 30 timer og  

 øger denne med 1 time.
Modtageren skal endvidere give oplysning om  

 sygefravær og arbejdsløshed.
Der henvises til pkt. 20 og pkt. 40  

 om bortfald af delpension ved sygefravær og arbejdsløshed.
 Lovens § 13:
 § 13. Hvis modtageren har tilsidesat sin  

 oplysningspligt efter § 4 a, stk. 3, eller § 12, stk. 1, eller i  

 øvrigt mod bedre vidende uberettiget har modtaget delpension, skal  

 modtageren eller dennes dødsbo tilbagebetale det beløb, der er  

 udbetalt med urette.
Tilbagebetaling 60. For meget udbetalt delpension skal  

 tilbagebetales, hvis modtageren har tilsidesat sin oplysningspligt efter  

 lovens § 4 a, stk. 3 eller § 12, stk. 1, eller i øvrigt mod  

 bedre vidende uberettiget har modtaget delpension, jf. lovens § 13.  

 Bestemmelsen, der ikke er udtømmende med hensyn til i hvilke  

 tilfælde, der kan kræves tilbagebetaling, svarer til  

 tilbagebetalingsreglen i § 42 i lov om social pension.
Der henvises til  

 pkt. 194 i Socialministeriets vejledning af 10. marts 1998 om social  

 pension.
Lovens § 14 § 14. Krav på delpension kan ikke  

 gøres til genstand for udlæg eller andre former for  

 retsforfølgning, medmindre der er forløbet tre måneder  

 fra den dag, beløbet kunne kræves udbetalt.
Aftaler om  

 sådanne krav er ugyldige.
 Stk. 2. Krav på tilbagebetaling af for meget  

 udbetalt delpension kan modregnes i delpension, sygedagpenge og pension efter  

 lov om social pension.
Retsforfølgning af krav på  

 delpension 61. Krav på delpension kan efter lovens  

 § 14 ikke gøres til genstand for arrest, udlæg eller andre  

 former for retsforfølgning, medmindre der er forløbet 3  

 måneder fra den dag, hvor beløbet kunne kræves  

 udbetalt.
Modregning i krav på delpension må i  

 almindelighed anses for afskåret på grund af bestemmelsen om, at  

 der ikke kan foretages retsforfølgning mod kravet.
Dog er der efter  

 lovens § 14, stk. 2, adgang til modregning for krav på  

 tilbagebetaling af for meget udbetalt delpension.
Krav på for meget  

 udbetalt delpension kan endvidere modregnes i sygedagpenge og social pension,  

 men ikke, som efter lov om social pension, i modtagerens krav på  

 boligstøtte.
Kapitel 9 Klageadgang og administration Lovens § 17 § 17. Kommunalbestyrelsens afgørelser efter  

 denne lov kan indbringes for det sociale nævn, jf. kapitel 10 i lov om  

 retssikkerhed og administration på det sociale område.
Klageadgang 62. Klage over afgørelser om delpension sker  

 efter de almindelige klageregler på det sociale omåde, dvs. at  

 kommunalbestyrelsens afgørelser kan indbringes for det sociale  

 nævn, jf. kapitel 10 i retssikkerhedsloven.
Se i øvrigt  

 vejledning om retssikkerhed og administration på det sociale  

 område.
I forbindelse med afgørelser må der gives de  

 enkelte ansøgere vejledning om klagemuligheder, herunder om  

 fremgangsmåden ved indgivelse af klage og klagefrister.
Der henvises  

 til kapitel 10 i retssikkerhedsloven.
Det sociale nævns afgørelser kan ikke  

 indbringes for anden administrativ myndighed.
Den Sociale Ankestyrelse kan  

 dog optage en sag til behandling, når Ankestyrelsen skønner, at  

 sagen har principiel eller generel betydning, jf. retssikkerhedslovens  

 § 63.
 I det omfang ATP's oplysninger om indbetalte bidrag er af  

 betydning for afgørelsen om delpension, må eventuelle klager  

 vedrørende ATP's konteringer efter § 28 i lov om  

 arbejdsmarkedets tillægspension rettes til ATP's ankenævn.
 En eventuel klage over en oplysning om værdien af en  

 pensionsordning indgives til det pågældende pensionsinstitut  

 m.fl.
 Klage over den måde, en sag er blevet behandlet  

 på, vil oftest være forbundet med en klage over afgørelsen  

 om delpension og bør i så fald behandles af de sociale  

 klageinstanser i forbindelse med behandling af klagen over  

 afgørelsen.
 Der henvises i øvrigt til Den Sociale Ankestyrelses  

 klagevejledning på det sociale område.
 Lovens § 19, stk. 1:
 § 19. Kommunalbestyrelsen i opholdskommunen  

 varetager administrationen af denne lov, jf. kapitel 3 i lov om retssikkerhed  

 og administration på det sociale område.
 Administration mv.
63. Loven om delpension administreres af  

 kommunalbestyrelsen i opholdskommunen.
Reglen i lov om delpension svarer til  

 reglerne i øvrigt på det sociale område, se § 9 i  

 retssikkerhedsloven.
 Administrationen varetages af den aktuelle opholdskommune.  

 Dette indebærer, at opholdskommunen skal modtage ansøgningen om  

 delpension, indhente oplysninger til brug for behandling af  

 ansøgningen, vejlede ansøgeren, beregne og udbetale  

 delpensionen, samt i det omfang, det er muligt, føre kontrol med, at  

 den arbejdstidsnedsættelse, der danner grundlag for beregningen af  

 delpension, overholdes.
 Ved flytning til en anden kommune skal modtageren give  

 meddelelse til fraflytningskommunen og desuden henvende sig til  

 tilflytningskommunen om fortsat udbetaling af delpension.  

 Fraflytningskommunen skal sende sagens akter til den nye kommune.
 Staten afholder fuldt ud udgifterne til delpension.
Socialministeriet, den 21. juni 2000 Henrik Dam Kristensen /Leif Sondrup Bilag 5 Oversigt over ændring af  

 delpensionsreglerne I dette bilag er der redegjort for ændringerne i  

 reglerne om delpension efter den 1. januar 1992. Vedrørende  

 ændringer før dette tidspunkt henvises til Socialministeriets  

 vejledning om delpension af 26. februar 1992.
 Ved § 5 i lov nr. 399 af 6. juni 1991 om  

 ændring af den sociale styrelseslov og lov om social pension mv. er der  

 sket ændringer i ankestrukturen med virkning fra den 1. januar 1992.  

 Herefter er det med ophævelsen af det kommunale socialudvalgs  

 særlige kompetence kommunalbestyrelsens afgørelser, der kan  

 indbringes for det sociale ankenævn.
Ved § 2 i lov nr. 1123 af 22. december 1993 blev  

 socialministeren bemyndiget til at fastsætte nærmere regler for  

 personer, der modtager plejevederlag efter kapitel 12 a i lov om social  

 bistand.
Dette er sket i Socialministeriets bekendtgørelse nr. 1183 af  

 23. december 1993. Perioder med plejeorlov skal herefter ikke virke til  

 ugunst med hensyn til optagelsesbetingelser, beregning af arbejdstid og  

 delpension samt genindtræden.
 Ved § 5 i lov nr. 448 af 1. juni 1994 om  

 ændring af lov om social pension, lov om social bistand og den sociale  

 styrelseslov mv. er ankereglerne blevet præciseret og  

 kommunalbestyrelsens adgang til at anke afgørelser truffet af det  

 sociale nævn blevet lovfæstet.
 Lov nr. 449 af 1. juni 1994 indførte  

 konsekvensændringer som følge af indførelse af  

 delefterløn med bl.a. nedsættelse af mindstearbejdstiden til 12  

 timer pr. uge, nedsættelse af basisbeløbet til 82% af  

 højeste sygedagpengebeløb, ophævelse af 90% kontrollen og  

 udvidelse af den periode, hvori der kan udbetales delpension under ledighed,  

 fra 13 til 52 uger.
 Ved Socialministeriets bekendtgørelse nr. 886 af  

 24. oktober 1994 blev reglerne om beregning af delpension til  

 selvstændige erhvervsdrivende forenklet til, at den årlige  

 delpension udgør halvdelen af basisbeløbet.
 Ved § 6 i lov nr. 1057 af 20. december 1995, lov om  

 ændring af lov om Arbejdsmarkedets Tillægspension og forskellige  

 andre love, fik delpensionister mulighed for at vælge af indbetale  

 ATP-bidrag af delpensionen.
 Lov nr. 456 af 10. juni 1997 var en konsekvens af  

 ikrafttrædelsen af lov om retssikkerhed og administration på det  

 sociale område fra den 1. juli 1998, idet der heri var samlet  

 forskellige generelle regler, herunder om handlekommune, oplysningspligt og  

 anke.
 § 31 i lov nr. 980 af 17. december 1997 om  

 ændring af lov om Arbejdsmarkedets Tillægspension, lov om orlov,  

 lov om arbejdsmarkedsuddannelser og forskellige andre love indeholder  

 forskellige tekniske ændringer som følge af lov om social  

 service, lov om aktiv socialpolitik og lov om retssikkerhed og administration  

 på det sociale område.
Lov nr. 289 af 12. maj 1999 om ændring af lov om  

 dagpenge indførte nye regler for personer, der fylder 60 år den  

 1. juli 1999 eller senere.
Bl.a. skærpes kravet om forudgående  

 tilknytning til arbejdsmarkedet - dog først fra den 1. januar 2003 -  

 og delpensionen ophører ved det fyldte 65. år.
Derudover  

 indføres der regler om fradrag i delpension som følge af  

 pensionsopsparing.
Bilag 6 Indholdsfortegnelse Indledning Kort beskrivelse af delpensionsordningen Afsnit I - Delpension til lønmodtagere Kapitel 1 - Almindelige betingelser Aldersbetingelser Beskæftigelse efter overgang Bopæl i Danmark Forudgående tilknytning til arbejdsmarkedet Arbejde i Danmark Overgang fra selvstændig erhvervsvirksomhed til  

 lønmodtagerbeskæftigelse Aktuel tilknytning til arbejdsmarkedet Delpension og efterløn Opgørelse over pensionsformuen Nedsættelse af arbejdstiden Arbejdskravet ved overgang fra efterløn Lønmodtagere med ukendt eller atypisk arbejdstid Kapitel 2 - Beregning af delpension Delpensionens størrelse Personer der er fyldt 60 år inden den 1. juli 1999 Personer der fylder 60 år den 1. juli 1999 eller senere Frivillig indbetaling af ATP Kapitel 3 - Ændring af delpension Årlig fastsættelse og fastsættelse i det første  

 år Omregning Bortfald af delpension efter lovens § 9, stk. 1 Bortfald af delpension på grund af sygdom eller  

 arbejdsløshed Genindtræden i delpensionsordningen Afsnit II - Delpension til selvstændige erhvervsdrivende  

 m.fl.
Kapitel 4 - Almindelige betingelser Regeloversigt Personkreds, indtægtsarter og alder Bopæl og selvstændig virksomhed i Danmark Beskæftigelses- og indtægtskrav Forudgående beskæftigelse som lønmodtager Aktuel beskæftigelse Fuldtidsbeskæftigelse Delpension og efterløn Opgørelse over pensionsformuen Nedsættelse af arbejdstiden Godtgørelse af arbejdstidsnedsættelsen for  

 selvstændige Dokumentation af arbejdstidsnedsættelsen for medarbejdende  

 ægtefæller Årlig kontrol Kapitel 5 - Beregning af delpension Delpensionens størrelse Personer, der er fyldt 60 år inden den 1. juli 1999 Personer, der fylder 60 år den 1. juli 1999 eller senere Kapitel 6 - Bortfald og genindtræden Bortfald af delpension på grund af ændringer i  

 beskæftigelsen Bortfald af delpension på grund af sygdom Genindtræden i delpensionsordningen Afsnit III - Fælles bestemmelser Kapitel 7 - Nedsættelse af delpension på grund af  

 pensionsopsparing Nedsættelse af delpension som følge af pensionsordninger Indberetning af pensionsordninger Bekræftelse af oplysninger om pensionsordninger Overgangsordning for indberetning af pensionsordninger Beregning af nedsættelse på grund af pensionsordninger Fradragsbeløb i en overgangsperiode Det individuelle basisbeløb og beregning af delpension Mangelfuld indberetning af oplysninger om pensionsordninger Kapitel 8 - Ansøgning, udbetaling, ophør, tilbagebetaling  

 mv.
Ansøgning Indhentelse af oplysninger Vejledning af ansøgeren Vejledning om overgang fra efterløn til delpension og overgang fra  

 delpension til efterløn Udbetaling Kontrol Ophør af delpension ved folkepensionsalderen Standsning af udbetalingen ved død Delpension og førtidspension Oplysningspligt Tilbagebetaling Retsforfølgning af krav på delpension Kapitel 9 - Klageadgang og administration Klageadgang Administration mv.
Bilagsfortegnelse (Bilag 1-4 udelades her) Bilag 1 Bekendtgørelse af lov om delpension,  

 lovbekendtgørelse nr. 443 af 10. juni 1999 Bilag 2 Socialministeriets bekendtgørelse nr. 471 af 16.  

 juni 1999 om delpension Bilag 3 Socialministeriets bekendtgørelse nr. 472 af 16.  

 juni 1999 om oplysning for ansøgere om delpension i perioden 1. juli 1999 til 30. september  

 2000 Bilag 4 Socialministeriets bekendtgørelse nr. 925 af 8.  

 december 1997 om indbetaling af ATP-bidrag for modtagere af  

 kontanthjælp og forskellige andre ydelser (modtagere af  

 kontanthjælp eller revalideringsydelse, samt modtagere af  

 førtidspension eller delpension som vælger at betale  

 ATP-bidrag) Bilag 5 Oversigt over ændring af delpensionsreglerne 1)   Bestemmelsen træder i kraft den  

 1. januar 2003. Indtil den 1. januar 2003 gælder fortsat betingelsen i  

 § 2, stk. 1, nr. 4, jf. lovbekendtgørelse nr. 226 af 5. april 1991, om  

 at modtageren inden for de sidste 12 måneder før overgangen til  

 delpension har arbejdet som lønmodtager her i landet eller på  

 dansk skib i mindst 9 måneder.
