 I medfør af § 6, stk. 1, i lov nr. 296 af 8. juni 1978 om hyrekørsel, jfr.  

 § 13, stk. 2, og § 15, stk. 2, i bekendtgørelse nr. 401 af 14. september 1979  

 om hyrekørsel fastsættes følgende:
Kontrolapparater og taksametre Funktion og installation § 1.  Hyrevogne, der i henhold til § 17 i  

 bekendtgørelse nr. 401 af 14. september 1979 om hyrekørsel har pligt til at  

 være tilsluttet et bestillingskontor, skal være udstyret med et  

 kontrolapparat, der registrerer, om der har været passagerer i bilen under  

 kørslen (besatte kilometre). Kravet kan opfyldes enten ved installation af en  

 kontroltæller, der kontinuerligt sammentæller og angiver antallet af besatte  

 hele kilometre i mindst 4 cifre, eller ved installation af en fartskriver,  

 der på en diagramskive, autoriseret til anvendelse i de fartskrivere, der er  

 indført ved arbejdsministeriets bekendtgørelse nr. 629 af 17. december 1975  

 om indførelse af et kontrolapparat inden for landevejstransport, angiver de  

 besatte kilometre, med smal aftegning når taksametret er slået til, og med  

 bred aftegning når taksametret ikke er slået til.
Angivelsen skal være let  

 aflæselig og aflæsningen skal til enhver tid kunne foretages direkte eller  

 uden brug af værktøj.
Kontrolapparatet skal til enhver tid fungere korrekt og  

 i overensstemmelse med nedenstående regler.
§ 2.  Kontrolapparatet kan være sammenbygget med  

 taksametret.
Er kontrolapparatet installeret separat kan det have fælles  

 transmission eller impulsgiver med taksametret.
Stk. 2.  Kontrolapparatet skal fungere overensstemmende  

 med taksametrets tælleværk for antal besatte kilometre.
Taksametrets  

 tælleværk skal og må kun træde i funktion, når taksametret er slået til på et  

 benyttet takstområde.
 Stk. 3.  Kontroltælleren skal være forsynet med mekanisk  

 tælleværk.
 § 3.  Kontrolapparatet skal aktiveres af  

 kontaktanordninger, der indbygges i sæderne (sædekontakter).  

 Kontaktanordningerne skal aktivere kontrolapparatet, når der medtages  

 passagerer, uanset på hvilke passagersæder disse sætter sig.
 Stk. 2.  Der må ikke foretages indgreb, der kan hindre  

 kontaktanordningernes tilsigtede funktion og kontaktanordningerne skal være  

 anbragt beskyttet dels mod indgreb i deres tilsigtede funktion, dels mod  

 ødelæggelse ved bilens normale brug.
 Stk. 3.  Kontrolapparatet skal tillige aktiveres af  

 taksametret, når dette er indstillet på et takstområde og er slået til.
 Stk. 4.  Ledningsforbindelserne til kontrolapparatet  

 skal være let tilgængelige, må ikke være unødvendigt lange og må ikke føres i  

 lukkede hulrum.
 Stk. 5.  Strømforsyning til kontrolapparatet skal ske  

 direkte fra bilens akkumulatorpolsko.
 Stk. 6.  Synligt for føreren skal forefindes en  

 kontrollampe, der lyser, når kontrolapparatet er aktiveret.
Kontrolapparater Plombering m.v.
§ 4.  Kontrolapparatet, dets transmission, sikringer  

 og nødvendige samlesteder på ledningsforbindelserne skal være plomberet på en  

 sådan måde, at indgreb i apparatet eller dets funktion kun kan foretages, når  

 en eller flere plomber brydes.
Kontrolapparatet og ledningerne i øvrigt skal  

 være kontrolleret af en af statens bilinspektion udpeget person, jfr. stk. 3.
 Stk. 2.  Når en hyrevogn fremstilles til syn hos statens  

 bilinspektion skal der samtidig forevises en ikke over 6 måneder gammel  

 erklæring fra den i stk. 1 nævnte person om, at kontrolapparatet, dets  

 transmission og ledningsforbindelser er plomberet og kontrolleret.
 Stk. 3.  Bestemmelserne i § 13, stk. 2 og 4, i  

 bekendtgørelse nr. 401 af 14. september 1979 om hyrekørsel finder tilsvarende  

 anvendelse for kontrolapparatet.
 Stk. 4.  Føreren har i forbindelse med politiets kontrol  

 pligt til at medvirke ved kontrollens gennemførelse.
Trafikbøger § 5.  De som bilag 2 og 3, side 1, til bekendtgørelse  

 nr. 401 af 14. september 1979 om hyrekørsel viste trafikbogsblade erstattes  

 af de i henholdsvis bilag 1 og 2 til denne bekendtgørelse viste  

 trafikbogsblade.
 Stk. 2.  Trafikbogen skal indeholde oplysninger som  

 angivet i bilag 1 og 2. Førerens navn, begyndelsestidspunktet - angivet med 4  

 cifre - for den enkelte førers vagt, kørselsdatoen, oplysning om, hvorvidt  

 hyrevognen benytter fartskriver eller kontroltæller samt oplysning om  

 kontroltællerens udvisende på tidspunktet for vagtens begyndelse, skal  

 indføres i trafikbogen straks ved vagtens/kørselsperiodens begyndelse.  

 Oplysning om eventuel returkørsel, der udføres til nedsat takst i henhold til  

 gældende takstregulativ, skal indføres straks ved kørslens start/afslutning.  

 Om trafikbogen og dens førelse i øvrigt henvises til bestemmelserne i § 14 i  

 bekendtgørelse nr. 401 af 14. september 1979 om hyrekørsel.
Stk. 3.  Benyttes der fartskriver, udfyldes de tre  

 rubrikker for kontroltællerens udvisende vedrørende de besatte kilometre  

 ikke.
Derimod skal den optegnede diagramskive efter vagtens afslutning  

 vedhæftes trafikbogens stamblad for den pågældende vagt.
De optegnede  

 diagramskiver skal i øvrigt opbevares sammen med trafikbogen og på  

 forlangende udlånes til politiet eller kommunalbestyrelsen, jfr. § 14, stk.  

 4, i bekendtgørelse nr. 401 af 14. september 1979 om hyrekørsel.
Straffe- og ikrafttrædelsesbestemmelser § 6.  Efter § 11, stk. 2, i lov nr. 296 af 8. juni  

 1978 om hyrekørsel straffes overtrædelse af bestemmelserne i denne  

 bekendtgørelse med bøde.
 § 7.  Bestemmelserne i denne bekendtgørelses kapitel 1  

 og 2 træder i kraft den 1. april 1981 for hyrevogne, som registreres første  

 gang denne dato eller senere, og for øvrige hyrevogne den 1. april 1982.
 Stk. 2.  Ikrafttrædelsesbestemmelsen i stk. 1 gælder  

 tilsvarende for reglerne i kapitel 3. Dog gælder bestemmelsen i § 5, stk. 2,  

 om at førerens navn, begyndelsestidspunktet for den enkelte førers vagt og  

 kørselsdatoen skal indføres i trafikbogen straks ved vagtens/kørselsperiodens  

 begyndelse for alle hyrevogne fra den 1. april 1981. For hyrevogne, der ikke  

 er tilsluttet et bestillingskontor, må trafikbøger, som er i overensstemmelse  

 med det i bilag 3, side 1, til bekendtgørelse nr. 401 af 14. september 1979  

 om hyrekørsel viste trafikbogsblad fortsat benyttes, sålænge restoplag haves.
