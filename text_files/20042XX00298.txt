Skriftlig fremsættelse (1. juni 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om andelsboligforeninger og andre boligfællesskaber (Salg af  

 private andelsboligforeningsejendomme).
(Lovforslag nr.
L 173).
Formålet med lovforslaget er at mindske muligheden for, at  

 andelsboligforeninger i spekulationsøjemed opløser deres andelsboligforening  

 og  

 sælger deres ejendom til en ny andelsboligforening.
Lovændringen vil medføre,  

 at en ejendom, som sælges af en andelsboligforening, ikke kan erhverves af en  

 privat andelsboligforening inden for en periode på 5 år efter foreningens  

 salg  

 af ejendommen.
Derved sikres det, at andelsboligerne fortsat er koblet til  

 markedet for private udlejningsboliger, og at forholdsvis prisbillige  

 andelsboliger ikke overgår til at være dyre andelsboliger.
Lovforslaget fremsættes på baggrund af en stigende tendens til,  

 at andelsboligforeninger likvideres og ejendommen sælges.
I praksis sælger  

 andelsboligforeninger  

 oftest en ejendom til en investor, der videresælger til en ny  

 andelsboligforening.
For at modvirke dette samt salg af ejendomme, hvor  

 andelsboligforeningen  

 sælger ejendommen til en ny andelsboligforening med samme  

 andelshavere,  

 foreslås det, at der i andelsboligloven indføres et forbud mod, at en  

 andelsboligforening erhverver en ejendom, der ejes af en andelsboligforening  

 eller som inden for en periode på 5 år har været ejet af en  

 andelsboligforening.
Det foreslås endvidere, at lejelovens regler om  

 tilbudspligt ikke finder anvendelse i den foreslåede 5-årsperiode.
For at  

 sikre  

 overholdelsen af det nævnte forbud mod erhvervelse af en  

 andelsboligforeningsejendom foreslås det endelig, at overdragelser i strid  

 med  

 forbudet kan straffes med bøde eller fængsel i indtil 4 måneder.
En investor,  

 som  

 har købt ejendommen af en andelsboligforening, og som videresælger ejendommen  

 til en ny andelsboligforening, vil kunne straffes efter den foreslåede  

 bestemmelse.
Herudover vil bestyrelsesmedlemmer i en andelsboligforening, der  

 som de tegningsberettigede overdrager ejendommen til en anden  

 andelsboligforening  

 i strid med de foreslåede regler, kunne straffes efter den foreslåede  

 bestemmelse.
Forslaget skønnes ikke at få økonomiske eller administrative  

 konsekvenser for stat, kommuner og amter.
Lovforslaget vurderes heller ikke  

 at  

 få økonomiske eller administrative konsekvenser for erhvervslivet.
Forslaget  

 har ikke miljømæssige konsekvenser og indeholder ikke EU-retlige aspekter.  

 Det  

 foreslås, at loven træder i kraft dagen efter bekendtgørelse i Lovtidende.
Lovforslagets sene fremsættelse skyldes, at udviklingen på  

 andelsboligområdet i den seneste tid har medført et behov for hurtig  

 indgriben  

 imod salgene af andelsboligforeningsejendomme.
Som følge heraf anmodes der  

 om,  

 at lovforslaget vedtages, inden Folketinget går på sommerferie, da man ellers  

 risikerer, at der sker yderligere spekulative salg af  

 andelsboligforeningsejendomme.
 Lovforslaget sendes i høring samtidig med fremsættelsen af  

 tidsmæssige grunde.
 Idet jeg i øvrigt  

 henviser til lovforslaget og de bemærkninger, der ledsager det, skal jeg  

 anbefale forslaget til Tingets velvillige behandling.
