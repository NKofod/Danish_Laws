 I tilslutning til Udenrigsministeriets bekendtgørelse nr. 83 af 9.  

 september 1983 og efterfølgende bekendtgørelser, senest nr. 54 af 12. august  

 1993, Lovtidende C, meddeles det, at yderligere følgende lande med virkning  

 fra de anførte datoer har ratificeret eller tiltrådt den internationale  

 konvention af 18. december 1979 om afskaffelse af alle former for  

 diskrimination imod kvinder:
 Endvidere er følgende lande med virkning fra de anførte datoer succederet  

 i konventionen:
 Der er ved ratifikationen eller tiltrædelsen taget forbehold eller afgivet  

 erklæringer som følger:
 Algeriet:
 Erklæring om, at Algeriet alene vil gennemføre bestemmelserne i art. 2 om  

 med alle midler at afskaffe diskrimination på betingelse af, at midlerne ikke  

 strider mod bestemmelser i den algierske familielovgivning.
 Forbehold til art. 9, stk. 2 om børns statsborgerret, da bestemmelsen  

 strider mod den algierske nationalitets- og familielovgivning.
 Erklæring om art. 15, stk. 4 om kvinders ret til at bestemme deres bopæl  

 og opholdssted, der ikke kan fortolkes på en sådan måde, at den strider mod  

 nærmere angivne bestemmelser i den algierske familielovgivning.
 Erklæring om bestemmelserne i art. 16 om afskaffelse af diskrimination mod  

 kvinder i alle ægteskabs- og familieforhold, som ikke kan være i modstrid med  

 den algierske familielovgivning.
 Erklæring om ikke at være bundet af art. 29, stk. 1 om bilæggelse af  

 tvister vedr. fortolkning og gennemførelse af konventionen.
 Bahama-øerne:
 Forbehold til art. 2 (a) om optagelse af princippet om ligestilling i  

 forfatningen eller anden passende lovgivning, til art. 9, stk. 2, til art. 16  

 (h) om lige rettigheder for begge ægtefæller med hensyn til ejendomsret og  

 til art. 29, stk. 1.
 Fiji:
 Forbehold til konventionens art. 5 (a) om afskaffelse af fordomme og  

 sædvaner og art. 9 vedr. kvinders statsborgerret.
 Indien:
 Erklæring om art. 5 (a), om art. 16, stk. 1, om art. 16, stk. 2 for så  

 vidt angår registrering af ægteskaber, og om art. 29, stk. 1.
 Israel:
 Forbehold til art. 7 (b) vedrørende udnævnelse af kvinder til dommere ved  

 religiøse domstole, hvor religiøse samfund ikke tillader dette og til art. 16  

 i den udstrækning denne artikel strider mod religiøse samfunds regler.
 Erklæring om, at Israel ikke betragter sig som bundet af art. 29, stk. 1.
 Israel ratificerede med virkning fra 2. november 1991, jfr. bekendtgørelse  

 nr. 54 af 12. august 1993, Lovtidende C.
 Kuwait:
 Forbehold til art. 7 (a) om sikring af kvinders valgret og valgbarhed til  

 alle offentligt valgte forsamlinger, til art. 9. stk. 2 og til art. 16 (f) om  

 forældremyndighed m.v., idet de ifølge Kuwait strider mod islamisk Shariah.
 Danmark gjorde indsigelse mod dette forbehold den 11. februar  

 1997.
 Erklæring om, at Kuwait ikke vil være bundet af art. 29, stk. 1.
 Lesotho:
 Forbehold til art. 2 i den udstrækning bestemmelsen er i modstrid med  

 Lesothos forfatningsmæssige bestemmelser vedrørende tronfølgen m.v.
Erklæring om at ratifikationen er betinget af den forståelse, at ingen af  

 konventionens forpligtelser kan udstrækkes til at gælde for religiøse  

 samfunds interne regler.
Det gælder især art. 2 (e) om at tage passende  

 skridt til at afskaffe diskrimination imod kvinder fra enhver persons,  

 organisations eller virksomheds side.
 Erklæring om, at Lesotho ikke vil tage lovgivningsmæssige initiativer med  

 henblik på efterlevelse af konventionen, såfremt disse er uforenelige med  

 landets forfatning.
 Danmark gjorde indsigelse mod de to erklæringer den 11. februar  

 1997.
 Libyen:
 Generelt forbehold (meddelt den 10. juli 1989) om at konventionen ikke må  

 være i modstrid med landets love om personers status, som bygger på islamisk  

 Shariah.
 Danmark gjorde indsigelse mod dette forbehold den 3. juli 1990.
 Libyen har med virkning fra den 5. juli 1995 modificeret sit generelle  

 forbehold ved specifikt at tage forbehold til art. 2, art. 16 (c) og art. 16  

 (d), jfr. bekendtgørelse nr. 54 af 12. august 1993, Lovtidende C.
 Liechtenstein:
 I lyset af konventionens art. 1, der definerer diskrimination mod kvinder,  

 tager Liechtenstein forbehold med hensyn til retten til - med respekt af alle  

 konventionens forpligtelser - at anvende Liechtensteins forfatnings art. 3.
 Det af Liechtenstein tagne forbehold til art. 9, stk. 2 med hensyn  

 til retten til at anvende landets lovgivning om statsborgerret, er trukket  

 tilbage den 3. oktober 1996.
 Malaysia:
Erklæring om, at Malaysia tiltræder under den forudsætning, at  

 bestemmelserne i konventionen ikke er i modstrid med bestemmelserne i den  

 islamiske Shariah lovgivning og Malaysias forfatning.
Malaysia anser sig i  

 den forbindelse ikke for bundet af art. 2 (f), 5 (a), 7 (b), 9 og 16 i  

 konventionen.
Malaysia fortolker bestemmelserne i art. 11 om diskrimination  

 på arbejdsmarkedet således, at forbudet mod diskrimination udelukkende  

 vedrører diskrimination på basis af ligestilling mellem mænd og kvinder.
 Danmark gjorde indsigelse mod denne erklæring den 11. februar  

 1997.
 Maldiverne:
 Erklæring om, at Maldiverne vil opfylde konventionens bestemmelser med  

 undtagelse af dem, som regeringen finder er i modstrid med principperne i  

 islamisk Shariah, ligesom Maldiverne ikke anser sig for bundet af  

 bestemmelser, som kræver en ændring af landets forfatning og love.
 Danmark gjorde indsigelse mod denne erklæring den 11. februar  

 1997.
 Malta:
Forbehold til art. 11, stk. 1 om afskaffelse af diskrimination imod  

 kvinder på arbejdsmarkedet sammenholdt med art. 4, stk. 2 om beskyttelse af  

 moderskab, til art. 13 om afskaffelse af diskrimination imod kvinder på andre  

 områder af det økonomiske og sociale liv, til art. 15 om sikring af, at  

 kvinder og mænd stilles lige for loven og til art. 16, stk. 1 (e) om lige  

 rettigheder for kvinder og mænd til frit at bestemme antallet af deres børn  

 og intervallerne mellem dem.
Malta tiltrådte med virkning fra 7. april 1991,  

 jfr. bekendtgørelse nr. 54 af 12. august 1993, Lovtidende C.
 Marokko:
 Erklæring vedr. art. 2, hvis bestemmelser Marokko er rede til at opfylde  

 på betingelse af, at de er uden præjudicerende virkning for de  

 forfatningsmæssige krav, der regulerer Marokkos tronfølgeregler, og at de  

 ikke er i modstrid med bestemmelserne i den islamiske Shariah.
 Erklæring vedr. art. 15, stk. 4, hvis bestemmelser især vedr. kvinders ret  

 til at vælge bopæl og opholdssted Marokko alene anser sig for bundet af i den  

 udstrækning, de ikke strider mod relevante bestemmelser i Marokkos lov om  

 personers status.
 Forbehold til art. 9, stk. 2, til art. 16 og til art. 29, stk. 1.
 Pakistan:
 Erklæring om at tiltrædelsen sker under iagttagelse af bestemmelserne i  

 Pakistans forfatning.
 Forbehold til art. 29, stk. 1.
 Schweiz:
Forbehold til art. 7 (b) f.s.v. denne ikke kan få præjudicerende virkning  

 for den schweiziske militære lovgivning vedr. forbud for kvinder mod at udøve  

 funktioner i væbnede konflikter.
Endvidere forbehold til art. 16, stk. 1 (g)  

 vedr. slægtsnavne samt forbehold til art. 16, stk. 1 (h) vedr. ægtestand.
 Singapore:
 Forbehold til art. 2, til art. 16 i den udstrækning disse bestemmelser er  

 i modstrid med Singapores religiøse og personretlige love, til art. 11, stk.  

 1 jfr. art. 4, stk. 2, samt til art. 29, stk. 1.
 Danmark gjorde indsigelse mod dette forbehold den 11. februar  

 1997.
 Endvidere et generelt forbehold vedr. indrejse-, opholds-, arbejds- og  

 udrejsetilladelse samt vedr. tildeling af statsborgerskab.
 Følgende lande har trukket tidligere afgivne forbehold vedrørende  

 nedennævnte bestemmelser tilbage med virkning fra de angivne datoer:
 Det Forenede Kongerige Storbritannien har den 14. oktober 1996  

 udvidet sin tiltrædelse af konventionen til også at omfatte Hong Kong.  

 Tiltrædelsen blev afgivet med nedenstående forbehold:
 Det Forenede Kongerige Storbritannien har på vegne af Hong  

 Kong et generelt forbehold til art. 4, stk. 1, samt andre dele af  

 konventionen, således at man fastholder muligheden for positiv særbehandling  

 af kvinder.
 Endvidere et generelt forbehold vedr. indrejse-, opholds-, arbejds- og  

 udrejsetilladelse.
 Forbehold til art. 11 om reglerne for sociale ydelser, især ved død eller  

 pensionering.
 Forbehold til art. 9 om erhvervelse, ændring eller bevarelse af  

 statsborgerskab.
 Erklæring om at ratifikationen er betinget af den forståelse, at ingen af  

 konventionens forpligtelser kan udstrækkes til at gælde for religiøse  

 samfunds interne regler.
 Erklæring vedr. art. 15, stk. 3, hvorefter alene den del af et dokument,  

 der har et diskriminerende indhold, bør erklæres ugyldig.
 Erklæring vedr. lovgivning i »New Territories« vedr. jord- og  

 ejendomsrettigheder tilhørende oprindelige folk.
Udenrigsministeriet, den 9. oktober 1997 F.M.
