 1. Lægemiddelstyrelsen opretter et eksportregister for lægemidler.  

 I eksportregistret kan efter anmodning optages lægemidler, som fremstilles og  

 frigives af en dansk virksomhed, der har tilladelse i medfør af § 8 i lov om  

 lægemidler.
 Lægemidler, som frigives af præparatets ejer, og som helt eller delvist er  

 fremstillet i lønarbejde hos en anden godkendt dansk virksomhed eller af en  

 udenlandsk virksomhed, som efter Lægemiddelstyrelsens vurdering opfylder de  

 danske krav til fremstilling af lægemidler, kan ligeledes optages.
 Endvidere kan optages præparater, som efter dansk lovgivning ikke er  

 lægemidler, men som i modtagerlandet anses for lægemidler (f.eks. svage  

 vitaminpræparater og desinfektionsmidler). Optagelse forudsætter, at  

 produkterne fremstilles og håndteres i overensstemmelse med generelle  

 GMP-regler.
2. Anmodning om optagelse i eksportregistret sker ved anmeldelse  

 til Lægemiddelstyrelsen ledsaget af oplysninger i henhold til bilag A.
Ved  

 optagelsen tildeles præparatet et nummer, der skal benyttes ved henvendelse  

 til Lægemiddelstyrelsen.
 3. Lægemiddelstyrelsen kan nægte optagelse i eksportregistret,  

 såfremt de fremsendte oplysninger om præparatet eller dets tiltænkte  

 anvendelse giver anledning til bemærkninger.
 4. Lægemiddelstyrelsen kan slette et præparat af eksportregistret,  

 såfremt det gennem den under punkt 6 nævnte kontrol eller på anden måde viser  

 sig, at præparatet ikke længere opfylder forudsætningerne for optagelse i  

 registret.
 5. Virksomheden kan trække en anmeldelse tilbage og skal orientere  

 Lægemiddelstyrelsen om grunden hertil.
6. Lægemiddelstyrelsen kontrollerer virksomheder, der har  

 præparater optaget i eksportregistret.
Kontrollen omfatter præparaternes  

 indhold, sammensætning, kvalitet, opbevaring og den måde, hvorpå præparaterne  

 fremstilles, forhandles og udleveres.
 7. Lægemiddelstyrelsen udsteder efter anmodning  

 eksportcertifikater for præparater optaget i eksportregistret.
8. For anmeldelser modtaget 1. januar 1998 eller senere betales  

 ingen afgift.
Fra og med 1998 betales ingen årlig afgift for præparater  

 optaget i eksportregisteret.
 9. Dette cirkulære træder i kraft den 15. februar 1998.
 10. Sundhedsministeriets cirkulære nr. 203 af 13. december 1993 om  

 regulativ for Lægemiddelstyrelsens eksportregister for lægemidler m.v.  

 ophæves.
Sundhedsministeriet, den 29. januar 1998 Birte Weiss / J.
Bartels Petersen Bilag A Oplysninger, som skal fremsendes ved anmeldelse af et præparat til  

 eksportregistret:
 Lægemidlets navn.
 Lægemiddelform og styrke.
 Alternative produktnavne.
 Navn og adresse på anmelderen.
 Dato for tilladelse i henhold til § 8 i lov om lægemidler.
 Kvantitativ angivelse af aktive og inaktive indholdsstoffer samt  

 specifikationer for disse.
 Færdigvarespecifikation.
 Opbevaringstid/betingelser.
 Oplysning om hvorvidt præparatet er registreret for salg i Danmark, har  

 andre styrker end de i Danmark registrerede eller består af sammensætninger  

 af to eller flere præparater, der er registreret for salg i Danmark.
 Katalogtekst.
 Dato for anmeldelsen.
