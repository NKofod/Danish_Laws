(Til samtlige vejbestyrelser og  

 vejmyndigheder) Hermed udsendes vejregler for byernes trafikarealer.
Vejreglerne er udarbejdet i medfør af § 6 i lov om offentlige veje (lovbekendtgørelse nr. 430 af 31. maj 1991) og § 24, stk. 3, i lov om private fællesveje (lovbekendtgørelse nr. 431 af 31. maj 1991).
Vejreglerne er udarbejdet af vejregeludvalget og omfatter Vejreglerne tilsigter en geometrisk udformning, hvor der tages størst  

 muligt hensyn til trafiksikkerheden, og hvor alle trafikantgruppers behov  

 tilgodeses.
Hovedvægten lægges på bestående forhold, dvs. omlægning af  

 eksisterende trafikanlæg og projektering af ny anlæg i bestående byområder,  

 og indeholder derfor også anvisninger om anlæggenes udformning under snævre  

 pladsforhold.
Vejreglerne er vejledende og indeholder forskellige valgmuligheder og  

 vejledning i valg af konkrete løsninger.
Det konkrete valg træffes af  

 vejbestyrelsen/vejmyndigheden ved en afvejning af de enkelte  

 trafikantgruppers behov m.m.
Det er derfor ikke på forhånd givet, hvilke  

 detaljerede løsninger vejreglerne vil føre til, selv når de efterleves.
 Sammen med vejreglerne udsendes en eksempelsamling med konkrete forslag  

 til løsninger, fremkommet ved kombinationer af de elementer, som beskrives i  

 vejreglerne.
 Yderligere eksemplarer af vejreglerne og eksempelsamlingen kan rekvireres  

 ved henvendelse til Vejdirektoratet, Vejregelsekretariatet, Lyngbyvej 17,  

 2100 København Ø, telefon 31 18 62 66.
