Meddelelser  

 fra Søfartsstyrelsen F, mindre erhvervsfartøjers bygning og udstyr m.v.,  

 kapitel  

 V, brandsikring, opdagelse af brand og brandslukning, 1. oktober 2006 Kapitel V B randsikring, opdagelse af brand og  

 brandslukning Regel 1  

 Anvendelse 1 Dette kapitel finder, hvor intet  

 andet angivet i den enkelte regel eller styk, anvendelse på nye fartøjer, som  

 defineret i kapitel I, dog finder regel 12, stk. 2 i dette kapitel også  

 anvendelse på eksisterende fartøjer.
Regel 2  

 Definitioner 1 »Apteringsrum«: Alle rum, der  

 anvendes til personers ophold inklusive gange og sanitære rum.
 2 »Tjenesterum«: Rum ,der anvendes  

 til kabys eller pantry med kogeindretninger, skabs- og opbevaringsrum  

 (storesrum).
 3 »Kontrolrum«: De rum, hvor  

 radiostationen, hovednavigationsudstyret, nødenergianlægget eller centrale  

 installationer for brandmelding eller brandkontroludstyr er samlet.
 4 »Maskinrum«: Rum, der indgår i  

 fartøjets konstruktion, og hvor der er installeret forbrændingsmotorer til  

 fremdrivningen og/eller oliefyr til central opvarmning, bortset fra små  

 oliefyr  

 af pottefyrstypen og lignende, eller rum, hvor der findes forbrændingsmotorer  

 til andre formål end fremdrivning, som har en samlet ydelse på mindst 375 kW.
 5 »Motorkasse«: Rum, hvor sider og  

 top er i forbindelse med fri luft, og hvor der er installeret  

 forbrændingsmotorer  

 og/eller oliefyr til central opvarmning.
 6 »Klasse A inddelinger«, »Klasse B  

 inddelinger« og »Klasse B-15«: Som defineret i Meddelelser fra  

 Søfartsstyrelsen  

 B eller E.
 7 »Klasse F inddelinger«, som defineret  

 i Meddelelser fra Søfartsstyrelsen E, kapitel V regel 2.
 8 »Ikke-brændbart materiale«: Et  

 materiale, der hverken  

 kan  

 brænde eller afgive brændbare dampe  

 i en sådan mængde, at der  

 kan  

 ske selvantændelse, når det opvarmes til omkring  

 750°C, hvilket skal konstateres i henhold til IMOs »Fire Test  

 Procedures Code«.
Regel 3  

 Konstruktion og brandisolering  

 generelt 1 Maskinrummets skotter og dæk,  

 inklusive døre og lemme samt motorkassers sider og top, skal brandisoleres  

 svarende til klasse B-15.
2 I fartøjer af aluminium og  

 fartøjer af brændbart materiale skal  

 eventuelle  

 skotter, dæk og skibssider  

 til  

 300 mm  

 under mindste dybgang  

 maskinrumbrandisoleres i maskinrum svarende til klasse F eller B-15.  

 Alternativt kan et afsluttende lag af en godkendt polyester eller topcoat med  

 brandhæmmende egenskaber eller et beskyttelseslag af en godkendt  

 brandhæmmende  

 maling eller en beskyttelse af ikke-brændbare materialer accepteres på  

 fartøjer  

 med en længde L under  

 12 m.
Polyurethanskum må ikke anvendes om bord til isolering eller dele af  

 GRP  

 konstruktioner.
 3 Brandisolering skal i  

 almindelighed anbringes på motorsiden, i stålfartøjer er placeringen dog  

 valgfri.
 4 Olie- og lænsevandstanke af  

 aluminium, som er anbragt i maskinrum, eller hvis sider støder op til  

 maskinrum, skal brandisoleres svarende til klasse B-15 eller påføres  

 ekspanderende brandisolerende maling med tilsvarende brandisolationsværdi.  

 Tanksiderne mod skroget kræves ikke isoleret.
 5 Olie-og lænsevandstanke af  

 GRP-materiale må kun anbringes i maskinrum eller motorkasser, hvis de indgår  

 i  

 fartøjets konstruktion, toppen af tanken er under let vandlinie og de frie  

 sider mod maskinrum eller motorkasse er isoleret svarende til B-15.
 6 Olie-og lænsevandstanke af  

 GPR-materiale anbragt uden for maskinrum skal isoleres som under stk. 5, hvis  

 placeringen nær kabys, oliefyr, radiatorer eller lignende gør, at de  

 kan  

 blive udsat for samme ydre varmepåvirkning, som hvis de var anbragt i et  

 maskinrum.
 7 Overfladen af isolering, som er  

 anbragt på de indvendige begrænsninger i maskinrum og motorkasser og i rum,  

 som  

 olieprodukter kan trænge ind i, skal være uigennemtrængelig for olie eller  

 oliedampe.
 8 Rør-, kabel- og  

 slangegennemføringer til eller fra maskinrum og motorkasser skal være lige så  

 brandsikre som skottet/dækket/siderne.
 9 Materialer, der let nedbrydes ved  

 varmepåvirkning, må ikke anvendes i forbindelse med søforbindelser anbragt  

 under fartøjets dybeste nedlastningsvandlinie.
10 Alle isoleringsmaterialer i  

 apteringsrum samt styrehus skal være ikke-brændbare.
I rum, der  

 bruges  

 til oplagring eller forarbejdning af fisk, skal brændbar isolering være  

 beskyttet af tætsluttende ikke-brændbar beklædning.
Regel 4 Yderligere krav om konstruktiv brandsikring Denne regel gælder for fartøjer med  

 en længde L på  

 12 m  

 og derover bygget den 1. januar 2007 eller senere 1 Hvis ståldæk eller stålskotter i  

 opholdsrum danner top eller side i en brændselsolietank, skal disse belægges  

 med et ikke-brændbart materiale med en tykkelse på mindst  

 40 mm.
I apteringsrum må der ikke anbringes mandehuller eller andre åbninger  

 til  

 brændselsolietanke.
2 Udvendige skotter, dæk og  

 skibssider, der afgrænser apteringsrum, skal være isoleret med mindst  

 50 mm  

 godkendt, ikke-brændbart isoleringsmateriale.
Skotter mellem opholdsrum og  

 maskinrum eller lastrum skal i stålfartøjer være af stål eller tilsvarende,  

 isoleret med et ikke-brændbart materiale med en tykkelse på mindst  

 40 mm  

 og en massefylde på 110 kg/m3  

 eller derover.
I træfartøjer  

 kan  

 de være bygget af to lag træ med to lag filt eller lignende imellem eller  

 af  

 60 mm  

 træ med beklædning af isoleringsplader eller  som et alternativ   

 være  

 bygget til klasse »B-15« standard.
 3 Alle ubeskyttede overflader i  

 gange eller trapperum samt overflader af skotter og loftsgarneringer i alle  

 apterings-, tjeneste- og kontrolrum og udsatte overflader i aflukkede eller  

 utilgængelige rum (bagved skotter, loftsbeklædninger, paneler og garneringer)  

 i opholds-, tjeneste- og kontrolrum skal have lav flammespredningsevne.
 4 Alle ubeskyttede overflader af  

 glasfiberarmeret plastkonstruktion i opholdsrum, tjenesterum, kontrolrum, og  

 maskinrum med tilsvarende brandrisiko skal have et afsluttende lag af  

 godkendt  

 polyester med brandhæmmende egenskaber eller dækkes af en godkendt  

 brandhæmmende maling eller være beskyttet af ikke-brændbare materialer.
5 Hvis der findes en dør mellem  

 opholdsrum og maskinrum, skal denne være en selvlukkende dør af stål eller  

 tilsvarende.
Hvor der kun anvendes elektrisk kogeudstyr i kabyssen,  

 kan  

 kabyssen og messen betragtes som et fælles rum, der er inddelt i to  

 passende afdelinger.
 6 Nederste lag dæksbelægning i  

 opholds-, tjeneste- samt kontrolrum skal være af godkendt materiale, som ikke  

 let  

 kan  

 antændes eller give anledning til forgiftnings- eller eksplosionsfare ved  

 forhøjede temperaturer.
7 I opholds-, tjeneste- og  

 kontrolrum skal rør, der føres igennem klasse »A«- eller »B«-inddelinger,  

 være  

 af godkendt materiale under hensyntagen til de temperaturer, sådanne  

 inddelinger skal kunne modstå.
Såfremt Søfartsstyrelsen tillader, at olie og  

 brændbare væsker føres igennem opholds- og tjenesterum, skal de rør, der  

 fører  

 olien eller de brændbare væsker, være af godkendt materiale under hensyntagen  

 til brandfaren.
 8 Materialer, f.eks. plast og  

 lignende, der let nedbrydes på grund af varme, må ikke anvendes til overbord  

 spygatter, sanitære afløb og andre afløb, som er tæt ved vandlinien, hvor  

 materialets svigten i tilfælde af brand kunne fremkalde fare for  

 vandfyldning.
Regel 5 Ventilationssystemer Denne regel gælder for fartøjer med  

 en længde L på  

 12 m  

 og derover bygget den 1. januar 2007 eller senere, dog gælder stykkerne  

 4-6 alle nye fartøjer.
 1 Der skal forefindes midler til at  

 standse mekaniske ventilatorer og lukke hovedåbningerne til  

 ventilationssystemet  

 fra et sted uden for de betjente rum.
 2 Ventilationsåbninger i og under  

 døre i skotter til gange  

 kan  

 tillades; bortset fra døre til trapperum. Åbningerne må kun være anbragt i  

 en dørs nederste halvdel. og det samlede nettoareal af åbningen eller  

 åbningerne må ikke overstige  

 0,05 m2. En åbning skåret i en dør, skal være forsynet med en rist  

 af  

 ikke-brændbart materiale.
3 Ventilationskanaler til maskinrum  

 eller kabysser må normalt ikke føres igennem opholds-, tjeneste- eller  

 kontrolrum.
Søfartsstyrelsen  

 kan  

 dog tillade et sådant arrangement på betingelse af, at kanalerne er af  

 stål eller tilsvarende materiale og således installeret, at inddelingernes  

 brandsikkerhed bevares.
4 Ventilationskanaler til opholds-,  

 tjeneste- eller kontrolrum må normalt ikke føres gennem maskinrum eller  

 gennem  

 kabysser.
Søfartsstyrelsen  

 kan  

 dog tillade et sådant arrangement på betingelse af, at kanalerne er af  

 stål eller tilsvarende materiale og således installeret, at inddelingernes  

 brandsikkerhed bevares.
 5 Oplagsrum (storesrum), der  

 indeholder betragtelige mængder af stærkt brændbare produkter, skal være  

 forsynet med ventilationsanlæg, som er adskilt fra andre  

 ventilationssystemer.  

 Ventilation skal tilvejebringes såvel foroven som forneden i rummet, og  

 ventilatorernes tilgangs- og afgangsåbninger skal være anbragt i sikre  

 områder.  

 Passende wiretrådnet til at tilbageholde gnister skal monteres over  

 ventilationsåbningers indtag og afgang.
 6 Ventilationssystemer, der betjener  

 maskinrum, skal være uafhængige af systemer, der betjener andre rum.
Regel 6 Installationer til  

 opvarmning 1 Alle installationer til opvarmning  

 skal udføres på en forsvarlig måde.
Der skal især tages hensyn til den  

 personlige sikkerhed og sikkerheden i forbindelse med forebyggelse af brand.
2 Elektriske radiatorer skal  

 anbringes og være således konstrueret, at brandfaren begrænses til det mindst  

 mulige.
El varmeovne skal være typegodkendte til fastmontering og skal i  

 øvrigt  

 være indkapslet i perforeret stålplade, der er udformet så nedfaldne  

 genstande  

 automatisk glider ud af varmezonen.
3 Varmeovne og andre lignende indretninger  

 skal være fast installerede, og der skal findes tilstrækkelig beskyttelse og  

 isolering mod ild under og omkring sådanne indretninger og deres røgrør.  

 Røgrør  

 fra ovne, som forbrænder fast brændsel, skal være anbragt og udført således,  

 at  

 muligheden for, at de bliver blokeret af brændbare stoffer, nedbringes til  

 det  

 mindst mulige, og de skal have tilgængelige midler til rensning.
Spjæld til  

 begrænsning af træk i røgrørene skal, når de stilles i lukket position,  

 stadig  

 lade et tilstrækkeligt areal åbent.
Rum, i hvilke ovne er installeret, skal  

 være forsynet med ventilatorer med tilstrækkeligt areal til at give ovnen  

 fornøden tilgang af forbrændingsluft.
Regel 7  

 Komfurinstallationer 1 Bestemmelserne i Søfartsstyrelsens  

 tekniske forskrift nr. 3 af 2. april 2003 om F-gasanlæg og kogeapparater til  

 sprit eller petroleum i fartøjer finder tilsvarende anvendelse på alle  

 fartøjer, som er omfattet af dette regelværk.
2 Bortset fra komfurer og  

 vandvarmere er apparater med åben gasflamme ikke tilladt.
Rum, der indeholder  

 sådanne komfurer eller vandvarmere, skal have passende ventilation til at  

 fjerne dampe og mulige gaslækager til et sikkert sted.
 3 Hvis der indrettes kabys eller  

 pantry med koge/  

  

 stegeindretninger med åben gasflamme eller andre varmekilder med en samlet  

 effekt på 5 kW og derover, skal alle overflader, der vender mod varmekilden,  

 beklædes med rustfrit stål eller lignende ikke-brændbart materiale, til en  

 afstand på mindst  

 750 mm  

 fra varmekilden.
Regel 8  

 Forskelligt 1 Alle affaldsbeholdere, bortset fra  

 dem, der  

 bruges  

 i forbindelse med behandling af fisk, skal være udført af ikke-brændbart  

 materiale uden åbninger i siderne eller bunden.
 2 Maskineri, der driver  

 brændselsolietransferpumper, brændselsoliepumper og andre lignende  

 brændstofpumper, skal være fjernbetjent, således at de i tilfælde af brand i  

 det rum, hvor de er anbragt,  

 kan  

 stoppes fra et sted uden for det pågældende rum.
 3 Der skal forefindes spildebakker,  

 hvor det er nødvendigt, for at forhindre, at olie lækker ud i rendestene.
 4 På fartøjer, med en længde på  

 12 m  

 og derover bygget den 1. januar 2005 eller senere, må maling, lak og andre  

 materialer, der  

 bruges  

 på ubeskyttede indvendige overflader, ikke være i stand til at udvikle for  

 store mængder røg eller giftige luftarter eller damp.
Regel 9  

 Opbevaring af gasflasker og farlige materialer 1 Flasker til komprimeret, flydende  

 eller opløste gasser skal være omhyggeligt sikret og tydeligt mærket under  

 anvendelse af de foreskrevne identitetsfarver med en tydelig, let læselig  

 identifikation af indholdets navn og kemiske formel, som skal være fastgjort  

 til flasken på passende måde.
2 Flasker, der indeholder brandbare  

 eller andre farlige gasser, og tomme flasker skal opbevares på en forsvarligt  

 sikret måde på åbent dæk, og alle ventiler, trykregulatorer og rør, der fører  

 fra sådanne flasker, skal være beskyttet mod skade.
Flaskerne skal være  

 beskyttet mod ekstreme temperatursvingninger, direkte sollys og ansamling af  

 sne.
Søfartsstyrelsen  

 kan  

 dog tillade, at sådanne flasker opbevares i afdelinger, der opfylder  

 bestemmelserne i stk. 3-5.
3 Der må kun være direkte adgang fra  

 åbent dæk til rum, der indeholder flydende gas og stærkt brændbare væsker,  

 såsom flygtige malinger, paraffin, benzol osv.
Trykreguleringsanordninger og  

 sikkerhedsventiler skal munde ud i afdelingen.
Hvor afgrænsningsskotter i  

 sådanne afdelinger støder op til andre lukkede rum, skal de være gastætte.
4 Med undtagelse af, hvad der måtte  

 være nødvendigt for betjeningen i rummet, skal elektriske ledninger og  

 armaturer ikke være tilladt i afdelinger, der anvendes til opbevaring af  

 stærkt  

 brændbare væsker eller flydende gasser.
Hvor sådanne elektriske armaturer er  

 monteret,  

 skal de være til den kompetente myndigheds tilfredshed, for så vidt angår  

 anvendelse i en brændbar atmosfære.
Varmekilder skal ikke forefindes i  

 sådanne  

 rum, ligesom Rygning forbudt og Åben ild forbudt  

 skilte skal være opsat på  

 iøjnefaldende steder.
5 Der skal forefindes separate  

 opbevaringsrum til hver enkelt type komprimeret gas.
Rum, der anvendes til  

 opbevaring af sådanne gasser, skal ikke anvendes til opbevaring af andre  

 brændbare stoffer, ligesom de heller ikke skal anvendes til værktøjer eller  

 komponenter, der udgør en  

 del  

 af gasdistributionssystemet.
Søfartsstyrelsen  

 kan  

 dog overveje alternative arrangementer under hensyntagen til fartøjets  

 størrelse og form såvel som de komprimerede gassers type, volumen og påtænkte  

 anvendelse.
Regel 10  

 Flugtveje/evakueringsveje Denne regel gælder for fartøjer med  

 en længde L på  

 12 m  

 og derover bygget den 1. januar 2007 eller senere, dog gælder stk. 2 alle  

 nye fartøjer.
1 Der skal tilvejebringes to  

 evakueringsveje fra maskinrum anbragt så langt fra hinanden som muligt.  

 Lejdere  

 og trapper skal være af stål.
Såfremt maskinrummets størrelse gør dette  

 umuligt,  

 kan  

 én af disse evakueringsveje undlades under hensyn til beliggenheden og  

 størrelsen af rummet.  

 I  

 sådanne tilfælde skal der udvises særlig omhu med hensyn til indretningen af  

 den tilbageværende udgang  

1) .  

 En luge/dør til frit dæk skal have en fri lysning på min. 600  

 ´  

 600 mm.
2 Hvis adgangen til nødudgange  

 foregår gennem separate rum (styremaskinrum, eller lign.), må døre til  

 sådanne  

 rum ikke kunne aflåses, medmindre de er udstyret med sparkelem, som  

 kan  

 fjernes i flugtretningen.
Der skal monteres nødvendige lejdere, trin og  

 håndbøjler for at lette adgangen gennem nødudgangen.
Regel 11  

 Automatiske brandalarmanlæg Denne regel gælder for fartøjer med  

 en længde L på  

 12 m  

 og derover bygget den 1. januar 2007 eller senere 1 I fartøjer, som udføres i en  

 brændbar konstruktion, eller hvor indretningen af apterings-, tjeneste- og  

 kontrolrum er udført af brændbart materiale, skal der installeres et  

 automatisk  

 brandalarmeringsanlæg i disse rum, idet der tages hensyn til rummenes  

 størrelse, deres arrangement  

 og  

 beliggenhed i  

 forhold til kontrolrum.
Regel 12 Fast installerede  

 brandmelde- og brandslukningsanlæg til  

 maskinrum 1 Maskinrum skal være beskyttet af  

 et godkendt fast installeret brandvisnings- og brandslukningsanlæg.  

 Brandvisningen, som skal være med visuel og akustisk alarm, skal anbringes  

 ved  

 styrepladsen og centralt i opholdsrum.
Anlæggets energiforsyning skal være  

 anbragt uden for det beskyttede rum.
 2 Eksisterende fartøjer forsynet med  

 køjer skal, senest den 1. januar 2002, være forsynet med et brandmeldeanlæg  

 for  

 overvågning af maskinrum, som anført under stk. 1.
 3 Nedennævnte krav gælder for  

 brandslukningsanlæg med kultveilte (CO2  

 -anlæg).  

 Andre godkendte slukningsmidler med tilsvarende  

 slukningseffekt, såsom systemer med vand  

2) , blandede atmosfæriske  

 luftarter  

3)  

  eller aerosoler  

4)  

  kan anvendes.
4 CO2  

 -anlæg må kun kunne  

 udløses manuelt.
Udløserfunktionen (to greb) skal være anbragt  

 hensigtsmæssigt  

 og beskyttet uden for maskinrum og rum med brændstoftanke.
Anvisning på  

 hvordan  

 anlægget udløses samt forholdsregler efter anvendelsen skal være anbragt ved  

 udløserstedet.
 5 CO2  

 -flaskerne skal  

 anbringes uden for maskinrum og være beskyttet mod mekanisk overlast og  

 temperaturer over 40  

 °  

 C.
6 Fordelerrør med dyser skal sikre,  

 at slukningsmidlet fordeles jævnt i rummet.
CO2  

 -mængde og  

 udstrømningstid skal afpasses, således at en effektiv brandslukning i rummet  

 sikres.
7 Mængden af CO2  

 skal  

 være 0,80 kg/m3, idet der skal regnes med maskinrummets  

 bruttovolumen,  

 dog er  

 2 kg  

 den mindst tilladte mængde.
Den halve fyldningsgrad skal opnås på højst 10  

 sekunder.
 8 Ventilationsåbninger med  

 lukkemidler skal placeres i maskinrummets øverste  

 del  

 og udført således at skadeligt overtryk i forbindelse med slukkemidlets  

 udløsning til rummet undgås.
9 Maskinrum samt rum eller skab for  

 CO2  

 -flasker skal være således udført, at CO2  

 ikke i forbindelse  

 med lækager eller udløsning  

 kan  

 trænge  

 ind  

 i rum, hvor personer opholder sig.
Rum eller skab til CO2  

 -flasker  

 skal have egen separat ventilation til frit dæk.
 10 CO2  

 -anlæg må ikke  

 installeres i fartøjer af træ.
 11 Faste brandslukningsanlæg og  

 brandmeldeanlæg skal efterses hvert 2. år af et autoriseret firma eller  

 person.  

 Eftersynet skal indføres i fartøjets tilsynsbog med angivelse af dato og  

 sted.
 12 Trykflasker skal trykprøves  

 mindst hvert 10. år.
Regel 13 Brandpumper  antal, kapacitet og  

 anbringelse Denne regel  

 gælder for fartøjer med en længde L på  

 12 m  

 og derover bygget den 1. januar  

 2007 eller senere 1 Fartøjer  

 skal være forsynet med mindst en maskindreven brandpumpe.
Afhængig af  

 fartsområde  

 kan  

 Søfartsstyrelsen dog kræve en  

 nødbrandpumpe  

5) .
2 Sanitære  

 pumper, ballastpumper og almindelige servicepumper kan godkendes som  

 brandpumper, forudsat at de er mekanisk-drevne og ikke normalt anvendes til  

 at  

 pumpe olie, og at de, hvis de af og til anvendes til at pumpe olie, har  

 passende omskiftningsanordninger, således at pumperne ikke  selv ved et  

 uheld  

  kan sættes til at suge fra tanke, der kan anvendes til andre stoffer  

 end  

 ballastvand, og/eller fra fartøjets lænsesystem, samtidig med at de yder tryk  

 til fartøjets brandstuds.
Arrangementer, der er baseret på, at visse  

 rørledninger afblændes ved hjælp af blindflanger,  

 kan  

 ikke godkendes.
 3 Hvor pumper,  

 der ikke er beregnet til at være brandpumper, tillades anvendt som en  

 brandpumpe i henhold til stk. 2, skal deres anvendelse ikke begrænse  

 muligheden  

 for at pumpe lænsebrøndene til enhver tid.
 4 Hvor  

 pumperne anvendes som brandpumper, skal de kun kunne levere til brandstudsen,  

 når der kun kræves en, eller til brandledningen.
5 Hvor krav  

 til maksimum tilladelig sugehøjde  

 kan  

 opfyldes,  

 kan  

 nødpumpen udgøres af en transportabel  

 dieseldrevet pumpe med selvstændig brændselsolieforsyning til tre timers  

 drift.  

 Det nødvendige værktøj for start, ansugning, sammenkobling af slanger m.v.  

 skal  

 anbringes i pumpens nærhed.
Pumper, som kræver spædning, skal forsynes med  

 tragt og afspærringsventil.
Sanitære, ballast- og almindelige servicepumper  

 kan  

 godtages som brandpumper, forudsat  

 at de ikke normalt anvendes til pumpning af olie.
Når pumperne anvendes som  

 brandpumper, må de kun kunne forsyne brandledningen.
 6 De  

 foreskrevne brandpumper  

 kan  

 udgøres af flere pumper, forudsat at de  

 kan  

 fungere tilfredsstillende ved  

 paralleldrift og opretholde den angivne kapacitet under de i stk. 4 nævnte  

 forhold.
7 Den  

 foreskrevne brandpumpe skal med de to brandstudse i drift, der er fjernest  

 fra  

 pumpen, hver monteret med en enkelt slangelængde med en  

 12 mm  

 strålespids, kunne opretholde et  

 tryk på mindst 0,25 N/mm  

  

 2  

  

 ved brandstudsene.
Transportable pumper skal  

 ved den i stk. 5 angivne kapacitet kunne opretholde et tryk ved pumpestuds på  

 mindst 0,25 N/mm  

  

 2.
 8 Kapaciteten  

 Q af hver af de foreskrevne brandpumper skal mindst være i overensstemmelse  

 med  

 nedenstående beregningsmetode, dog ikke på mindre end 16 m3  

 /time.
 hvor  

 L, B og D er i meter og som defineret i kapitel I.
 Kapacitet  

 for hver brandpumpe behøver dog ikke at overstige 30 m3  

 /time.
 9  

 Brandpumpernes søventiler og andre nødvendige ventiler skal være placeret  

 således, at en brand andre steder end i det rum, hvor pumpen er placeret,  

 ikke  

 vil hindre anvendelse af pumpen.
 10 Hvis  

 brandpumperne er i stand til at udvikle et tryk ud over det størst tilladte  

 arbejdspres i rørledningerne, brandstudsene eller brandslangerne, eller hvis  

 de  

 kan  

 gøre bøjelige slanger ukontrollerbare,  

 skal de være udstyret med sikkerhedsventiler for at hindre skadeligt  

 overtryk.
 11 Alle fast  

 anbragte brandpumper skal på afgangssiden være forsynet med en kontraventil.
Regel 14 Brandledninger Denne regel  

 gælder for fartøjer med en længde L på  

 12 m  

 og derover bygget den 1. januar  

 2007 eller senere 1 Fartøjet  

 skal være forsynet med brandledninger, således at der  

 kan  

 sikres en effektiv fordeling af den  

 foreskrevne vandmængde.
Det maksimale tryk ved en brandstuds må ikke  

 overstige  

 det tryk, hvorved den effektive håndtering af en brandslange  

 kan  

 påvises.
2  

 Brandledninger skal være udført af stål eller andet materiale, der ikke let  

 nedbrydes ved varmepåvirkning og skal placeres således, at der er mindst  

 mulig  

 risiko for mekanisk beskadigelse af rørene.
Hvor der er risiko for  

 beskadigelse  

 på grund af frost, skal der være truffet forholdsregler til at undgå sådan  

 beskadigelse.
 3 Det skal  

 være muligt at afbryde brandledningen fra et maskinrum og fra et let  

 tilgængeligt  

 sted uden for det pågældende maskinrum.
Regel 15  

 Brandstudse, brandslanger og  

 strålespidser Denne regel  

 gælder for fartøjer med en længde L på  

 12 m  

 og derover bygget den 1. januar  

 2007 eller senere 1 En eller  

 flere brandstudse skal være anbragt således, at de tillader let og hurtig  

 tilslutning af brandslanger og sådan, at mindst én vandstråle  

 kan  

 rettes mod enhver  

 del  

 af fartøjet, som normalt er tilgængelig  

 under sejladsen, denne krævede vandstråle skal komme fra en enkelt længde  

 brandslange.
 2 Ud over den  

 i stk. 1 krævede brandstuds skal der til maskinrum være anbragt en brandstuds  

 uden for rummet og nær ved indgangen.
3 For hver  

 foreskrevet brandstuds skal der være én brandslange.
Mindst én ekstra  

 brandslange  

 skal forefindes herudover.
De enkelte længder brandslange må ikke overstige  

 20 m.
4 Brandslanger  

 skal være af godkendt materiale.
Hver brandslange skal være forsynet med  

 koblinger  

 og et kombineret strålerør.
Koblingerne på brandslanger og strålespidser skal  

 fuldt ud være indbyrdes ombyttelige og strålespidser må i intet tilfælde have  

 en diameter, der er mindre end  

 12 mm.
Regel 16 Transportable ildslukkere Denne regels  

 stykker 1-2 og 4-7 gælder alle fartøjer.
 1 Ved  

 styrepladsen skal der være anbragt en godkendt ABC-ildslukker på mindst  

 5 kg.
 2 I fartøjer  

 med aptering skal der endvidere være anbragt en godkendt ABC-ildslukker på  

 mindst  

 5 kg  

 i umiddelbar nærhed af indgangen  

 til apteringen.
3 I fartøjer  

 med en længde L på  

 12 m  

 og derover bygget den 1. januar  

 2007 eller senere skal der i nærheden af eller i maskinrummet forefindes  

 mindst  

 to transportable ildslukkere (1 stk. på  

 12 kg  

 og 1 stk. på  

 5 kg  

 ) af en type, der egner sig til  

 slukning af brande, der omfatter brændselsolie.
Den største af ildslukkerne  

 skal være anbragt nær ved indgangen til rummet.
 4 Ved  

 komfurinstallationer skal der være opsat et brandtæppe, som opfylder  

 standarden  

 EN1869.
 5  

 Søfartsstyrelsen  

 kan  

 efter en konkret vurdering kræve, at  

 fartøjer til specielle formål er forsynet med ildslukkere eller andet  

 transportabelt ildslukningsudstyr, udover det, der er nævnt i stk. 1 og 2.
 6  

 Håndildslukkere skal efterses, genoplades og trykprøves i henhold til  

 retningslinierne i DS 2320 af godkendte firmaer, personer eller  

 prøvningsinstitutioner.
Regel 17 Mulighed for hurtig anvendelse af  

 brandslukningsudstyr 1 Udstyr til  

 opdagelse og slukning af brand skal holdes i god og funktionsdygtig stand og  

 være i kontinuerlig brug eller klar til øjeblikkelig brug, når fartøjet er i  

 drift.
Brandpumper, herunder en eventuel nødbrandpumpe, skal afprøves hver  

 måned.
Søfartsstyrelsen, den 1. oktober  

 2006 Steen Nielsen /Søren Enemark Jensen 1)  

 For evakueringsveje i apteringen se kapitel XII.
 2)  

 Der henvises til Søfartsstyrelsens vejledning nr. 1 af 11. januar 2000 om  

 installation af åbne sprinkleranlæg/vandtågeanlæg i maskinrum i fartøjer  

 under  

 24 meter.
 3)  

 Der henvises til Søfartsstyrelsens vejledning om installation og afprøvning  

 af  

 brandslukningsanlæg med blandede atmosfæriske luftarter.
 4)  

 Vejledning nr. 4 af 24. november 2004 om fastinstallerede brandslukningsanlæg  

 med aerosoler som slukningsmidler.
 5)  

 En nødbrandpumpe vil bl.a. blive krævet inden for fartsområde F5,  

 og/eller fart ved Grønland indenfor fartsområde F5  

 som defineret i  

 kapitel XI.
