Betænkning afgivet af Miljø- og Planlægningsudvalget den 5.  

 maj 2004 Betænkning over Forslag til lov om skove [af  

 miljøministeren (Hans Christian Schmidt)] 1. Ændringsforslag Der er stillet 42 ændringsforslag til lovforslaget.  

 Miljøministeren har stillet ændringsforslag nr. 11, 31 og 37-39.  

 Socialdemokratiets, Socialistisk Folkepartis, Det Radikale Venstres og  

 Enhedslistens  

 medlemmer af udvalget har stillet ændringsforslag nr. 1-10, 12-30, 32-36 og  

 40-42.
2. Udvalgsarbejdet Lovforslaget blev fremsat den 28. januar 2004 og var til 1.  

 behandling den 26. februar 2004. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 24. oktober 2003 dette udkast til  

 udvalget, jf. alm. del  bilag 112. Den 28. januar 2004 sendte  

 miljøministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks  

 Naturfredningsforening, Dansk Golf Union, Dansk Ornitologisk Forening, Dansk Skovforening, Friluftsrådet, Høje Taastrup Kommune, Nepenthes og WWF Verdensnaturfonden.
 Miljøministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Danmarks  

 Naturfredningsforening, Dansk Ornitologisk Forening, Dansk Skovforening, Friluftsrådet, Nepenthes og WWF Verdensnaturfonden.
Spørgsmål Udvalget har stillet 50 spørgsmål til miljøministeren til  

 skriftlig besvarelse, som denne har besvaret.
3. Udtalelse fra miljøministeren I forlængelse af besvarelsen af udvalgets ønsker om teknisk  

 bistand til en række ændringsforslag har miljøministeren oplyst følgende om  

 baggrunden for sin holdning til ændringsforslagene:
Lovforslaget imødekommer et ønske fra såvel de grønne  

 organisationer som fra erhvervet om friere rammer for skovdriften.  

 Udgangspunktet er således via en positiv dialog med dem, der ejer og  

 forvalter  

 skovene, at give naturen bedre vilkår.
Lovforslaget implementerer desuden  

 EUs  

 naturbeskyttelsesdirektiver, og herudover skal naturskove defineres,  

 registreres og beskyttes gennem aftaler med skovejerne.
Under udvalgsbehandlingen er der foreslået dels yderligere  

 restriktioner i skovdriften, dels udvidede muligheder for f.eks. naturlig  

 hydrologi, som har til formål at øge naturindholdet både geografisk og  

 indholdsmæssigt.
Forslagene ligger langt ud over også den tidligere regerings  

 forslag ved revisionen af skovloven i 1996.
Jeg finder derfor, at yderligere restriktioner i skovdriften vil  

 være i modstrid med tankegangen i lovforslaget.
Hertil kommer, at jeg har  

 tillid til, at skovdriften udvikler sig i en bæredygtig retning, da der er  

 bred  

 opbakning til retningslinjerne for bæredygtig skovdrift både hos erhverv og  

 de  

 grønne organisationer, jf. bemærkningerne til lovforslagets punkt 1.2.4.
Nye forbud i skovdriften vil have negative økonomiske  

 konsekvenser for skovejerne i en situation, hvor erhvervet i forvejen er  

 hårdt  

 trængt.
Desuden vil behovet for at anvende pesticider, gødskning og dræning  

 under alle omstændigheder mindskes til et minimum med den forventede overgang  

 til naturnær skovdrift.
Med lovforslaget indføres den nødvendige beskyttelse af  

 naturtyper og levesteder for arter for at leve op til EUs  

 naturbeskyttelsesdirektiver.
Reguleringen sker konkret først og fremmest  

 gennem  

 frivillige aftaler, hvor der gives kompensation for tab som følge af  

 rådighedsindskrænkningen.
Det er mit udgangspunkt, at den konkrete regulering  

 giver de bedste betingelser for ejerens positive medvirken samt en større  

 sikkerhed for, at beskyttelsen tilpasses bedst muligt til behovet for  

 beskyttelse  

 på den enkelte lokalitet.
Der er under udvalgsbehandlingen fremkommet en række indbyrdes  

 delvis modstridende forslag om beskyttelse af naturskov.
Lovforslaget  

 indeholder allerede en generel indsats over for de naturmæssigt særlig  

 værdifulde skove  både inden for og uden for de internationale  

 naturbeskyttelsesområder.
Jeg har til hensigt at  


  

 registrere  

 de naturmæssigt særlig værdifulde skove og indgå aftaler om deres  

 beskyttelse,  

 så snart naturskovsbegrebet er revurderet.  

 Forskere fra Landbohøjskolen  

 har tidligere påpeget, at der er behov for at revurdere  

 naturskovsdefinitionen  

 fra 1992, inden den kan anvendes som grundlag for en beskyttelse.
D  

 ette arbejde påbegyndes umiddelbart efter lovens vedtagelse.
Under udvalgsarbejdet er der stillet spørgsmål om, hvorvidt der  

 kunne lukkes op for en mere lempelig administration af golfbaner og lignende  

 anlæg for friluftslivet.
Jeg har forståelse for ønsket, idet der har været  

 flere eksempler på golfbaneprojekter, som både landskabeligt og rekreativt  

 fint  

 har kunnet indpasses i fredskov.
Et vigtigt formål med loven er at tilgodese  

 bl.a. hensynet til landskab og friluftsliv, og jeg tilkendegiver derfor, at  

 der  

 fremover i højere grad vil blive anlagt en helhedsbetragtning, hvorved der i  

 visse tilfælde kan gives tilladelse til denne type anlæg.
Den skov, der  

 derved  

 inddrages til andet end skovdrift, må dog ikke besidde væsentlige kvaliteter  

 til opfyldelse af lovens formål.
Desuden skal der samlet set være tale om en  

 forbedring af de landskabelige, natur- og miljømæssige forhold og rekreative  

 interesser.
Endelig bør tilladelse kun gives til nye golfbaner eller til  

 større  

 udvidelser, hvis der forud har været en offentlig debat om projektet, f.eks.  

 i  

 forbindelse med, at der er udarbejdet en lokalplan.
Under udvalgsarbejdet er der fremkommet ønsker om en ændret  

 repræsentation i Skovrådet.
Jeg har til hensigt at invitere både  

 Verdensnaturfonden og Nepenthes til at deltage i rådets arbejde.
4. Indstillinger og politiske bemærkninger Et  

  

 flertal  

  

 i udvalget (V, DF, KF og KD) indstiller lovforslaget til  

  

 vedtagelse  

  

 med de af miljøministeren  

 stillede ændringsforslag.
Flertallet vil stemme imod de øvrige  

 ændringsforslag.
 Et  

  

 mindretal  

  

 i udvalget (S, SF, RV og EL) indstiller lovforslaget til  

  

 forkastelse  

  

 ved 3. behandling.  

 Mindretallet vil stemme for de stillede ændringsforslag.
 Socialdemokratiet,  

 Socialistisk Folkeparti, Det Radikale Venstre og Enhedslisten udtaler  

 følgende:
Skovenes rolle Der er behov for en helt ny skovlov, der afspejler, at skovenes  

 vigtigste rolle i samfundet ikke længere er at sikre stabile forsyninger af  

 træ, men at sikre borgerne rekreative muligheder, en varieret natur og rent  

 drikkevand.
Der er ikke mangel på træ, men på natur, rekreative muligheder og  

 rent drikkevand.
Skovene er et af de mest populære udflugtsmål for danskerne.  

 De bruges langt mere end biblioteker, museer eller sportspladser.
Alene  

 Dyrehaven nord for København modtager skønsmæssigt over 7 mio. besøg om året.  

 Befolkningen ønsker sig varierede skove med gamle og unge træer, våde og  

 tørre  

 partier med mange dyr og planter af forskellig slags.
Det skovbillede svarer  

 dårligt til størstedelen af produktionsskovene, der er at sammenligne med  

 dyrkede marker, men passer godt på naturgenoprettede, urørte og ekstensivt  

 drevne skove.
Samfundet kunne formentlig spare penge ved at ekstensivere  

 driften og samtidig få mere spændende skove med plads til mennesker, dyr og  

 planter.
Dette afspejles ikke i regeringens lovforslag, som kun i begrænset  

 omfang skifter retning i forhold til de forgangne 200 års prioritering af de  

 danske skove.
Og ministeren har konsekvent afvist alle forslag, som afspejler  

 en mere moderne prioritering af natur og hensynet til befolkningens  

 rekreative  

 muligheder.
Naturskove Udvalgsbehandlingen har efterladt det indtryk, at uanset hvilke  

 ændringsforslag der måtte fremkomme, ville de ikke blive imødekommet af  

 ministeren  på nær et enkelt forslag om klageadgang, som er  

 imødekommet, fordi  

 det retter en fejl i lovforslaget.
Ministeren har f.eks. helt generelt afvist  

 at ændre lovens formål således, at skovloven fremover vil have til formål at  

 beskytte og udvide arealet med naturskov i Danmark.
Regeringen ønsker heller  

 ikke, at det af loven skal fremgå, at skovloven også skal have til formål at  

 sikre rent drikkevand og stabile forsyninger af rent, næringsfattigt vand til  

 danske søer, åer og farvande.
 Skovloven blev sidst revideret i 1996. Regeringens 2004-revision  

 vil blive en beklagelig parentes, som forhåbentlig snart vil blive afløst af  

 en  

 egentlig naturreform omfattende skovloven, naturbeskyttelsesloven,  

 miljømålsloven m.fl. love under et andet folketingsflertal.
Skovområdet er økonomisk udsultet.
Det skyldes ikke kun, at der  

 ikke længere er den samme efterspørgsel efter træ. Det skyldes også, at  

 staten  

 ikke påtager sig et medansvar, men i stedet nedprioriterer naturområdet  

 økonomisk.
Regeringen har i et vist omfang fortsat skovrejsningen især af  

 bynær  

 skov på baggrund af de finansieringsmuligheder, der blev skabt under den  

 tidligere regering.
Til gengæld er ventelisten for statslig skovrejsning på  

 arealer, hvor der ikke er umiddelbar medfinansiering fra kommuner eller  

 vandværker, generelt stillet i bero på grund af regeringens nedskæringer af  

 naturforvaltningsmidlerne.
Med lovforslaget får skovejere retskrav på, at alle ændringer  

 eller begrænsninger i råderetten og driften fremover kun kan ske mod fuld  

 erstatning til ejerne.
Hvis regeringen tager sin egen retorik om bevarelse af  

 naturværdierne alvorligt og samtidig sikrer gennemførelse af  

 EUs-habitatdirektiv, udskrives en kæmperegning til skatteyderne.
Disse  

 penge  

 findes ikke i ministerens pengekasse og heller ikke i amternes.
Der er  

 hverken  

 økonomiske midler eller mandskab til stede til at løse opgaven.
Lovforslaget sikrer ikke naturskovene tilstrækkeligt, selv om  

 disse er i en klasse for sig selv, hvad angår biologisk mangfoldighed.  

 Sammenholdt med, at halvdelen af Danmarks mest truede arter kommer fra  

 skovene,  

 er det et stærkt argument for at sikre naturskovene, hvis man virkelig ønsker  

 at sikre naturen.
På trods af, at naturskoven, som engang dækkede det meste  

 af  

 Danmarks areal, nu blot udgør under 1 pct. af landet, kan naturskov i  

 fredskove  

 med regeringens nye forslag stadig ryddes til fordel for juletræsplantager.  

 Det  

 afslører, at regeringen enten ikke ønsker at opfylde det, den siger den vil,  

 eller bevidst fravælger de redskaber, der ville sikre mest natur for  

 pengene.
 Naturskov uden for fredskov kan stadig ryddes uanset  

 naturindhold.
 Ministeren afviser partiernes ændringsforslag, som giver  

 skovloven til formål at bevare og udvide arealet med naturskov, som pålægger  

 ministeren at registrere naturskov og indgå aftale med ejeren, og som  

 foreslår,  

 at aktiviteter efter bilag 1 til loven ikke må gennemføres på registreret  

 naturskov eller andre typer af naturmæssigt særlig værdifulde skove.
Naturbeskyttelsesloven Egekrat er allerede beskyttet af skovloven, men ministeren  

 afviser at give lignende værdifulde skovtyper såsom bøgekrat og gamle  

 biologisk  

 værdifulde skove af hjemmehørende nåletræsarter eller vore gamle træer samme  

 beskyttelse.
En simpel foranstaltning af begrænset økonomisk betydning for  

 skovejeren og samfundet, men af stor værdi for skovens biologi og bevarelse  

 af  

 arter er at efterlade en håndfuld (over)modne træer til naturligt henfald,  

 men  

 heller ikke dette ændringsforslag har ministeren kunnet tilslutte sig.
Miljøministeren viser derved endnu en gang sin manglende vilje  

 til i virkeligheden at sikre naturen i skovene.
Beskyttelsen af bl.a. disse  

 naturtyper  

    

 må derfor vente til den dag,  

 partierne igen udgør et flertal i Folketinget.
Til den tid vil partierne også  

 sørge for, at beskyttelsen af de naturtyper, som i dag er omfattet af  

 skovloven, samt de nye naturtyper, som partierne foreslår omfattet, vil blive  

 overflyttet til naturbeskyttelsesloven fra skovloven.
Derved vil man sikre,  

 at  

 naturen bliver forvaltet som et hele, hvilket vil styrke naturbevarelsen,  

 forenkle lovgivningen og spare ressourcer for samfundet.
Skovloven vil da  

 blive  

 en lov, som regulerer produktionsarealerne, mens beskyttelsen af skovnaturen  

 vil ligge i naturbeskyttelsesloven.
Der vil derved blive skabt den samme  

 situation som på landbrugsområdet, hvor landbrugslovene regulerer  

 produktionsarealerne, mens naturbeskyttelsesloven regulerer visse af  

 naturområderne i det åbne land.
Dette vil ikke medføre en A- og en B-natur,  

 for  

 reguleringen af produktionsarealerne skal ske under bredt hensyn til  

 omgivelserne og naturen.
2010-målsætningen Det er ikke overraskende, at ministeren heller ikke ønsker at  

 gøre en EU- og FN-målsætning om at standse tilbagegangen i arter og  

 levesteder  

 inden 2010 til en dansk lovforpligtelse som foreslået af partierne, men det  

 vil  

 være en overraskelse, hvis ikke ministeren i resten af sin ministertid  

 fremhæver  

 netop denne målsætning som supplement til statsministerens absurde påstand på  

 Venstres landsmøde i efteråret 2003 om, at ingen frø, fugl eller fisk har  

 fået  

 det værre under VK-regeringen.
Det ved statsministeren nemlig ikke noget om,  

 bl.a. fordi det ikke er blevet undersøgt endnu, og fordi han selv har været  

 med  

 til at nedprioritere området økonomisk og fagligt.
For andre  

 organismegrupper,  

 såsom orkideer og dagsommerfugle, er billedet klart.
Her kan det konstateres,  

 at ud af blot 259 undersøgte sjældne arter er blot 4 gået frem, mens 25 er  

 gået  

 tilbage siden 1997. Dette er i sig selv et godt billede på regeringens  

 naturpolitik.
Den går 4 skridt frem, men 25 tilbage.
Pesticider og gødskning På trods af miljøministerens festtaler om at passe på  

 grundvandet og sikre en bæredygtig udvikling har han afvist partiernes  

 moderate  

 forslag om at forbyde anvendelse af pesticider og gødskning i de skove, hvor  

 det ikke har været en del af den hidtidige praksis.
Som udgangspunkt har  

 pesticider  

    

 intet at gøre i den daglige  

 drift og har intet med naturnær drift at gøre.
De kan helt undværes, hvis man  

 fremover tilpasser skovene til de fysiske forhold og holder op med at  

 tilpasse  

 de fysiske forhold til en bestemt type skov.
Det kunne f.eks. være at plante  

 varierede skove af hjemmehørende arter i stedet for store plantager af ens  

 træer, importeret fra den anden side af jorden.
De eneste nye tilfælde, hvor  

 pesticidanvendelse bør kunne finde sted i skovene, er efter partiernes mening  

 i  

 forbindelse med en kampagne mod invasive arter, som truer med at ødelægge  

 skove  

 eller andre arealer.
Her kan pesticider være den sidste udvej.
Skovene vil fortsat kunne drænes og dybdepløjes som en mark på  

 landbrugsjord.
Det på trods af, at naturlige vandstandsforhold i skoven er et  

 af de mest afgørende forhold at sikre, hvis man virkelig ønsker at sikre en  

 varieret natur i alle skovene og ikke blot i de få skove, som er direkte  

 omfattet af EU-beskyttelsen.
Men det er tydeligvis heller ikke regeringens  

 ønske med revisionen af skovloven.
Byggeri i skovene Gemt bag gode intentioner om sikring af børne- og ungdomsaktiviteter  

 i skovbørnehaver og spejderhytter skjuler der sig en ladeport af muligheder  

 for  

 fremtidigt byggeri i skovene.
Det er det eneste argument, der er for  

 ministerens forslag, som er det seneste forsøg på at åbne for byggeri i  

 skovene.  

 Miljøministeren prøver derved at luske sit gamle forslag om mere byggeri i  

 skovene ind ad bagdøren under dække af hensyntagen til børn og spejdere, selv  

 om et reelt behov for flere skovbørnehaver eller spejderhytter ikke kan  

 dokumenteres.
Partierne foreslår i stedet, at den nuværende  

 dispensationspraksis fortsætter, og afviser regeringens forslag.
Partierne  

 følger derved bl.a.
Friluftsrådets anbefalinger i Friluftsrådets høringssvar  

 til skovlovsrevisionen.
Partierne vil føre denne ændring tilbage efter et  

 regeringsskifte og et nyt flertal i Folketinget.
Afslutning Revisionen af skovloven havde været en oplagt anledning til at  

 få bragt forvaltningen af skovene i overensstemmelse med skovenes rolle i vor  

 tid og en god anledning til at få efterlevet anbefalingerne fra  

 Wilhjelmudvalget,  

 Adgangsudvalget og OECD.
Revisionen af skovloven burde også have været brugt  

 til at implementere EUs habitatdirektiv og vandrammedirektiv  

 ordentligt.
Lidt  

 er blevet gjort, men det er langtfra nok.
 Skovloven skulle også have indeholdt en målsætning om ikke alene  

 biologisk bæredygtig drift, men også en målsætning om økonomisk bæredygtig  

 drift.
 Partierne finder derfor, at regeringens lovforslag er et helt  

 utilstrækkeligt skridt i den rigtige retning, og at langt mere burde gøres.  

 Det  

 har ellers ikke skortet på gode råd til regeringen i denne sag både gennem de  

 omfattende høringssvar og eksempelvis udspillet »Naturens grundlov«.  

 Partierne  

 kan ikke støtte lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S, SF, RV og EL):
Til § 1 1)  


  

 Stk.  

 1  

  

 affattes således:
»Loven har til formål at bevare og værne landets skove og hertil forøge  

 skovarealet, beskytte og udvide arealet med naturskov i Danmark, sikre rent drikkevand samt stabile forsyninger af rent,  

 næringsfattigt vand til danske søer, åer og farvande og bidrage til at gennemføre målsætningen om at vende  

 tilbagegangen i arter og levesteder senest i år 2010.« [Udvidelse af formålsbestemmelsen] 2)  

  

 I  

  

 stk. 2, nr. 2,  

  

 indsættes efter »miljøbeskyttelse«: »,  

 folkesundhed«.
[Indarbejdelse af formål om beskyttelse af naturskov,  

 drikkevand, arter og levesteder] Til § 2 3)  


  

 Stk.  

 1  

  

 affattes således:
»I offentligt ejede skove skal der lægges større vægt på de  

 hensyn, der er nævnt § 1, stk. 1, nr. 2-4, og stk. 2, nr. 3 og 4, end på  

 hensynet til træproduktionen.« [Hensynet til træproduktionen underordnes hensynet til  

 biologisk mangfoldighed m.v. i de offentlige skove] Til § 8 4)  

  

 Som  

  

 nr. 5-9  

  

 indsættes:
»5) Ved  

 hugst af hugstmoden skov skal der efterlades mindst 5 modne træer pr. hektar  

 til naturligt henfald.
 Miljøministeren skal fastsætte regler om, at indsamling  

 af brænde, mosser og laver fra skoven skal ske på et biologisk bæredygtigt  

 grundlag.
 Pesticider og gødning må kun anvendes i hidtidigt  

 omfang og kun på arealer, hvor det har været hidtidig praksis.
Det er forbudt at etablere nye dræn og at dybdepløje.  

 Forbuddet mod at etablere nye dræn gælder dog ikke for sædvanlige  

 vedligeholdelsesarbejder i vandløb.
Ministeren kan fastsætte nærmere regler  

 herom.
Foryngelse af løvskov, der består hovedsagelig af  

 hjemmehørende træarter, må kun ske ved naturlig regeneration af den  

 bevoksning,  

 der er på stedet, dvs. ved selvforyngelse, naturforyngelse, stævning  

 el.lign.« [Krav til driften, forbud mod dræn og dybdepløjning, mod  

 konvertering af skov med hjemmehørende træarter og mod anvendelse af  

 pesticider  

 og gødning] Til § 9 5)  


  

 Nr.  

 2  

  

 affattes således:
»2)  

 	  

    

 Arealer med juletræer  

 og pyntegrønt må højst udgøre 10 pct. af arealet.
Det er kun tilladt at dyrke  

 juletræer og pyntegrønt på arealer, der umiddelbart forinden har været  

 anvendt  

 til dette formål.« [Krav vedrørende plantning af juletræer og pyntegrønt] Til § 11 6)  


  

 Stk.  

 2  

  

 affattes således:
»Stk. 2.  

  

 Stk. 1 gælder  

 dog ikke for byggeri, anlæg eller terrænændringer, som er nødvendige for  

 skovdriften.« [Retskrav på byggeri til arbejdsskure på op til 10 m  

  

 2  

  

 ,  

 spejderhytter og skovbørnehaver udgår] 7)  


  

 Stk.  

 3  

  

 og  

  

 4  

  

 udgår.
[Konsekvens af ændringsforslaget til stk. 2] Til § 14 8)  

  

 I  

  

 stk. 1  

  

 ændres »Miljøministeren skal udarbejde« til:  

 »Miljøministeren skal senest i 2007 have udarbejdet«.
[Tidsfrist for ministeren for udarbejdelse af Natura  

 2000-skovplaner] Ny paragraf 9)  

  

 Efter § 16 indsættes som ny  

 paragraf:
 »§ 01.  

  

 På baggrund af kortlægningen efter § 15, stk. 1, skal miljøministeren udpege  

 arealer, som indeholder skovnaturtyper og levesteder for arter, der er nævnt  

 i  

 § 15, stk. 2.
 Stk. 2.  

  

 På de udpegede  

 arealer må foryngelse af løvskov kun ske ved naturlig regeneration af den  

 bevoksning, der er på stedet, dvs. ved selvforyngelse, naturforyngelse,  

 stævning el.lign.
 Stk. 3.  

  

 Ministeren skal  

 underrette ejere og brugere om udpegning efter stk. 1.
 Stk. 4.  

  

 Bestemmelsen i  

 stk. 2 træder i kraft, når de berørte lodsejere har modtaget skriftlig  

 underretning  

 om udpegningen efter stk. 3.
 Stk. 5.  

  

 Ministeren kan  

 allerede ved udpegningen bestemme, at kravet i stk. 2 ikke skal gælde, når  

 dette ikke vil bidrage til at undgå forringelse af skovnaturtypen eller  

 levestedet eller forstyrrelse af de arter, som området er udpeget for, jf. §  

 38.
 Stk. 6.  

  

 Ministeren kan  

 revidere udpegningen på baggrund af den løbende udvikling af naturtypernes og  

 arternes tilstand.
Stk. 7.  

  

 Ministeren kan  

 fastsætte regler om udpegningen efter stk. 1, herunder om offentliggørelse  

 heraf, og hvad der skal forstås ved naturlig regeneration efter  

 stk. 2.« [Erstatningsfri regulering af udpegede arealer i internationale  

 naturbeskyttelsesområder] Til § 20 10)  

  

 I  

  

 stk. 1  

  

 ændres ordet »varig« til: »væsentlig«.
[Udvidelse af ministerens mulighed for at pålægge ejeren en  

 særlig drift af sin ejendom] Af  

 	  

    

  

 miljøministeren,  

  

 tiltrådt af  

  

 udvalget:
 11)  

  

 I  

  

 stk. 1  

  

 ændres »skovnaturtyper« til: »naturtyper«.
[Pålæggelse af driftsforanstaltninger ved varig forringelse af  

 alle naturtyper m.v.] Af  

 	  

    

 et  

  

 mindretal  

  

 (S, SF, RV og EL):
Til § 24 12)  

  

 I  

  

 stk. 1  

  

 indsættes efter »§§ 19-21«: »eller forbuddet i § 25, stk.  

 2«.
[Konsekvens af ændringen af § 25] 13)  

  

 Efter stk. 2 indsættes som nyt  

 stykke:
»Stk. 3.  

  

 Spørgsmålet om  

 eventuel erstatning som følge af forbuddet i § 25, stk. 2, afgøres i  

 forbindelse  

 med, at der indgås aftale, eller snarest muligt efter, at det har vist sig  

 umuligt at indgå en aftale på rimelige vilkår.« Stk. 3 bliver herefter stk. 4.
[Konsekvens af ændringen af § 25] Til § 25 14)  

  

 Paragraffen affattes således:
»§ 25.  

  

 Miljøministeren skal udpege andre naturmæssigt særlig værdifulde skove, der ligger  

 i de internationale naturbeskyttelsesområder, end dem, der er omfattet af  

 kortlægningen efter § 15, og særligt naturmæssigt værdifulde skove uden for de  

 internationale naturbeskyttelsesområder.
 Stk. 2.  

  

 På de udpegede  

 arealer må ikke gennemføres aktiviteter nævnt i bilag 1.
 Stk. 3.  

  

 Ministeren skal  

 underrette ejere eller brugere om udpegningen efter stk. 1.
 Stk. 4.  

  

 Bestemmelsen i  

 stk. 2 træder i kraft, når de berørte lodsejere har modtaget skriftlig  

 underretning  

 om udpegningen efter stk. 3.
 Stk. 5.  

  

 På grundlag af  

 udpegningen efter stk. 1 eller kortlægningen efter § 15 kan ministeren indgå  

 aftaler med ejerne om at sikre en drift, der understøtter og fremmer den  

 biologiske mangfoldighed.
 Stk. 6.  

  

 Ministeren kan i  

 aftalen bestemme, at stk. 2 fremover ikke skal gælde for hele arealet eller  

 dele deraf.
Stk. 7.  

  

 Ministeren skal  

 fastsætte regler om, hvilke skove der er særligt naturmæssigt værdifulde.« [Udpegning (registrering) af anden naturmæssigt værdifuld skov  

 samt forbud mod visse aktiviteter] Til § 26 15)  

  

 Paragraffen affattes således:
 »§ 26.  

  

 Følgende skovtyper og træer skal bevares:
 Bevaringsværdige egekrat.
 Bøgerøller (bøgekrat).
 Biologisk værdifulde skove af hjemmehørende  

 nåletræsarter.
 Gamle biologisk værdifulde træer.
 Redetræer for store sky fuglearter.
 Naturskove.
 Selvgroede skove, som ikke er vokset til som et led i  

 naturnær skovdrift.
 Stk. 2.  

  

 Miljøministeren  

 skal på baggrund af en registrering udpege arealer med skovtyper og træer,  

 der  

 er nævnt i stk. 1.
 Stk. 3.  

  

 Ministeren skal  

 underrette ejere eller brugere om udpegningen efter stk. 2.
 Stk. 4.  

  

 Bestemmelsen i  

 stk. 1 træder i kraft, når de berørte lodsejere har modtaget skriftlig  

 underretning  

 om udpegningen efter stk. 3.
 Stk. 5.  

  

 På grundlag af  

 udpegningen kan ministeren indgå aftaler med ejerne om at sikre arealernes  

 eller træernes bevaring.
Stk. 6.  

  

 Ministeren kan  

 fastsætte regler om afgrænsning af de skovtyper og træer, der er omfattet af  

 stk. 1.« [Udpegning og beskyttelse af diverse værdifulde skovtyper og  

 træer] Ny paragraf 16)  

  

 Efter § 28 indsættes i  

  

 kapitel 4  

  

 som ny paragraf:
»§ 02.  

  

 For arter, der er optaget på bilag 2, er der forbud mod at beskadige eller  

 ødelægge yngle- eller rasteområder på fredskovspligtige arealer.« [Implementering af EF-habitatdirektivets artikel 12, stk. 1,  

 litra d, i skovloven] Til § 38 17)  

  

 Efter »§ 12« indsættes: », § 01,  

 stk. 2,« [Mulighed for at dispensere fra kravet i § 01, stk. 2] 18)  

  

 I  

  

 stk. 1  

  

 ændres »28« til: »02«.
[Konsekvensændring] 19)  

  

 I  

  

 stk. 1  

  

 indsættes som  

  

 2. pkt.:
»Dispensation fra § 02 kan dog kun ske, når de betingelser, der  

 er nævnt i EF-habitatdirektivets artikel 16, er opfyldt.« [Særlige forudsætninger for dispensation] Til § 39 20)  

  

 I  

  

 stk. 2  

  

 indsættes som  

  

 nr. 5:
»5)  

 	  

    

 at det så vidt muligt  

 sikres, at erstatningsskoven får mindst samme biologiske værdi som den skov,  

 der skal erstattes.« [Krav om hensyn til erstatningsskovens biologiske værdi] Til § 41 21)  

  

 I  

  

 stk. 1  

  

 indsættes efter »ændringer heraf«: »samt udpegning af  

 lokaliteter efter § 01, stk. 1,«.
[Registrering i matriklen af arealer, der udpeges efter § 01,  

 stk. 1] 22)  

  

 I  

  

 stk. 2  

  

 indsættes efter »§ 3«: »og udpegning af lokaliteter efter §  

 01, stk. 1« [Notering i tingbogen på ejendomme omfattet af udpegning efter  

 § 01a, stk. 1] Til § 45 23)  


  

 Nr.  

 3  

  

 udgår.
[Mærkningsbestemmelse ændres] 24)  

  

 Som  

  

 stk. 2  

  

 indsættes:
»Stk. 2.  

  

 Miljøministeren  

 fastsætter regler om de betingelser, der skal være opfyldt, for at  

 skovprodukter  

 kan mærkes som lovligt, bæredygtigt eller økologisk produceret.
Skovprodukter  

 kan  

 kun mærkes som bæredygtigt produceret, hvis mærkningsordningen er udarbejdet  

 i  

 et forum med ligelig repræsentation af økonomiske, sociale og miljømæssige  

 interesser og er baseret på målbare krav til bæredygtighed.« [Krav til mærkningsordning for bæredygtigt producerede  

 skovprodukter] Til § 47 25)  

  

 I  

  

 stk. 2  

  

 indsættes som  

  

 3. pkt.:
»I rådet skal der være en ligelig repræsentation af foreninger  

 og organisationer, der repræsenterer henholdsvis erhvervsmæssige, rekreative  

 og  

 biologiske interesser.« [Ligelig repræsentation af visse organisationer og foreninger] Til § 60 26)  

  

 I  

  

 stk. 1  

  

 indsættes efter »§ 15, stk. 2«: », § 01, stk. 1«.
[Mulighed for at klage over afgørelser om udpegning efter § 01,  

 stk. 1] 27)  

  

 I  

  

 stk. 1  

  

 indsættes efter »§§ 19-21«: », § 25, stk. 1«.
[Konsekvens af ændringen af § 25] Til § 62 Principalt:
 28)  

  

 I  

  

 stk. 1  

  

 indsættes efter nr. 2 som nye numre:
»3)  

 	  

    

 landsdækkende  

 foreninger og organisationer, hvis hovedformål er beskyttelse af natur og  

 miljø, landsdækkende foreninger og organisationer, som efter  

 deres formål varetager væsentlige rekreative interesser, når afgørelsen  

 berører  

 sådanne interesser, og lokale foreninger og organisationer, som har en  

 væsentlig interesse i afgørelsen.« [Klageret for organisationer og foreninger om afgørelser  

 truffet i henhold til loven] 29)  


  

 Stk.  

 2  

  

 udgår.
 Stk. 3 og 4 bliver herefter stk. 2 og 3.
[Konsekvens af ændringsforslaget til stk. 1] Subsidiært:
 30)  

  

 I  

  

 stk. 2  

  

 indsættes efter »§ 15, stk. 2«: », § 01, stk. 1«, og efter  

 »jf. § 11, stk. 1« indsættes: », og § 01, stk. 2«.
[Mulighed for, at foreninger og organisationer kan klage over  

 afgørelser om udpegning efter § 01, stk. 1, og afgørelser om dispensation fra  

 §  

 01, stk. 2] Af  

 	  

    

  

 miljøministeren,  

  

 tiltrådt af et  

  

 flertal  

  

 (V, DF, KF og KD):
 31)  

  

 I  

  

 stk. 2  

  

 indsættes efter »§ 15, stk. 2«: », § 17, stk. 3«.
[Adgang for foreninger og organisationer til at klage over  

 afgørelser efter § 17, stk. 3] Af  

 	  

    

 et  

  

 mindretal  

  

 (S, SF, RV og EL):
 32)  

  

 I  

  

 stk. 3,  

  

 der bliver stk. 2, ændres »Ved klage efter stk. 2, nr. 1 og  

 2« til: »Ved klage efter stk. 1, nr. 3 og 4«.
[Konsekvens af ændringsforslaget til stk. 1] 33)  


  

 Stk.  

 4,  

  

 der bliver stk. 3, affattes således:
»De foreninger og organisationer, der er nævnt i stk. 1, nr.  

 3-5, skal underrettes skriftligt om de afgørelser, der er nævnt i stk. 1,  

 hvis  

 de anmoder om det.« [Konsekvens af ændringsforslaget til stk. 1] Til § 65 34)  

  

 I  

  

 stk. 1, nr. 1,  

  

 indsættes efter »§ 11, stk. 1«: », § 01, stk. 2«.
[Mulighed for at straffe for overtrædelse af kravet i § 01,  

 stk. 2] 35)  

  

 I  

  

 stk. 1,  


  

 nr. 1,  

  

 indsættes  

 efter »§ 11, stk. 1«: », § 25, stk. 2«.
[Konsekvens af ændringen af § 25] 36)  

  

 I  

  

 stk. 1, nr. 1,  

  

 ændres »28« til: »02«.
[Konsekvens af § 02] Af  

 	  

    

  

 miljøministeren,  

  

 tiltrådt af  

  

 udvalget:
Til § 69 37)  

  

 Henvisningen »§ 65« ændres til: »§  

 67«.
[Henvisning korrigeres] Til § 71 38)  

  

 Henvisningen »§ 65« ændres til: »§  

 67«.
[Henvisning korrigeres] Til § 72 39)  

  

 I  

  

 stk. 3  

  

 ændres »§ 24« til: »§ 26«.
[Henvisning korrigeres] Af  

 	  

    

 et  

  

 mindretal  

  

 (S, SF, RV og EL):
Til bilag 1 40)  


  

 Nr.  

 2  

  

 affattes således:
»2)  

 	  

    

 Træartsskifte fra  

 hjemmehørende til ikkehjemmehørende arter.« [Konsekvens af, at der indføres krav om foryngelse af løvskov  

 ved naturlig regeneration på arealer udpeget efter § 01] 41)  


  

 Nr.  

 3  

  

 udgår.
 Nr. 4-6 bliver herefter nr. 3-5.
[Konsekvens af, at der indføres krav om foryngelse af løvskov  

 ved naturlig regeneration på arealer udpeget efter § 01] Nyt bilag 42)  

  

 Efter bilag 1 indsættes som nyt  

 bilag:
Liste over arter omfattet af § 02 Liste over danske dyrearter, der er strengt beskyttede  

 efter EF-habitatdirektivets bilag IV, litra a, jf. art. 12 Dansk navn Latinsk navn Højere systematisk enhed PATTEDYR MAMMALIA Småflagermus Alle arter Microchiroptera GNAVERE RODENTIA Syvsovere Hasselmus Sicista betulina Gliridae Hoppemus Birkemus Sicista betulina Zapodidae ROVDYR CARNIVORA Mårfamilien Odder Lutra lutra Mustelidae HVALER CETACEA Alle arter KRYBDYR REPTILIA Sumpskildpadder Europæisk sumpskildpadde Emys orbicularis Emydidae Dansk navn Latinsk navn Højere systematisk enhed Firben Markfirben Lacerta agilis Lacertidae Snoge Glatsnog Æskulapsnog Coronella austriaca Elaphe longissima Colubridae Dansk navn Latinsk navn Højere systematisk enhed PADDER AMPHIBIA Salamandre Salamandridae Stor vandsalamander Triturus cristatus Skivetungede frøer Discoglossidae Klokkefrø Bombina bombina Løgfrøer Pelobatidae Løgfrø Pelobates fuscus Løvfrøer Hylidae Løvfrø Hyla arborea Ægte frøer Ranidae Spidssnudet frø Springfrø Rana arvalis Rana dalmatina Tudser Strandtudse Grønbroget tudse Bufo calamita Bufo viridis Bufonidae FISK PISCES Laksefisk Snæbel Coregonus Oxyrhynchus Salmoniformes INSEKTER INSECTA Biller Bred vandkalv Lys skivevandkalv Dytiscus latissimus Graphoderus Bilineatus Coleoptera Dansk navn Latinsk navn Højere systematisk enhed Torbister Eremit Osmoderma eremita Scarabaeidae Sommerfugle Sortplettet blåfugl Maculinea arion Lepidoptera Guldsmede Grøn mosaik- guldsmed Stor kærguldsmed Grøn kølleguldsmed Aeshna viridis Leucorrhinia pectoralis Ophiogomphus cecilia Odonata BLØDDYR MOLLUSCA Muslinger Tykskallet malermusling Unio crassus Bivalvia Liste over danske plantearter, der er strengt beskyttede  

 efter EF-habitatdirektivets bilag IV, litra b, jf. art. 13 Dansk navn Latinsk navn Højere systematisk enhed BREGNER FILICOPSIDA Slangetungefamilien Enkelt månerude Botrychium simplex Ophioglossaceae ENKIMBLADEDE MONOCOTYLEDONES Skebladfamilien Vandranke Luronium natans Alismataceae Najadefamilien Liden Najade Najas flexilis Najadaceae Gøgeurtfamilien Fruesko Mygblomst Cypripedium calceolus Liparis loeselii Orchidaceae TOKIMBLADEDE DICOTYLEDONES Stenbrækfamilien Gul Stenbræk Saxifraga hirculus Saxifragaceae« [Liste over danske arter på habitatdirektivets bilag IV] Bemærkninger Til nr. 1 og 2 Ændringsforslagene udvider lovens formålsbestemmelse.
Til nr. 3 Med ændringsforslaget underordnes hensynet til træproduktion  

 hensynet til biologisk mangfoldighed i de offentlige skove.
Til nr. 4 Den foreslåede § 4, nr. 5,  

 indebærer, at mindst 5 modne træer pr. hektar skal efterlades til naturligt  

 henfald i alle skove.
 Den foreslåede § 4, nr. 6,  

 indebærer en bemyndigelse til ministeren til at fastsætte regler om, at  

 indsamling af brænde, mosser og laver fra skoven skal ske på et biologisk  

 bæredygtigt grundlag.
 Den foreslåede § 4, nr. 7, indebærer, at pesticider og gødning  

 kun må anvendes i hidtidigt omfang og kun på arealer, hvor det har været  

 hidtidig praksis.
 Den foreslåede § 4, nr. 8,  

 indebærer et forbud mod at etablere nye dræn i skovene.
 Den foreslåede § 4, nr. 9,  

 indebærer, at foryngelse af løvskov, der består at hovedsagelig hjemmehørende  

 træarter, kun må ske ved naturlig regeneration af den bevoksning, der er på  

 stedet.
Til nr. 5 Ændringsforslaget indebærer  

 et forbud mod plantning af træer og pyntegrønt på skovarealer, medmindre  

 disse  

 umiddelbart forinden har været anvendt til dette formål.
Til nr. 6 og 7 Ændringsforslaget medfører,  

 at retskravet i § 11, stk. 2, nr. 1 og 2, erstattes af en  

 dispensationsmulighed  

 i særlige tilfælde.
Til nr. 8 Ændringsforslaget sikrer, at  

 naturplaner udarbejdes senest i 2007.
Til nr. 9, 17, 21, 22, 26, 30, 34, 40 og 41 Ændringsforslagene medfører,  

 at bestemmelsen i høringsudkastets § 16 om, at ministeren skal udpege arealer  

 osv. efter lovens § 15, stk. 2, og om forvaltningen af disse arealer, kommer  

 med i den endelige lov.
Til nr. 10 Ændringsforslaget udvider  

 ministerens mulighed for at pålægge ejeren en særlig drift af sin ejendom.
Til nr. 11 Der er tale om en redaktionel ændring.
En Natura 2000-skovplan  

 kan omfatte andet end skovnaturtyper.
Reaktionsmulighederne ved akut fare for  

 forringelse og forstyrrelse skal derfor også kunne rette sig mod andre  

 naturtyper end skovnaturtyperne.
De naturtyper, som ikke er skovnaturtyper,  

 og  

 som omfattes af bestemmelsen, er naturtyperne nævnt i lovforslagets § 28.
Til nr. 12-14, 27 og 35 Ændringsforslaget medfører, at miljøministeren pålægges at  

 registrere naturskov og herefter forsøge at indgå aftaler med skovejerne om  

 sikring af naturskovenes bevaring, og at aktiviteter nævnt i bilag 1 ikke må  

 gennemføres på registreret naturskov eller andre typer af naturmæssigt særlig  

 værdifulde skove.
Til nr. 15 Ændringsforslaget medfører,  

 at bøgerøller (bøgekrat) og gamle biologisk værdifulde skove af hjemmehørende  

 nåletræsarter beskyttes i skovloven på linje med egekrat, og at biologisk  

 værdifulde gamle træer samt redetræer for store sky fuglearter også  

 beskyttes.
Til nr. 16, 18, 19, 36 og 42 Ændringsforslaget  

 gennemfører implementering af EF-habitatdirektivets artikel 12, stk. 1, litra  

 d, i skovloven.
Til nr. 20 Ændringsforslaget medfører,  

 at udlagte erstatningsskove sikres at få en biologisk værdi, der som minimum  

 svarer til det område, hvor fredskovspligten ophæves.
Til nr. 23 og 24 Ændringsforslaget medfører,  

 at skovprodukter kun kan mærkes som bæredygtigt produceret, hvis  

 mærkningsordningen er baseret på en ligelig hensyntagen til økonomiske,  

 sociale  

 og miljømæssige interesser og på målbare krav frem for konkrete  

 hensigtserklæringer.
Til nr. 25 Ændringsforslaget indebærer, at der sikres en ligelig  

 repræsentation af erhvervsmæssige, rekreative og biologiske interesser i  

 Skovrådet fordelt på et bredt udsnit af de relevante landsdækkende  

 medlemsorganisationer på bekostning af rene erhvervsorganisationer.
Til nr. 28, 29, 32 og 33 Ændringsforslaget medfører,  

 at afgørelser truffet i henhold til loven skal kunne påklages af  

 landsdækkende  

 organisationer og foreninger, hvis formål dækker hele eller væsentlige dele  

 af  

 skovlovens formål.
Til nr. 31 Ændringsforslaget har karakter af en redaktionel ændring.
Efter  

 § 17, stk. 3, kan ministeren træffe afgørelser om vurdering af en aktivitet,  

 som er anmeldt efter § 17, stk. 1, jf. bilag 1. Bestemmelsen svarer til § 19  

 b,  

 stk. 4, i forslag til ændring af naturbeskyttelsesloven.
Efter  

 naturbeskyttelsesloven har foreninger og organisationer adgang til at klage  

 over de afgørelser, der træffes efter denne bestemmelse. Ændringsforslaget  

 betyder, at adgangen til at klage over afgørelser vedrørende beskyttede  

 naturtyper  

 og levesteder for arter bliver ens i forslag til ændring af  

 naturbeskyttelsesloven (L 146) og forslag til lov om skove (L 145).
Til nr. 37-39 Der er tale om lovtekniske og redaktionelle ændringer.
Svend Aage Jensby (V)  

    

 Helga Moos (V)  

    

 Eyvind Vesselbo (V)  

  

  fmd.  

  

    

 Jens Vibjerg (V)  

    

 Jørn Dohrmann (DF)  

    

 Freddie H.
Madsen (DF)  

    

 Helle Sjelle (KF)  

    

 Lars Barfoed (KF)  

    

 Mogens Nørgård Pedersen (KD)  

  

  nfmd.  

  

    

 Inger Bierbaum (S)  

    

 Helge Mortensen (S)  

    

 Bjørn Westh (S)  

    

 Jacob Buksti (S)  

    

 Torben Hansen (S)  

    

 Jørn Jespersen (SF)  

    

 Elsebeth Gerner Nielsen (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 145 Bilagsnr.
