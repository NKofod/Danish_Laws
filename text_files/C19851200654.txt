 I skrivelse af 11. maj 1984 har stiftsøvrigheden over Københavns stift på  

 grundlag af en henvendelse fra Sjællands stiftskassererkontor forespurgt,  

 efter hvilke regler boligbidragene for midlertidige hjælpepræster, der får  

 stillet en bolig til rådighed som funktionærbolig, skal beregnes.
 Efter at have indhentet en udtalelse fra finansministeriet, lønnings~ og  

 pensionsdepartementet, skal man meddele, at i de - forholdsvis sjældne -  

 tilfælde, hvor der stilles en bolig til rådighed for en hjælpepræst som  

 funktionærbolig i henhold til § 15 i overenskomst vedrørende løn- og  

 ansættelsesvilkår for midlertidige hjælpepræster m.fl., beregnes det  

 boligbidrag, som hjælpepræsten skal betale for funktionærboligen, af  

 kirkeministeriet.
 Såfremt boligbidraget beregnes på grundlag af vurdering, vil det  

 hjælpepræsten pålagte årlige boligbidrag - så længe hjælpepræsten aflønnes  

 efter overenskomstskalaens 5 første trin - blive fastsat på grundlag af højst  

 110 kvadratmeter bruttoetageareal medens det såfremt hjælpepræsten er  

 aflønnet på et højere trin af overenskomstskalaen vil blive beregnet på  

 grundlag af højst 130 kvadratmeter bruttoetageareal.
 Beregnes boligarealet efter de satser, der er anført i den mellem  

 finansministeriet og Tjenestemændenes Centralorganisationer indgåede aftale -  

 senest aftale af 10. januar 1985, vil boligbidraget blive beregnet på  

 grundlag af boligens nettoetageareal i overensstemmelse med reglerne i nævnte  

 aftale.
 P.M.V.
 E.B.
K.
Bagger Kopi til:
 Den danske Præsteforening.
 Landsforeningen af Menighedsrådsmedlemmer.
 Stiftsøvrighederne.
