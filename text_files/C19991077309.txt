Kundgørelse om forskrifter for Politiets  

 Index-register I henhold til § 4, stk. 2, §13, stk. 5 og § 29, stk.2 i  

 Justitsministeriets lovbekendtgørelse nr. 654 af 20. september 1991 om  

 offentlige myndigheders registre fastsættes følgende:
Kapitel 1 Registerets navn og formål m.v.
 § 1. Registerets navn er Politiets  

 Index-register.
 Stk.2. Rigspolitichefen er registeransvarlig  

 myndighed.
 § 2. Registerets formål er på en  

 teknisk og økonomisk hensigtsmæssig måde at opbevare de  

 fælles personoplysninger, der vedrører de i bilag 1 nævnte  

 registre samt at give en henvisning til de registre, i hvilke der findes  

 yderligere oplysninger om en bestemt person.
 § 3. Registeret føres på CSC Computer  

 Management A/S.
Kapitel 2 Registerets indhold, anvendelse og sletning § 4. Registeret må kun indeholde oplysninger  

 om personer, om hvem der er registreret oplysninger i et eller flere af de i  

 bilag 1 nævnte registre.
 Stk.2. Registeret må kun indeholde de typer  

 oplysninger, der er anført i bilag 2.
 § 5. Indberetning til registeret sker i  

 overensstemmelse med de regler, der er fastsat herfor i forskrifterne for de  

 i bilag 1 nævnte registre.
 § 6. I forbindelse med indberetninger og  

 forespørgsler må registeret samkøres med Det centrale  

 Personregister (CPR) og Told- og Skattestyrelsens stamregister over  

 erhvervsdrivende (SE) med henblik på udskrivning af navne- og  

 adresseoplysninger på terminaler og udskrifter.
 Stk.2. Fra Det centrale Personregister (CPR) og Told- og  

 Skattestyrelsens stamregister over erhvervsdrivende (SE) må der  

 maskinelt overføres navneoplysninger samt oplysninger om eventuel  

 døds- eller ophørsdato.
 Stk.3. Fra de i bilag 1 nævnte registre  

 må der maskinelt overføres oplysninger om, at der findes  

 oplysninger om en given person i det pågældende register.
 § 7. Ved indsættelse af oplysninger i  

 registeret foretages maskinel kontrol af, at indsættelsen sker fra  

 terminaler og af personer, der er godkendt til indsættelse af  

 oplysninger.  Rigspolitichefen fastsætter hvilke terminaler og hvilke  

 personer, der skal have adgang til indsættelse af oplysninger i  

 registeret.
Stk.2. Der skal i øvrigt føres  

 fornøden kontrol til sikring af, at der ikke sker registreringer, som  

 er urigtige eller vildledende, eller som ikke har hjemmel i  

 nærværende forskrifter.
Oplysninger, der viser sig urigtige eller  

 vildledende, skal snarest mulig berigtiges eller slettes.
 § 8. Ved indberetning af nye oplysninger til  

 Index-registeret skal der foretages ajourføring af tidligere  

 registrerede oplysninger.
 § 9. Sletning af oplysninger i Index-registeret  

 skal ske i overensstemmelse med de bestemmelser om sletning, der er fastsat i  

 forskrifterne for de i bilag 1 nævnte registre.  Oplysninger om  

 personer, om hvem der ikke længere er registreret oplysninger i et af  

 de i bilag 1 nævnte registre, skal samtidig slettes.
 Stk.2. Når det indberettes, at en registreret  

 person  er død, slettes den pågældende af registeret  

 senest 2 år efter den pågældendes død.
 § 10. Fra registeret må kun udskrives  

 oplysninger i forbindelse med de udskrifter eller skærmprint, der i  

 henhold til forskrifterne for de i bilag 1 nævnte registre kan  

 udskrives.
 § 11. Index-registeret opbevares på CSC  

 Computer Management A/S.
Kapitel 3 Sikkerhedsforanstaltninger § 12. Rigspolitichefen har i  

 "Sikkerhedshåndbogen for politiet: Politiet og Edb-sikkerhed fastsat  

 nærmere regler om sikkerhedsforanstaltninger til uddybning af de  

 regler, som er fastsat i disse forskrifter.
Reglerne omfatter navnlig en  

 beskrivelse af den fysiske sikkerhed, tilrettelæggelse af  

 sikkerhedsarbejdet (sikkerhedsorganisation), adgangskontrolordning med hensyn  

 til lokaler, hvori der er opstillet terminaler, samt bestemmelser om tilsynet  

 med overholdelse af de fastsatte regler og angivelser af, hvem der  

 autoriseres til indsættelse og sletning af oplysninger i og rette  

 forespørgsler til registeret.
 Stk.2. Direktøren for Kriminalforsorgen har  

 på tilsvarende måde i "Sikkerhedshåndbog for  

 Kriminalforsorgen: Kriminalforsorgen og Edb-sikkerhed" fastsat regler for  

 direktoratet og Kriminalforsorgens anstalter.
 Stk.3. Rigspolitichefen er ansvarlig for  

 iværksættelsen af og tilsyn med sikkerhedsforanstaltningerne i  

 Rigspolitichefens enkelte afdelinger.
 Stk.4. Politimesteren (Politidirektøren i  

 København) er ansvarlig for iværksættelsen af og tilsynet  

 med sikkerhedsforanstaltningerne i den enkelte politikreds.
Stk.5. Chefen for Told- og Skattestyrelsen,  

 direktøren for Færdselsstyrelsen, Generalauditøren,  

 Rigsadvokaten og statsadvokaterne i de respektive statsadvokaturer skal  

 fastsætte nærmere regler om sikkerhedsforanstaltninger til  

 uddybning af de regler, der er fastsat i kapitel 3 - 5.  

  Sikkerhedsforanstaltningerne skal navnlig indeholde en beskrivelse af den  

 fysiske sikkerhed, tilrettelæggelsen af sikkerhedsarbejdet,  

 adgangskontrolordning med hensyn til de lokaler, hvor der er opstillet  

 terminaler, bestemmelser om tilsynet med overholdelse af de fastsatte regler  

 og angivelse af, hvem der må autoriseres til at rette  

 forespørgsel til systemet.
De pågældende er ansvarlige for  

 iværksættelse af tilsynet med myndighedens  

 sikkerhedsforanstaltninger.
Reglerne om sikkerhedsforanstaltningerne skal  

 indsendes til Registertilsynet.
 Stk.6. De i stk. 1 og 2 nævnte  

 sikkerhedshåndbøger for politiet og Direktoratet for  

 Kriminalforsorgen er ikke offentligt tilgængelige.
 § 13. Kun de i politiet ansatte, for hvem det er  

 nødvendigt at betjene terminaler i forbindelse med udførelsen  

 af deres arbejdsopgaver, skal have adgang til at rette forespørgsler  

 til Index-registeret og indsætte oplysninger heri.
 Stk.2. Kun ansatte i Told- og Skattestyrelsen,  

 Færdselsstyrelsen, auditørembederne, Direktoratet for  

 Kriminalforsorgen og i Kriminalforsorgens anstalter, i rigsadvokaturen og de  

 enkelte statsadvokaturer, der af chefen for Told- og Skattestyrelsen,  

 direktøren i Færdselsstyrelsen, Generalauditøren,  

 direktøren for Kriminalforsorgen, Rigsadvokaten eller statsadvokaterne  

 i de respektive statsadvokaturer autoriseres hertil, må i forbindelse  

 med udførelsen af deres arbejde have adgang til at rette  

 forespørgsler i Index-registeret.  Autorisation må kun gives til  

 ansatte, for hvem det er nødvendigt at benytte terminalerne i  

 forbindelse med udførelsen af deres arbejde, og den enkelte person  

 må ikke autoriseres til anvendelse, som denne ikke har behov for.
 § 14. Ansatte, der autoriseres til at betjene  

 terminaler, skal tildeles en personlig autorisationskode med et  

 tilhørende fortroligt kendeord.
 Stk.2. Autorisationskoden og det fortrolige  

 kendeord skal anvendes ved enhver åbning af en terminal.
 Stk.3. Autorisationskoden og det fortrolige  

 kendeord skal anvendes ved ethvert operatørskift.
 Stk.4. I stedet for indtastning af den personlige  

 og fortrolige autorisationskode kan der til terminaler, der anvendes til  

 varetagelse af politiets hastende operative opgaver, til hver enkelt terminal  

 knyttes mindst én fortrolig autorisationskode, der indtastes ved  

 åbning af terminalen.
 Stk.5. De i stk. 4 nævnte autorisationskoder  

 må kun anvendes af ansatte, som er autoriseret til at udføre de  

 funktioner, der knytter sig til varetagelse af politiets hastende operative  

 opgaver.
 Stk.6. Kun de i stk. 1 og 5 nævnte ansatte  

 må have kendskab til autorisationskoderne for de terminaler, de skal  

 betjene.
 Stk.7. Alle autorisationskoder skal begrænse  

 brugerens adgang til registeret til de funktioner, der er tjenstlig behov  

 for.
 Stk.8. Sletning af allerede registrerede data i  

 registeret må kun foretages af ansatte i Rigspolitichefens afdelinger,  

 som er godkendt hertil.
 § 15. Der skal foretages registrering af alle  

 uautoriserede adgangsforsøg.  Når der er registreret et  

 nærmere fastsat antal adgangsforsøg inden for en nærmere  

 angiven periode, skal dette udskrives, og der skal foretages umiddelbar  

 kontrol.
 Stk.2. Efter et nærmere fastsat antal  

 uautoriserede adgangsforsøg med samme autorisationskode inddrages  

 koden, der først kan genudleveres, når der er foretaget  

 umiddelbar kontrol.
 § 16. Der skal mindst én gang om  

 måneden udskrives en benyttelsesstatistik for hver enkelt  

 autorisationskode.  Statistikken skal angive hvilke transaktioner, der er  

 blevet benyttet eller har været forsøgt benyttet fra den  

 pågældende kode, og antallet af gange dette er sket.
 Stk.2. Benyttelsesstatistikken skal adresseres til  

 Rigspolitichefen eller til den medarbejder, der en bemyndiget til at modtage  

 statistikken.
 § 17. Der skal foretages registrering (logning) af  

 alle forespørgsler, registreringer og korrektioner af registrerede  

 oplysninger.  Registreringen skal mindst indeholde oplysning om tidspunkt,  

 terminal, transaktionstype og angivelse af den person, oplysningerne  

 vedrørte.
 Stk.2. CSC Computer Management A/S skal efter anmodning  

 fremsende udskrift heraf til Rigspolitichefen.
 Stk.3. Der skal foretages stikprøvevis  

 gennemgang og kontrol af forespørgsler, registreringer af data og  

 sletninger af data i Index-registeret.
 Stk.4. Den i stk. 1 nævnte registrering (log)  

 skal opbevares i 1 år, hvorefter den slettes.
 § 18. Det til autorisationskoden knyttede  kendeord  

 skal indtastes ikke læsbart for skærmterminaler.  Når en  

 terminal forlades, skal der træffes sådanne foranstaltninger (log  

 off), at fornyet opkald vil kræve indtastning af kendeord (log on).
 § 19. Kendeord skal udskiftes efter nærmere  

 fastsatte procedurer, dog mindst én gang årligt.
 Stk.2. Rigspolitichefen kan foranledige udskiftning  

 af kendeord.
 Stk.3. Udskiftning af kendeord, der er knyttet til  

 den personlige autorisationskode, foretages af den autoriserede person.
 § 20. Udskrifter må kun anvendes og opbevares  

 hos politiet efter reglerne i § 21, medmindre udskrifterne  udgør en  

 del af en konkret sag i forvaltningen om enkelte registrerede personer.
 § 21. Udskrifterne skal opbevares aflåst,  

 når de ikke benyttes.
 Stk.2. Selvstændige udskrifter må  

 opbevares i 5 år, hvorefter de skal tilintetgøres.
Kapitel 4 Øvrige sikkerhedsforanstaltninger § 22. CSC Computer Management A/S skal iagttage de  

 sikkerhedsforanstaltninger, der er anført i "Sikkerhedsforskrifter for  

 CSC Computer Management A/S." § 23. Udskrivning fra registeret, der ikke sker  

 gennem anvendelse af edb-systemets terminaldel, skal ske ifølge en  

 driftsplan.  Denne skal angive tidspunkter for aflevering af  

 inddatamateriale, kørselsdag og aflevering af uddatamateriale fra CSC  

 Computer Management A/S.  Driftsplanen fastsættes af CSC Computer  

 Management A/S og sendes til Rigspolitichefen.
 Stk.2. Udskrivning, der ikke sker i henhold til  

 driftsplanen, må kun ske efter skriftlig anmodning fra en af  

 rigspolitichefen bemyndiget person.  CSC Computer Management A/S skal  

 gøres bekendt med, hvem der er berettiget til at rekvirere  

 udskrivning.
 Stk.3. I undtagelsestilfælde kan anmodning  

 som nævnt i stk. 2 fremsættes telefonisk.  Forinden udskrivning  

 og fremsendelse til politiet iværksættes, skal CSC Computer  

 Management A/S foretage kontrolopringning til en af de i stk. 2 nævnte  

 personer.  CSC Computer Management A/S skal påse, at skriftlig  

 anmodning som nævnt i stk. 2 er CSC Computer Management A/S i  

 hænde senest 3 hverdage efter, at telefonisk anmodning er fremsat.
 Stk.4. CSC Computer Management A/S skal adressere  

 forsendelser til en af de personer, der i medfør af stk. 2 er  

 berettiget til at rekvirere udskrifter.  Det kan dog i de enkelte forskrifter  

 for de i bilag 1 nævnte registre bestemmes, at visse forsendelser kan  

 sendes direkte til adressaten.
Kapitel 5 Registrerede personers adgang til oplysninger om sig  

 selv, samt videregivelse af oplysninger § 24. En registreret person kan gives meddelelse om  

 de oplysninger, der er i registreret om ham i det omfang, der er adgang  

 hertil i medfør af forskrifterne for de i bilag 1 nævnte  

 registre.
 § 25. Der kan i øvrigt kun videregives  

 oplysninger fra Index-registeret i det omfang, der er adgang hertil i  

 medfør af forskrifterne for de i bilag 1 nævnte registre.
Kapitel 6 Straf og ikrafttræden § 26. Overtrædelse af § 22 jf.  

 "Sikkerhedsforskrifter for CSC Computer Management A/S" og § 23  straffes med  

 bøde, medmindre højere straf er forskyldt efter lovgivningen i  

 øvrigt.
 § 27. Justitsministeriets forskrifter for Politiets  

 Index-register af 17. februar 1984 ophæves.
 § 28. Forskrifterne træder i kraft den  9.  

 maj 1998.
Rigspolitichefen, den 26. august  

 1998 Boye /Peter Carpentier Bilag 1 De registre som Index-registeret indeholder  

 personoplysninger fra.
 1. Det Centrale Kriminalregister.
 2. Det Centrale Kørekortregister.
 3. Det Centrale Pasregister.
 4. Politiets Våben- og Jagttegnsregister.
5. Det Centrale Rettighedsregister 6. Centralregisteret for Motorkøretøjer.
Bilag 2 Registerets indhold, datatyper.
 Udover tekniske markeringer for i hvilke(t) register, der er registreret  

 oplysninger om personen, registreres følgende oplysninger:
