 Ved noteveksling i Dar Es Salaam af 22. december 1994 og 26. januar 1995  

 er der indgået en overenskomst mellem Danmark og Tanzania i følge hvilken den  

 danske regering i perioden 1994-1998 yder et beløb på 28,7 millioner kroner  

 til støtte for Tanzanias nationale AIDS program (NACP).
Projektet har til formål at støtte det nationale AIDS program i  

 udviklingen og gennemførelsen af oplysningsarbejde samt et rådgivnings- og  

 behandlingsprogram for HIV-smittede og AIDS-patienter.
Herudover vil  

 projektet støtte udbygningen af et hjemmeplejesystem og bistå forældreløse  

 børn.
Indsatsen vil blive afprøvet i to regioner (Coast og Rukwa), inden der  

 udarbejdes nationale retningslinier for de nævnte sundheds- og socialydelser.
 Den danske støtte vil bl.a. omfatte transportmidler, medicin,  

 beskyttelsesmaterialer til sundhedspersonale, træning, underhold, oplysnings-  

 og undervisningsmaterialer, støtte til forældreløse børn samt støtte til  

 lokale NGO'er.
