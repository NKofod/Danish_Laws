(Til undervisningsinstitutioner med  

 gymnasiale suppleringskursus) På given foranledning gøres herved opmærksom på følgende forhold  

 vedrørende undervisning og eksamen under gymnasiale suppleringskursus:
 Mødepligt.
Ved oprettelse af gymnasiale suppleringskursus i 1972 blev det besluttet,  

 at der skulle være mødepligt ved alle kurser, der etableredes under  

 gymnasiale suppleringskursus.
Dette er meddelt i det informationsmateriale,  

 der siden oprettelsen er sendt til skoler m.fl., og har følgende formulering:
»Der er mødepligt, herunder pligt til at aflevere skriftlige opgaver,  

 hvis kursusplanen omfatter sådanne.
Grove tilsidesættelser af mødepligten kan  

 medføre udelukkende fra undervisningen.« Hvad sidste punktum angår, kan udelukkede elever få tilladelse til at  

 indstille sig som selvstuderende, hvis de for det første har deltaget i  

 undervisningen i rimeligt omfang og for det andet i faget fysik har fået  

 godkendt de obligatoriske laboratorieøvelser.
 Denne sanktion spiller ikke større rolle for studerende, der indstilles  

 til eksamen i matematik 1 og 2, fysik 1 og 2 samt kemi 1, da eksamenspensum i  

 disse fag er ens, hvad enten man indstiller sig som kursist eller som  

 selvstuderende.
 Hvad angår fagene matematik 3, fysik 3, kemi 2, biologi og geografi,  

 indstilles kursister med begrænset pensum, mens selvstuderende indstilles med  

 fuldt pensum.
 Overfor studerende, der er optaget på et kursus i et eller flere af disse  

 fem fag, anvendes følgende fremgangsmåde:
 Overholder de studerende ikke betingelserne for at gå på kurus, herunder  

 overholdelsen af mødepligten, skal der ske indstilling til direktoratet om  

 bortvisning og eventuel overførsel til selvstuderende status.
De studerende skal orienteres om mødepligten og om, hvilke forholdsregler  

 kursus og direktoratet agter at benytte, hvis den ikke overholdes.
Det er  

 rektors pligt at sørge for mødepligtens overholdelse.
Der føres omhyggelig  

 kontrol med de studerendes fremmøde, såvel generelt som i de enkelte fag.
 Rektor drager omsorg for, at kurserne har en løbende oversigt over hver  

 enkelt studerendes samlede forsømmelser og forsømmelser i enkelte timer.
 Forsømmelighed med aflevering af skriftlige opgaver, rapporter m.m.  

 sidestilles principielt med fravær fra undervisningen.
 Der er ikke fastsat nogen fast mødeprocent; men skønner kursus, at en  

 studerende ved forsat fravær i løbet af kursusforløbet vil komme op på et  

 fravær, der kan begrunde bortvisning, skal rektor give mundtlig advarsel.
 Fortsætter fraværet trods den mundtlige advarsel, skal den studerende have  

 en skriftlig advarsel i anbefalet brev.
Hvis heller ikke den skriftlige advarsel har den ønskede effekt, skal der  

 almindeligvis ske indberetning til direktoratet.
Forinden bør faglærerne have  

 haft lejlighed til at udtale sig og den studerende til at fremkomme med en  

 redegørelse.
Såvel udtalelse som redegørelse samt en oversigt over fraværet  

 bilægges indberetningen, som kan have to former:
 For stort fravær eller manglende aflevering af skriftlige arbejder blot i  

 et enkelt fag kan medføre bortvisning fra kursus.
 I ganske særlige tilfælde kan studerende, der f.eks. på grund af længere  

 tids sygdom eller hospitalsophold har måttet forsømme undervisningen, efter  

 direktoratets godkendelse få tilladelse til at fortsætte  

 kursusundervisningen, dog således, at de går til eksamen med selvstuderende  

 pensum.
 Laboratorieøvelser.
Hvad øvelser i fysik angår, følges de regler, der gælder for  

 fysikundervisningen i gymnasiet.
Studerende, der ikke kan fremlægge godkendte  

 øvelser til eksamen, må ikke eksamineres.
 Studerende, der på grund af sygdom eller af anden gyldig årsag ikke har  

 deltaget i enkelte øvelser,bør have mulighed for at gennemføre disse på  

 senere tidspunkter i kursusforløbet, men kursusstedet har ingen pligt til at  

 foranstalte afholdelse af øvelser for en studerende, der ikke har deltaget i  

 et større antal øvelser.
 Hvad laboratoriearbejde i kemi angår, må kursusstedet skønne, om en  

 studerende, der ikke kan indstilles til eksamen som kursist, har deltaget i  

 disse øvelser i tilstrækkeligt omfang til, at der kan blive tale om  

 indstilling som selvstuderende.
 P.D.V.
