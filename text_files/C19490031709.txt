 Efter at det ved statsministeriets bekendtgørelse af 2. juli 1948 er  

 fastsat, at det ved undervisningsministeriets bekendtgørelse af 22. marts  

 1948 indførte nye retskrivningssystem for de under sidstnævnte ministerium  

 hørende skoler m.v. vil være at anvende i statstjenesten fra den 1. oktober  

 1948 at regne, har der mellem statsministeriet, justitsministeriet og  

 kirkeministeriet været ført forhandling om det nye retskrivningssystems  

 anvendelse ved ministerialbøgernes førelse og ved udfærdigelse af attester  

 efter disse.
 Med statsministeriets tilslutning fastsættes tidspunktet for det nye  

 retskrivningssystems indførelse ved ministerialbøgernes førelse herefter til  

 den 1. januar 1950.
 Idet man iøvrigt henviser til de i fornævnte bekendtgørelse af 22. marts  

 1948 indeholdte regler, skal man meddele følgende nærmere forskrifter med  

 hensyn til skrivemåden af personnavne og stednavne.
- I.
Personnavne:
Personnavne vil fremdeles være at skrive med stort begyndelsesbogstav.
I  

 stedet for aa vil der kunne anvendes å efter nedenstående regler.
A.
Hvor - navngivelse (ved dåb, eventuelt ved fremstilling i kirken efter  

 hjemmedåb, eller ved borgerlig navngivelse) allerede - har fundet sted med et  

 navn - fornavn eller familienavn -, hvori der fremkommer et aa eller å, bør  

 der ikke ske rettelse i  ministerialbøgerne  fra aa til å eller  

 omvendt.
Attester, der udstedes efter ministerialbøgerne, skal affattes med  

 anvendelse af den i kirkebogen benyttede skrivemåde, dog at attester - på -  

 begæring - kan udfærdiges med anvendelse af aa eller å såvel i  

 navnerubrikken som i forældrerubrikken med hensyn til angivelsen af  

 forældrenes navne efter vedkommendes ønske, uanset kirkebogens udvisende, og  

 uanset om navngivelse har fundet sted før eller efter den 1. januar 1950.
B.
Ved fremtidige navngivelser skal det være overladt til  

 vedkommende indehaver af forældremyndigheden, eller, hvis der er flere, den  

 af dem, der har ansvaret for anmeldelsen til præsten, at afgøre, om  

fornavne , hvori der forekommer et aa eller å, skal skrives med aa  

 eller å, og der bør i hvert enkelt tilfælde afæskes den eller de pågældende  

 en erklæring med hensyn til, hvorledes sådanne navne ønskes skrevet.
Sådan  

 erklæring kan afgives mundtligt, men der bør i ministerialbøgernes  

 anmærkningsrubrik foretages notering om erklæringen med angivelse af, under  

 hvilken dato og af hvem den er afgivet.
Ligeledes vil forældremyndighedens indehaver kunne bestemme, at et i  

 faderens (moderens) familienavn forekommende aa i barnets familienavn  

 skal anføres med å, og at samme skrivemåde skal anvendes ved angivelse af  

 faderens (moderens) familienavn i forældrerubrikken.
Herom vil der være at  

 foretage notering i anmærkningsrubrikken på tilsvarende måde som foran  

 anført.
 Attester må herefter alene udfærdiges med den i ministerialbogen anvendte  

 skrivemåde.
 Det bemærkes herved, at den skrivemåde af familienavnet , som  

 herefter finder anvendelse, vil være at anvende også ved dåb og navngivelse  

 af yngre søskende.
II.
Stednavne:
Stednavne skrives fremdeles med stort begyndelsesbogstav.
Dette gælder  

 også, hvor navnet består af flere adskilte ord, f.eks.
Kirke Helsinge, Gevnø  

 Mark, Davids Sogn, Kalundborg Købstads Landdistrikt.
 Endvidere vil betegnelserne By, Sogn, Herred og Amt være at skrive med  

 stort begyndelsesbogstav.
 Det fornødne antal eksemplarer af nærværende cirkulære vedlægges til  

 omdeling blandt stiftets præster.
 Kirkeministeriet, den 30. december 1949.
P.
M.
V.
 Th.Thomsen.
M.
G.
Petersen Eksp.sekr.
