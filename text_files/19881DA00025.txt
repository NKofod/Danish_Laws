Nr BTB 25 Betænkning over Forslag til folketingsbeslutning om gratis insulin til  

 sukkersygepatienter   

 Nr B 25 1988-89, 1. samling Afgivet af Sundhedsudvalget Afgivet: 19890317 Udvalget har behandlet forslaget i nogle møder og har herunder stillet spørgsmål til sundhedsministeren, som denne har besvaret skriftligt.
 Der er af et flertal stillet ændringsforslag, hvorom henvises til de  

 ledsagende bemærkninger.
 Et af udvalgets spørgsmål og ministerens besvarelse heraf er optrykt som  

 bilag til betænkningen.
 Herefter indstiller et flertal (Socialdemokratiets, Socialistisk  

 Folkepartis og Fremskridtspartiets medlemmer af udvalget) forslaget til  

vedtagelse med det stillede ændringsforslag.
 Et mindretal (Det Konservative Folkepartis, Venstres, Det Radikale  

 Venstres, Centrum-Demokraternes og Kristeligt Folkepartis medlemmer af  

 udvalget) indstiller forslaget til forkastelse ved 2. (sidste)  

 behandling.
Ændringsforslag Af et flertal (S, SF og FP):
Til teksten 1) I teksten ændres »inden den 1. januar 1989« til: »med  

 henblik på vedtagelse i indeværende folketingsår inden den 1. maj 1989«.
Bemærkninger Det foreslås, at lovforslag om gratis insulin til sukkersygepatienter  

 fremsættes inden 1. maj 1989 med henblik på, at lovforslaget kan vedtages i  

 indeværende folketingsår.
Ahlmann-Ohlsen (KF) Grove (KF) Karen Højte Jensen (KF) Mejdahl (V) Jørgen  

 Winther (V) Pia Kjærsgaard (FP) fmd.
Kirsten Lee (RV) Lis Noer Holmberg  

 (CD) Inger Stilling Pedersen (KRF) Dorte Bennedsen (S) Anna-Marie Hansen (S)  

 Tove Lindbo Larsen (S) Torben Lund (S) nfmd.
Qvist Jørgensen (S)  

 Ingrid Rasmussen (S) Tommy Dinesen (SF) Birgitte Husmark (SF) Bilag Et af udvalgets spørgsmål til sundhedsministeren og dennes svar herpå:
 Spørgsmål:
Kan ministeren bekræfte, at insulin er gratis i Sverige, og kan ministeren  

 i givet fald bekræfte, at insulinforbruget er steget, efter at insulin er  

 blevet gratis? Svar:
 På baggrund af oplysninger indhentet fra Socialstyrelsens  

 Lækemedelsavdelning i Sverige kan det bekræftes, at insulin er gratis i  

 Sverige.
 Socialstyrelsens Lækemedelsavdelning har endvidere oplyst over for  

 Sundhedsstyrelsen, at der ikke findes statistisk materiale, der viser, om  

 insulinforbruget steg, da insulin blev gjort gratis.
