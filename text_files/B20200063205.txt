Bekendtgørelse om ændring af frist for indsendelse af årsregnskab til Trossamfundsregistret i forbindelse med håndtering af COVID-19 I medfør af § 21, stk. 2, i lov nr. 1533 af 19. december 2017 om trossamfund uden for folkekirken fastsættes:
 § 1. Uanset fristen i § 19, stk. 5, i bekendtgørelse om Trossamfundsregistret skal årsregnskabet for anerkendte trossamfund og menigheder, der er omfattet af et trossamfunds anerkendelse, hvis regnskabsår afsluttes i perioden fra den 31. oktober 2019 til og med den 30. april 2020, være indsendt til Trossamfundsregistret senest 8 måneder efter regnskabsårets udløb.
 § 2. Bekendtgørelsen træder i kraft den 19. maj 2020.
 Stk. 2. Bekendtgørelsen ophæves den 1. januar 2021.
