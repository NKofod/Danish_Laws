 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Investeringsfradrag efter reglerne i denne lov  

 kan foretages i anledning af opførelse, ombygning eller forbedring af  

 erhvervsbygninger.
Stk. 2.  Investeringsfradrag kan foretages, når § 2.  Ved opgørelsen af den skattepligtige indkomst  

 for det indkomstår, hvori bygningen er færdiggjort og taget i brug som nævnt  

 i § 1, stk. 2, og for det følgende indkomstår kan investeringsfradrag  

 foretages med 5 pct. årlig af anskaffelsessummen for bygningen og de særlige  

 installationer i denne eller af ombygnings- eller forbedringsudgiften.
 Det er dog en betingelse, at bygningen ved vedkommende indkomstårs udgang  

 tilhører den skattepligtige og bruges til et formål, der giver ret til  

 skattemæssige afskrivninger.
Stk. 2.  Anskaffelsessummen samt ombygnings- eller  

 forbedringsudgiften opgøres efter reglerne i lov om skattemæssige  

 afskrivninger m.v.
Er kun en del af bygningen afskrivningsberettiget, finder  

 den nævnte lovs § 20 anvendelse.
 Stk. 3.  Investeringsfradrag kan kun beregnes af det  

 beløb, hvormed anskaffelsessummen overstiger 60.000 kr.
§ 3.  Investeringsfradrag berører ikke størrelsen af  

 de afskrivninger, der kan foretages efter lov om skattemæssige afskrivninger  

 m.v.
Fradraget berører heller ikke opgørelsen af en eventuel salgsfortjeneste  

 efter lov om særlig indkomstskat m.v. eller efter § 5, stk. 1, litra a, i  

 statsskattelov nr. 149 af 10. april 1922.
 § 4.  Loven gælder ikke for Færøerne og Grønland.
 Givet på Amalienborg, den 26. juni 1975.
 Under Vor Kongelige Hånd og Segl.
 MARGRETHE R.
 Svend Jakobsen.
