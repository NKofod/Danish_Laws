 I henhold til § 81 i kildeskatteloven, jfr. lovbekendtgørelse nr. 402 af  

 19. august 1983, bestemmes følgende:
§ 1.  Den skattepligtige er fritaget for at indgive  

 sædvanlig selvangivelse, såfremt der indgives en særlig erklæring om, a. at vedkommende i indkomståret ikke har haft indkomst, eller b. at vedkommende ikke har haft anden form for indkomst eller formue, end  

 hvad det fremgår af selvangivelsen, at skattemyndighederne er bekendt med.
 § 2.  Har den skattepligtige haft anden indkomst,  

 fradrag eller formue end nævnt i § 1, litra b, skal selvangivelse indgives.  

 Den skattepligtige er dog fritaget for at anføre indtægter m.v., som nævnt i  

 § 1, litra b, på selvangivelsen, såfremt erklæring herom samtidig indgives.
 § 3.  Den særlige erklæring afgives i øvrigt i  

 overensstemmelse med de regler, der gælder om indgivelse af selvangivelse.
 § 4.  Den skattepligtige, der vælger at indgive den  

 særlige erklæring, er forpligtet til på skattemyndighedernes begæring at  

 meddele sådanne oplysninger, som han skulle have meddelt, hvis han havde  

 indgivet særlig selvangivelse.
 § 5.  Bekendtgørelsen har virkning fra og med  

 indkomståret 1983. Samtidig ophæves ministeriet for skatter og afgifters  

 bekendtgørele nr. 473 af 29. oktober 1980.
