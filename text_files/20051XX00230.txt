Skriftlig fremsættelse (25. januar 2006) Økonomi- og erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om det  

 europæiske andelsselskab (SCE-loven) (Lovforslag nr.
L 133).
Lovforslaget skal sikre, at de nødvendige supplerende regler  

 er på plads, således at det i overensstemmelse med Rådets forordning nr.  

 1435/2003 af 22. juli 2003 om statut for det europæiske andelsselskab (SCE)  

 er  

 muligt at stifte et SCE-selskab i ethvert EU-medlemsland fra den 18. august  

 2006. Et SCE-selskab er en ny fælleseuropæiske selskabsform for  

 andelsselskaber.
Forordningen er umiddelbart gældende i de enkelte  

 medlemslande.
Det nye SCE-selskab tilgodeser samme behov for  

 strukturtilpasninger på fællesskabsplan for andelsselskaber med  

 grænseoverskridende aktiviteter, som det Europæiske Selskab (SE) tilgodeser  

 for  

 aktieselskaber.
Lovgivning for Europæiske Selskaber blev gennemført ved lov  

 nr.  

 363 og 364 af 19. maj 2004 og lov nr. 281 af 26. april 2004.
Lovforslaget indeholder desuden forslag til regler på nogle  

 af de områder, hvor det ifølge forordningen er overladt til medlemsstaterne  

 at  

 tage stilling til, om der skal fastsættes nationale regler for SCE-selskaber.  

 Det drejer sig f.eks. om minimumsantal medlemmer i et SCE-selskabs  

 administrations-,  

 ledelses- og tilsynsorgan.
Endelig indeholder lovforslaget enkelte  

 konsekvensændringer i tilknyttet lovgivning.
 Lovforslaget indeholder bl.a. supplerende regler om:
Selskabets stiftelse Fusion og flytning af hjemsted (beskyttelse af  

 interessenter) Selskabets ledelse Kompetent myndighed Straf, anmeldelse og registrering.
 Ved udarbejdelse af SCE-lovforslaget er der i vidt omfang  

 anvendt samme gennemførelsesmodel, som blev anvendt i forbindelse med den  

 nødvendige lovgivning som følge af SE-forordningens anvendelse i dansk ret.  

 Det  

 vil sige en lov, der supplerer forordningen med nødvendige nationale  

 bestemmelser  

 eller med bestemmelser, der kan lette anvendelsen af forordningen i dansk  

 ret.
 Da der ikke findes dansk lovgivning for andelsselskaber, kan  

 forordningens henvisninger til national lovgivning for Danmarks vedkommende  

 ligeledes omfatte andelspraksis, jf. erklæring til Rådets protokol af 22.  

 juli  

 2003. Andelspraksis er den sædvane, der har dannet sig i forhold til, hvordan  

 vedtægter o.lign. normalt regulerer andelsselskabers forhold.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
