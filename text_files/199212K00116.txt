Nr LSF 116 Forslag til Lov om apotekernes bruttoavance i 1993 Fremsat af sundhedsministeren (Ester Larsen) den 2. december 1992 Vedtaget ved tredjebehandling den 18. december 1992 Lov nr. 1084 af 23/12/1992 § 1. Apotekernes bruttoavance for 1993 fastsættes til 1.660 mio.
 kr. i 1993-prisniveau.
§ 2. Apotekerne yder varigt den offentlige sygesikring en rabat på  

 1,17 pct. af sygesikringens udgifter, ekskl. moms, til tilskudsberettigede  

 lægemidler.
Statens generelle tilskud til amtskommunerne og Københavns og  

 Frederiksberg Kommuner for 1993 reduceres med 30 mio. kr. i 1993-prisniveau.
 § 3. Loven træder i kraft ved bekendtgørelsen i Lovtidende.
 Stk. 2. Loven gælder ikke for Færøerne og Grønland.
Oprindeligt fremsat forslag § 1. Apotekernes bruttoavance for 1993 fastsættes til højst  

 1.617,2 mio.kr. i 1993-prisniveau.
 Stk. 2. Apotekernes overskud for 1993 fastsættes til højst 120  

 mio.kr. i 1993-prisniveau.
 § 2. Såfremt bruttoavancen i 1993 forudses at overstige det i § 1  

 fastsatte beløb, regulerer sundhedsministeren efter forhandling med Danmarks  

 Apotekerforening løbende herfor gennem ændring i beregningen af  

 forbrugerpriserne på lægemidler.
 Stk. 2. Apotekerne skal senest den 15. februar 1994 til  

 Sundhedsstyrelsen indberette apotekernes vareforbrug, rabatudgifter og  

 bruttoomsætning i 1993. Indberetningen skal være påtegnet af apotekets  

 revisor.
 § 3. Statens generelle tilskud til amtskommunerne for 1993  

 reduceres med 30 mio. kr. i 1993-prisniveau.
 § 4. Loven træder i kraft ved bekendtgørelse i Lovtidende.
 Stk. 2. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for forslaget I henhold til apotekerloven (lov nr. 279 af 6. juni 1984) fastsættes  

 apotekernes detailavance ved salg af lægemidler af sundhedsministeren i form  

 af regler for beregning af avance og regler om tillæg, gebyrer, rabatter m.v.  

 Ved fastsættelse af reglerne søges der opnået en samlet bruttoavance, der  

 dels kan dække udgifterne til opretholdelse af det landsdækkende  

 apotekervæsen med et rimeligt serviceniveau, dels kan give apotekerne et  

 rimeligt gennemsnitligt overskud.
Størrelsen af den samlede bruttoavance  

 forudsættes efter apotekerlovens § 45 fastsat ved aftale mellem  

 sundhedsministeren og Danmarks Apotekerforening for en to-årig periode.
 Bruttoavancen for 1992 blev ved lov nr. 395 af 20. maj 1992 om apotekernes  

 bruttoavance i 1992 fastsat til 1.647,5 mio.kr. i 1992-prisniveau.
 Som et led i forliget om finansloven for 1993 er det aftalt, at  

 apotekernes bruttoavance i 1993 nedsættes med 60 mio.kr. i 1993-prisniveau.
2. Forslagets indhold I fravær af almindelig priskonkurrence på apoteksområdet er der ved  

 fastsættelsen af bruttoavancen i 1993 på 1.617,2 mio.kr. forudsat et  

 produktivitetskrav på ca. 2,5%.
 I den afgivne betænkning over lovforslaget om fastsættelse af apotekernes  

 bruttoavance for 1992 og 1993 erklærede et flertal, at kontingentet til  

 Danmarks Apotekerforening skal søges fjernet fra apoteksregnskabet med  

 virkning fra 1993. Bruttoavancen i nærværende lovforslag på 1.617,2 mio.kr.  

 er fastsat i overensstemmelse hermed.
 Endelig er der ved fastsættelse af bruttoavancen på 1.617,2 mio.kr.  

 forudsat en reduktion af apotekernes gennemsnitlige overskud, som ved  

 lovforslaget maksimeres til 400.000 kr. pr. apotek.
 Disse krav til apotekernes driftsudgifter og overskud giver grundlag for  

 en avancenedsættelse på 60 mio.kr.
Bruttoavancen for 1992, som ved lov nr. 395 af 20. maj 1992 er fastsat til  

 1.647,5 mio.kr., kan først endeligt opgøres i 1993. Såfremt den endelige  

 bruttoavance i 1992 afviger fra det ved nævnte lov fastsatte beløb, skal der  

 i henhold til loven ske regulering herfor i beregningen af forbrugerpriserne  

 på lægemidler.
Der er ikke ved fastsættelsen af bruttoavancen i 1993 på  

 1.617,2 mio.kr. indregnet et beløb for en eventuel afvigelse i bruttoavancen  

 for 1992. Det kan på den baggrund blive aktuelt med en særlig regulering af  

 bruttoavancen i 1993 herfor.
Den endelige bruttoavance for 1993 kan derfor  

 afvige fra de fastsatte 1.617,2 mio.kr.
3. Økonomiske og administrative følger Lovforslaget forudsætter en overvågning af omsætningsudviklingen m.v. i  

 samme omfang som hidtil.
Lovforslaget har derfor ingen administrative  

 konsekvenser.
Forslaget giver en besparelse for sygesikringen på 30 mio.kr. i forhold  

 til forventet avance i 1993 uden lovindgreb.
Besparelsen inddrages ved  

 reduktion af de amtskommunale bloktilskud ved reguleringen i 1993.
Efter 2. behandling den 16. december 1992 § 1. Apotekernes bruttoavance for 1993 fastsættes til 1.660 mio.  

 kr.
 i 1993-prisniveau.
§ 2. Apotekerne yder varigt den offentlige sygesikring en rabat på  

 1,17 pct. af sygesikringens udgifter, ekskl. moms, til tilskudsberettigede  

 lægemidler.
Statens generelle tilskud til amtskommunerne og Københavns og  

 Frederiksberg Kommuner for 1993 reduceres med 30 mio. kr. i 1993-prisniveau.
 § 3. Loven træder i kraft ved bekendtgørelsen i Lovtidende.
 Stk. 2. Loven gælder ikke for Færøerne og Grønland.
