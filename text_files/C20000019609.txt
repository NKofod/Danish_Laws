Cirkulære om skattefri  

 godtgørelse til dækning af rejseudgifter, gældende fra 1.  

 januar 20011) I medfør af ligningslovens § 9, stk. 4 -  

 6, og § 9 A, jf. lovbekendtgørelse nr. 775 af 16. august 2000,  

 som ændret ved lov nr. 1300 af 20. december 2000, samt det af  

 Ligningsrådet for 2001 fastsatte tillæg til satsen for  

 rejsegodtgørelse for kost og småfornødenheder, jf.  

 ligningslovens § 9 A, stk. 2, pkt.1, gælder  

 nedenstående regler og satser for skattefri rejsegodtgørelse fra  

 og med den 1. januar 2001.
 Det bemærkes, at ovennævnte ændring af  

 ligningsloven af 20. december 2000 har medført, at registrerede  

 erhvervsfiskere fra og med 1. januar 2001 kan anvende rejsereglerne, hvis de  

 ikke i samme indkomstår har valgt at tage fradrag efter ligningslovens  

 § 9 G, jf. nedenstående pkt. 1.3.3. og 4.4.4., og at  

 selvstændigt erhvervsdrivende - ligeledes fra og med 1. januar 2001-  

 kan tage fradrag med standardsatserne også ved rejse i Danmark, jf.  

 nedenstående pkt. 5.
 1. Betingelser for udbetaling af skattefri godtgørelse for  

 udgifter ved rejse.
 1.1. Rejse:
Der kan udbetales skattefri godtgørelse for  

 udgifter, der påføres lønmodtageren, fordi  

 lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin  

 sædvanlige bopæl.
Det kan f.eks. være tilfældet, hvor  

 lønmodtageren midlertidigt er ansat direkte på den  

 pågældende arbejdsplads.
 Der kan endvidere udbetales skattefri godtgørelse  

 for rejseudgifter, der påføres lønmodtageren, fordi  

 arbejdsgiveren midlertidigt udsender den pågældende til et andet  

 arbejdssted end lønmodtagerens sædvanlige arbejdsplads,  

 når dette medfører, at lønmodtageren ikke har mulighed  

 for at overnatte på sin sædvanlige bopæl.
 1.2. Tidsbegrænsning for udbetaling af skattefri  

 godtgørelse:
1.2.1. Der kan udbetales skattefri  

 rejsegodtgørelse, når der arbejdes på et midlertidigt  

 arbejdssted.
Ved udbetaling af skattefri godtgørelse for udgifter til  

 kost og småfornødenheder kan et arbejdssted højst anses  

 for midlertidigt i de første 12 måneder.
 Tidsbegrænsningen på 12 måneder  

 gælder dog ikke, når arbejdsstedet i takt med arbejdets  

 udførelse eller færdiggørelse flyttes over en  

 strækning på mindst 8 km.
 En ny 12 måneders periode påbegyndes,  

 når der foretages et arbejdsstedsskifte.
 1.2.1.1. Et arbejdsstedsskifte anses for foretaget:
 1.2.1.1.1. Når der for samme arbejdsgiver i samme  

 arbejdsprojekt skiftes til en ny arbejdsplads mindst 8 km ad normal  

 transportvej fra den tidligere arbejdsplads.
 1.2.1.1.2. Når der for samme arbejdsgiver skiftes  

 til et andet arbejdsprojekt.
 1.2.1.1.3. Ved arbejdsgiverskifte, selvom der arbejdes i  

 samme arbejdsprojekt.
 1.2.1.2. Der påbegyndes en ny 12 måneders  

 periode ved tilbagevenden til et tidligere, midlertidigt arbejdssted.
 Hvis tilbagevenden til det tidligere, midlertidige  

 arbejdssted ikke var upåregnelig, er det dog en betingelse, at der er  

 forløbet 20 arbejdsdage, siden lønmodtageren sidst arbejdede  

 på det tidligere arbejdssted.
 1.3. Skattefri godtgørelse kan dog ikke udbetales:
 1.3.1. For rejser under 24 timer.
 1.3.2. For rejser uden overnatning.
 1.3.3. Til personer, som kan anvende ligningslovens  

 § 33 C (personer på skibe omfattet af D.I.S.) eller  

 sømandsfradragsloven.
 Til personer, som modtager ydelser efter ligningslovens  

 § 7, r, (ansatte udsendt af den danske stat) eller § 31,  

 stk. 4, (ansatte under uddannelse m.v., der er omfattet af andre,  

 tilsvarende regler).
 Til personer (registrerede erhvervsfiskere), som for et  

 indkomstår har valgt at tage fradrag efter ligningslovens § 9 G  

 ved fangstture i det pågældende indkomstår.
1.3.4. Til dækning af kost hvis arbejdsgiveren helt  

 eller delvis har dækket denne som udlæg efter regning.
Hvis  

 morgenmad er inkluderet i logiudgifter, som betales af arbejdsgiveren, anses  

 morgenmaden ikke for dækket som udlæg efter regning.
 1.3.5. Til dækning af logi, hvis arbejdsgiveren helt  

 eller delvis har dækket udgifterne hertil som udlæg efter regning  

 eller har stillet frit logi til rådighed.
 1.3.5.1. Til dækning af logi, når  

 lønmodtageren i sit hverv medvirker til transport af varer eller  

 personer, gør tjeneste om bord på skibe (herunder  

 fiskerfartøjer), arbejder på luftfartøjer eller i  

 fartøjer og installationer, der anvendes i tilknytning til  

 efterforskning og udnyttelse af naturforekomster.
1.3.6. Hvis godtgørelsen udbetales med  

 højere beløb end de i pkt. 2 anførte satser.
Hele  

 beløbet anses i så fald for personlig indkomst, og i stedet kan  

 der foretages fradrag i den skattepligtige indkomst, se pkt. 4.1.1. og pkt.  

 4.3.1.
 Dette gælder dog ikke, såfremt arbejdsgiveren  

 har anset det beløb, der overstiger satsen, for løn i relation  

 til A-skat, AM-bidrag og SP-bidrag.
1.3.7. Hvis godtgørelsen modregnes i en forud  

 aftalt bruttoløn.
Herved forstås, at lønnen  

 løbende reguleres i overensstemmelse med den udbetalte  

 rejsegodtgørelse.
 2. Maksimale rejsegodtgørelser.
 2.1. Lønmodtagere generelt.
 2.1.2. Danmark og udlandet:
 2.1.2.1. Ved rejse med overnatning kan der til kost og  

 småfornødenheder udbetales 363 kr. pr. døgn og 1/24 heraf  

 pr. påbegyndt time for tilsluttende rejsedag.
 2.1.2.1.1. Ligningsrådet har forhøjet satsen  

 for kost og småfornødenheder, jf. pkt. 2.1.2.1., ved rejse med  

 overnatning i Japan med 114 kr. til 477 kr., jf. ligningslovens § 9 A,  

 stk. 2, pkt. 1.
 For tilsluttende rejsedag i Japan kan der pr.  

 påbegyndt time udbetales 1/24 af 477 kr.
 2.1.2.2. Ved rejse med overnatning kan der til logi  

 udbetales 156 kr. pr. døgn.
 2.2. Turistchauffører.
 2.2.1. Danmark:
 Ved rejse med overnatning kan der til kost og  

 småfornødenheder udbetales 75 kr. pr. døgn og 1/24 heraf  

 pr. påbegyndt time for tilsluttende rejsedag.
 2.2.2. Udlandet:
 Ved rejse med overnatning kan der til kost og  

 småfornødenheder udbetales 150 kr. pr. døgn og 1/24 heraf  

 pr. påbegyndt time for tilsluttende rejsedag.
 2.3. 25% til småfornødenheder.
 Dækker arbejdsgiveren lønmodtagerens  

 rejseudgifter efter regning, kan der uanset pkt. 1.3.4. udbetales et  

 skattefrit beløb på indtil 25% af standardsatsen for  

 kostudgifter, jf. pkt. 2.1.2.1. og 2.1.2.1.1. De 25% af satsen beregnes for  

 den samlede rejse, dvs. også for evt. påbegyndte timer på  

 en tilsluttende rejsedag.
 3. Reduktion af satserne.
 3.1. Hvis der stilles fri kost til rådighed for  

 lønmodtageren, sker der reduktion i godtgørelsen.
 Satserne for godtgørelse af udgifter til kost og  

 småfornødenheder reduceres med henholdsvis 15%, 30% og 30% for  

 fri morgenmad, fri frokost og fri middag.
 Uanset reduktionen for fri kost kan arbejdsgiveren dog  

 altid til dækning af udgifter til småfornødenheder  

 udbetale et beløb på indtil 25% af standardsatsen for  

 kostudgifter, jf. pkt. 2.1.2.1. og 2.1.2.1.1. De 25% af satsen beregnes for  

 den samlede rejse, dvs. også for evt. påbegyndte timer på  

 en tilsluttende rejsedag.
 4. Betingelser for fradrag.
 4.1. Differencefradrag.
 4.1.1. Hvis betingelserne for skattefri  

 rejsegodtgørelse er opfyldt, men udbetaling ikke er sket eller er sket  

 med lavere beløb end de satser, der gælder for den  

 pågældende lønmodtager, jf. pkt. 2., kan  

 lønmodtageren uden dokumentation for de faktiske udgifter foretage  

 fradrag i den skattepligtige indkomst for differencen.
 4.2. 25%-fradrag.
 4.2.1. Såfremt arbejdsgiveren afholder  

 lønmodtagerens rejseudgifter efter regning, kan lønmodtageren  

 ved indkomstopgørelsen fradrage udgifter til  

 småfornødenheder med 25% af standardsatsen for kostudgifter, jf.  

 pkt. 2.1.2.1. og 2.1.2.1.1. De 25% af satsen beregnes for den samlede rejse,  

 dvs. også for evt. påbegyndte timer på en tilsluttende  

 rejsedag, jf. pkt. 2.3.
 Tilsvarende gælder for den lønmodtager, der  

 alene har modtaget fri kost på en rejse (og ingen skattefri  

 godtgørelse).
 4.3. Fradrag for dokumenterede udgifter.
 4.3.1. Hvis betingelserne for skattefri  

 rejsegodtgørelse er opfyldt, men udbetaling heraf ikke er sket, kan  

 lønmodtageren foretage fradrag i den skattepligtige indkomst med de  

 dokumenterede, faktiske rejseudgifter.
 4.3.2. Hvis de faktiske rejseudgifter overstiger den  

 udbetalte skattefri rejsegodtgørelse, kan lønmodtageren  

 foretage fradrag i den skattepligtige indkomst med det beløb, hvormed  

 de dokumenterede, faktiske udgifter overstiger den modtagne  

 rejsegodtgørelse.
 4.4. Fradrag efter pkt. 4.1., pkt. 4.2. eller pkt. 4.3.  

 kan kun foretages i det omfang, det sammen med andre udgifter, der er  

 forbundet med det indtægtsgivende arbejde, overstiger 4.400 kr., jf.  

 ligningslovens § 9, stk. 1.
 4.4.1. Fradrag efter pkt. 4.1., pkt. 4.2. eller pkt. 4.3.  

 kan, sammen med andre fradrag der vedrører indkomsterhvervelsen i  

 udlandet, ikke overstige den udenlandske lønindkomst, der skal  

 medregnes i den danske indkomstopgørelse.
 4.4.2. Fradrag for de faktiske udgifter til kost skal ikke  

 reduceres med værdien af et sparet hjemmeforbrug.
 4.4.3. Der kan ikke foretages afskrivninger i den  

 skattepligtige indkomst på driftsmidler m.v., der anvendes i  

 forbindelse med logiet, når der foretages fradrag med satsen for logi,  

 eller der modtages skattefri logigodtgørelse.
 4.4.4. Personer, som kan anvende ligningslovens § 33  

 C (personer på skibe omfattet af D.I.S.) eller  

 sømandsfradragsloven, personer, som modtager ydelser efter  

 ligningslovens § 7, r, (ansatte udsendt af den danske stat) eller  

 § 31, stk. 4, (ansatte under uddannelse m.v.), personer, som  

 aftjener værnepligt, og frivilligt personel i den periode, der er  

 fastsat som uddannelsestid, samt personer (registrerede erhvervsfiskere), som  

 for et indkomstår har valgt at tage fradrag efter ligningslovens  

 § 9 G ved fangstture i det pågældende indkomstår, kan  

 ikke foretage standardfradrag for rejseudgifter efter pkt. 4.1., pkt. 4.2.  

 eller pkt. 4.3.2.
 5. Selvstændigt erhvervsdrivende.
 5.1. Selvstændigt erhvervsdrivende kan ved rejse,  

 jf. pkt. 1.1., i stedet for fradrag for de dokumenterede, faktiske  

 rejseudgifter foretage fradrag med de under pkt. 2.1., eller pkt. 2.2.  

 nævnte satser, jf. ligningslovens § 9 A, stk. 8.
 Fradraget kan foretages med de satser, der gælder  

 for godtgørelse til lønmodtagere i de pågældende  

 erhverv.
 Selvstændigt erhvervsdrivende er også omfattet  

 af reglerne om reduktion for fri kost på rejsen, jf. pkt. 3.
 6. Medlemmer af eller medhjælpere for bestyrelser, udvalg,  

 kommissioner, råd og lignende.
 6.1. Reglerne i pkt.1. - pkt.3. incl. kan også  

 anvendes af medlemmer af eller medhjælpere for bestyrelser, udvalg,  

 kommissioner, råd og lignende, hvad enten de er ulønnede eller  

 aflønnes med et vederlag, der er A-indkomst.
 Reglerne i pkt. 4. kan desuden anvendes af lønnede  

 medhjælpere for bestyrelser, udvalg, kommissioner, råd og  

 lignende, hvis vederlag er A-indkomst.
 7. Cirkulæret træder i kraft den 1.  

 januar 2001. Samtidig ophæves TSS-cirkulære 1999-45 (ikke  

 offentliggjort i Ministerialtidende).
