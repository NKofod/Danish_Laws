Formålet med registeret er registrering og databehandling af oplysninger om de indkomne skaders art og behandling samt deres opståen, årsag og hyppighed.
Endvidere anvendes registeret til analyse og forskning vedrørende skaders opståen, og resultaterne heraf indgår som grundlag for arbejdet med forebyggelse af skadernes opståen og for arbejdet med forbedring af skadernes behandling, samt ved den enkelte patients undersøgelse og behandling.
Endelig anvendes registeret til fremstilling af statistik over skadestuernes virksomhed med henblik på administration og styring af denne virksomhed samt skadestuernes kapacitet og ressourceanvendelse.
Personkreds: Registeret må kun indeholde oplysninger om patienter og disses pårørende, personer, der har indbragt patienten til skadestuen, patientens arbejdsgiver, patientens egen læge samt personale, der har deltaget i skadestuens undersøgelse/behandling af patienten.
 Ikrafttrædelsesdato: 23/02/1989.
