Værdiansættelse af goodwill - Værdiansættelse af goodwill.
 Ligningsrådet blev anmodet om svar på følgende  

 spørgsmål:
1. Vil det give anledning til krav om skatter eller afgifter,  

 såfremt der finder hel eller delvis overdragelse sted af en virksomhed  

 fra far til søn på grundlag af en goodwillværdi på 0  

 kr.? 2. Såfremt spørgsmål 1 besvares benægtende,  

 ønskes det tillige oplyst, hvorvidt et efterfølgende salg af  

 hele virksomheden til tredjemand, hvor der ydes betaling for goodwill, kan  

 indebære, at der efterfølgende vil blive krævet fastsat en  

 goodwillværdi ved den første overdragelse? Sagens omstændigheder var følgende:
 Ejeren af en personligt drevet virksomhed påtænkte som led i  

 et generationsskifte at overdrage en del af virksomheden til sin  

 søn.
Virksomheden havde i de seneste regnskabsår haft svingende  

 driftsresultater, og på grundlag heraf havde revisor i henhold til  

 SD-cirkulære 1988-17, jf.
TS-cirkulære 1990-7, beregnet, at der  

 ved hel eller delvis overdragelse af virksomheden ikke ville være nogen  

 skattemæssig goodwillværdi.
 Det var imidlertid forudsat, at der ved en efterfølgende  

 overdragelse til tredjemand eventuelt ville blive ydet betaling for  

 goodwill.
 Ligningsrådet afviste at fastsætte eller godkende en  

 goodwillværdi i forbindelse med den første overdragelse, idet en  

 sådan værdiansættelse ikke kunne ske med fornøden  

 sikkerhed.
 Ligningsrådet bemærkede dog, at goodwill ved overdragelse skal  

 ansættes til handelsværdien, og at handelsværdien i denne  

 forbindelse er det beløb, som tredjemand forventes at ville  

 betale.
 Beregningsreglen i SD-cirkulære 1988-17 har kun vejledende karakter,  

 og da det på baggrund af spørgsmålet om  

 efterfølgende overdragelse kunne forudsættes, at goodwillen i  

 det konkrete tilfælde havde en reel handelsværdi, ville  

 beregningen ikke kunne ske efter retningslinjerne i cirkulæret.
