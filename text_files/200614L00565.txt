Betænkning afgivet af Udvalget for Fødevarer, Landbrug og  

 Fiskeri den 23. maj 2006 Betænkning over Forslag  

 til lov om ændring af lov om landbrugsejendomme (Ændrede regler om bopælspligt) [af  

 fødevareministeren (Hans Christian Schmidt)] Ændringsforslag Der er stillet 7 ændringsforslag til lovforslaget.  

 Fødevareministeren har stillet ændringsforslag nr. 2, 4 og 6. Socialistisk  

 Folkepartis medlem af udvalget har stillet ændringsforslag nr. 1, 3, 5 og 7.
2. Udvalgsarbejdet Lovforslaget blev fremsat den 25. april 2007 og var til 1.  

 behandling den 8. maj 2007. Lovforslaget blev efter 1. behandling henvist til  

 behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 3 møder.
Høring Et udkast til lovforslaget blev samtidig med fremsættelsen sendt  

 i høring, og fødevareministeren sendte den 3. maj 2007 de indkomne  

 høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Advokatfirmaet Lov og Landbrug og  

 Sammenslutningen  

 af Danske Småøer.
 Fødevareministeren har over for udvalget kommenteret de skriftlige  

 henvendelser til udvalget.
Deputation Endvidere har Advokatfirmaet Lov og Landbrug mundtligt over for  

 udvalget redegjort for deres holdning til lovforslaget.
Spørgsmål Udvalget har stillet 18 spørgsmål til fødevareministeren til  

 skriftlig besvarelse, som denne har besvaret.
Udvalgets spørgsmål og  

 fødevareministerens  

 svar herpå er optrykt som bilag til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, KF og RV) indstiller forslaget til  

  

 vedtagelse  

  

 med de af fødevareministeren stillede ændringsforslag og det af mindretallet  

 under nr. 7 stillede ændringsforslag.
Flertallet vil stemme imod de af  

 mindretallet  

 under nr. 1, 3 og 5 stillede ændringsforslag.
Flertallet ønsker at sikre liv på landet.
Flertallet finder, at  

 den personlige bopælspligt er velegnet til at sikre dette, men tager  

 EF-domstolens afgørelse i den såkaldte Festersen sag til efterretning.  

 Flertallet finder på den baggrund, at indførelse af en upersonlig bopælspligt  

 for landbrugsejendomme op til  

 30 ha  

 er det bedste instrument til at fastholde livet og bosætningen i  

 landdistrikterne.
Flertallet agter således at stemme imod ændringsforslag nr.  

 1,  

 3 og 5 stillet af Socialistisk Folkeparti, da dette vil være i strid med  

 EU-retten og accelerere strukturudviklingen i landbrugserhvervet.
Flertallet finder, at de gældende regler, hvorefter erhververe  

 skal tage bopæl på ejendommen inden for 6 måneder, bør fastholdes.
Flertallet  

 kan dog tilslutte sig, at lejere, som opsiges med henblik på, at erhververen  

 selv agter at tage bopæl på ejendommen, sidestilles med lejere, som er  

 omfattet  

 af de almindelige regler i lejelovgivningen.
Flertallet kan på den baggrund  

 stemme for ændringsforslag nr. 7 stillet af Socialistisk Folkeparti.
Flertallet finder, at det løbende bør overvejes, hvordan man  

 sikrer liv på landet.
Flertallet finder, at implementeringen af loven bør  

 følges tæt, herunder at kravet om helårsbeboelse bør håndhæves med fast hånd  

 og  

 med den hurtigst mulige sagsbehandling.
Flertallet finder ligeledes, at  

 udviklingen i markedet for små ejendomme bør følges tæt samt, at Folketingets  

 partier bør holdes orienteret om denne udvikling.
 Et  

  

 mindretal  

  

 i udvalget (DF) vil hverken stemme for eller imod lovforslaget og de stillede  

 ændringsforslag.
 Dansk Folkeparti anerkender, at der er faldet en dom ved EF-domstolen  

 vedrørende bopælskravet om landbrugsejendomme, men er ikke enig i dommens  

 udfald og de konsekvenser, som dommen medfører.
 Konsekvensen af dommen er, at dansk lovgivning vedrørende  

 landbrugsejendomme skal bringes i overensstemmelse med EF-domstolens  

 afgørelse  

 om bopælskravet for landbrugsejendomme under  

 30 ha.
Det er Dansk Folkepartis opfattelse, at EU skal blande sig uden  

 om dansk bopælslovgivning, som Danmark som en suveræn nation udformer.
Dansk  

 Folkeparti frygter, at dansk tilpasning til EF-dommen vedrørende  

 landbrugsejendomme under  

 30 ha  

 er endnu en glidebane, der fratager nationalstaterne suverænitet i forhold  

 til  

 den europæiske enhedstanke.
 Et  

  

 andet mindretal  

  

 (SF) indstiller lovforslaget til  

  

 vedtagelse  

  

 med det af ministeren under nr. 6 stillede ændringsforslag og de af et  

 mindretal stillede ændringsforslag.
Socialistisk Folkeparti ønsker at sænke ha-grænsen for  

 indførelse af den upersonlige bopælspligt fra  

 30 ha  

 til  

 5 ha  

 og i øvrigt i sin helhed sænke 30  

 ha-grænsen til  

 5 ha,  

 således at alle ejendomme over denne grænse alene vil kunne erhverves af  

 købere, der opfylder kravet om personlig bopæl, landbrugsmæssig uddannelse og  

 egen drift.
Fødevareministeren har i svaret på spørgsmål 2 anført, at det vil  

 være usikkert, om der er tilstrækkeligt mange kvalificerede købere, der både  

 opfylder landbrugslovens uddannelseskrav og har et ønske om at købe og drive  

 sådanne mindre ejendomme.
Derved frygter ministeren, at de overskydende  

 ejendomme kun vil kunne afhændes til samdrift eller sammenlægning med  

 eksisterende landbrugsbedrifter med en forstærket strukturudvikling til  

 følge.  

 Efter Socialistisk Folkepartis opfattelse vil alle disse problemer kunne  

 løses  

 ved at genindføre den administrative praksis, som frem til lovændringen i  

 1989 var  

 gældende vedrørende egen drift og uddannelseskravet.
Samtidig vil en grænse  

 på  

 5 ha  

 indebære, at et langt mindre antal  

 ejendomme vil blive omfattet af den upersonlige bopælspligt.
 Et  

  

 tredje mindretal  

  

 (EL) indstiller lovforslaget til  

  

 vedtagelse  

  

 med de af et mindretal stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (EL):
 1)  

  

 I det under  

  

 nr. 1  

  

 foreslåede  

  

 § 8, stk. 2,  

  

 ændres »30 ha« til: »5 ha«.
[Sænkning af 30 ha-grænsen til 5 ha] Af  

 	  

  

 fødevareministeren,  

  

 tiltrådt af et  

  

 flertal  

  

 (V, S, KF og RV):
 2)  

  

 I den under  

  

 nr. 1  

  

 foreslåede  

  

 § 8  

  

 indsættes efter stk. 2 som nyt stykke:
»Stk. 3.  

  

 Ved opgørelse  

 af arealet efter stk. 2 medregnes ikke de i § 12, stk. 5, anførte  

 fradragsarealer.« Stk. 3 og 4 bliver herefter stk. 4 og 5.
[Fradragsarealer medregnes ikke] Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (EL):
 3)  

  

 I de under  

  

 nr. 1  

  

 foreslåede  

  

 §  

 8 a, stk. 1  

  

 og  

  

 2,  

  

 ændres »30 ha« til: »5 ha«.
[Sænkning af 30 ha-grænsen til 5 ha] Af  

 	  

  

 fødevareministeren,  

  

 tiltrådt af et  

  

 flertal  

  

 (V, S, KF og RV):
 4)  

  

 I den under  

  

 nr. 1  

  

 forslåede  

  

 §  

 8 a  

  

 indsættes efter stk. 2 som nyt stykke:
»Stk. 3.  

  

 Ved opgørelse  

 af arealet efter stk. 1 og 2 medregnes ikke de i § 12, stk. 5, anførte  

 fradragsarealer.« Stk. 3 bliver herefter stk. 4.
[Fradragsarealer medregnes ikke] Af  

 	  

 et  

  

 mindretal  

  

 (SF), tiltrådt af  

  

 mindretal  

  

 (EL):
 5)  

  

 Efter nr. 1 indsættes som nyt  

 nummer:
»01.  

  

 I  

  

 § 12, stk. 1, § 12, stk. 2,  

  

 og  

  

 § 12, stk. 3, nr. 3  

  

 og  

  

 4,  

  

 ændres »30 ha« til: »5 ha«.« [Sænkning af 30 ha-grænsen til 5 ha] Af  

 	  

  

 fødevareministeren,  

  

 tiltrådt af et  

  

 flertal  

  

 (V, S, KF, RV og SF):
 6)  

  

 Efter nr. 3 indsættes som nyt  

 nummer:
»02. I  

  

 § 27, stk. 1, nr. 2,  

  

 ændres »§ 8« til: »§  

 8 a«.« [Teknisk konsekvensændring] Af  

 	  

 et  

  

 mindretal  

  

 (SF), tiltrådt af et  

  

 flertal  

  

 (V, S, KF, RV og EL):
 7)  


  

 Nr.  

 4  

  

 affattes således:
»4.  


  

 § 28, stk. 3,  

  

 ophæves.« [Opsigelsesfristen ændres fra 6 måneder til 1 år] Bemærkninger Til nr. 1 og 3 Med ændringsforslagene sænkes lovforslagets grænse på  

 30 ha  

 for, hvornår erhververen kan opfylde  

 bopælspligten, ved at en anden person end erhververen tager fast bopæl på  

 ejendommen eller en anden landbrugsejendom, som erhververen er ejer eller  

 medejer af, til  

 5 ha.
 Ligeledes sænkes lovforslagets grænse på  

 30 ha  

 for, hvornår den, der som ejer  

 eller forpagter driver en landbrugsbedrift, skal tage fast bopæl inden for  

 sin  

 eller sin ægtefælles eller samlevers landbrugsbedrift, til  

 5 ha, og lovforslagets grænse på  

 30 ha  

 for, hvornår den, der som  

 bestyrer forestår driften af en landbrugsbedrift, skal tage fast bopæl inden  

 for ejerens landbrugsbedrift, til  

 5 ha.
Til nr. 2 og 4 Med ændringerne præciseres det, at arealet opgøres med fradrag  

 af arealer efter lovens § 12, stk.  

 5, f.eks.  

 arealer, der er pålagt fredskovspligt og arealer, der er helt uden  

 jordbrugsmæssig  

 værdi, herunder søarealer, strandbredder og lignende.
Dette svarer til den  

 hidtidige opgørelse af arealgrænsen på  

 30  

 ha  

 efter erhvervelsesreglerne.
Til nr. 5 Med ændringsforslaget sænkes lovens nuværende 30 ha-grænse for  

 erhvervelse af landbrugsejendomme uden krav om uddannelse og egendrift til en  

 grænse på  

 5 ha.
Til nr. 6 Ændringen er en teknisk korrektion som følge af ændringsforslag  

 nr. 2, hvor den hidtil gældende driftsbopælspligt i § 8, stk. 2, videreføres  

 i  

 den foreslåede bestemmelse i §  

 8 a,  

 for så vidt angår ejendomme på  

 30 ha  

 eller derover.
Til nr. 7 Med ændringerne ændres fristen for en erhververs adgang til at  

 opsige en lejer af en landbrugsejendoms beboelsesbygning fra 6 måneder til 1  

 år  

 i lighed med lejelovgivningens bestemmelser herom.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Beinov Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Henrik Brodersen (DF)   

 Allan Niebuhr (KF)   

 Per Ørum Jørgensen (KF)   

 Kirsten Brosbøl (S)   

 Lene Hansen (S)   

 Mette Gjerskov (S)   

 Bjarne Laustsen (S)   

 Lone Dybkjær (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 216 Bilagsnr.
Titel 1 Høringssvar og høringsnotat fra fødevareministeren 2 Tidsplan for behandlingen af lovforslaget 3 Henvendelse af 30/4-07 fra Sammenslutningen af Danske  

 Småøer 4 Supplerende høringssvar fra Dansk Landbrug modtaget fra  

 Fødevareministeriet 5 Udkast til betænkning 6 Kopi til orientering af brev af 7/5-07 fra Direktoratet  

 for FødevareErhverv til jordbrugskommissionerne om administration af  

 bopælskravet  

 frem til lovændring, fra fødevareministeren 7 Ændringsforslag fra fødevareministeren 8 Henvendelse af 16/5-07 fra Ole Laursen, Advokatfirmaet  

 Lov og Landbrug 9 Henvendelse af 18/5-07 fra Ole Laursen, Advokatfirmaet  

 Lov & Landbrug 10 2. udkast til betænkning 11 3. udkast til betænkning 12 Henvendelse af 23/5-07 fra Henning Hartmann Hansen,  

 Hårlev Oversigt over spørgsmål og svar vedrørende L 216 Spm.nr.
Titel 1 Spm. om kommentar til henvendelsen af 30/4-07 fra  

 Sammenslutningen af Danske Småøer, til fødevareministeren, og ministerens  

 svar herpå 2 Spm. om, at nedsætte den øvre grænse på  

 30 ha, for at en erhverver kan opfylde bopælspligten ved at udleje ejendommen, til  

 10 ha  

 eller til  

 5 ha, til fødevareministeren, og  

 ministerens svar herpå 3 Spm. om, hvor lang tid, der vil gå fra erhvervelsen af en  

 ejendom under  

 30 ha  

 til et afhændelsespåbud, til fødevareministeren, og ministerens svar herpå 4 Spm. om konsekvenserne ved at ændre fristen for en  

 erhververs adgang til at opsige en lejer af en landbrugsejendoms  

 beboelsesbygninger fra 6 måneder til 1 år, til fødevareministeren, og  

 ministerens svar herpå 5 Spm. om kommentar til henvendelsen af 16/5-07 fra Ole  

 Laursen, Advokatfirmaet Lov og Landbrug, til fødevareministeren, og  

 ministerens  

 svar herpå 6 Spm. om uddybning af svaret på spørgsmål 2, til  

 fødevareministeren, og ministerens svar herpå 7 Spm. om teknisk bistand til udarbejdelse af et  

 ændringsforslag, til fødevareministeren, og ministerens svar herpå 8 Spm. om uddybende oplysning af svaret på spørgsmål 2, til  

 fødevareministeren, og ministerens svar herpå 9 Spm. om uddybende svar på spørgsmål 2, til  

 fødevareministeren, og ministerens svar herpå 10 Spm. om uddybende svar på spørgsmål 3, til  

 fødevareministeren, og ministerens svar herpå 11 Spm. om uddybende svar på spørgsmål 4, til  

 fødevareministeren, og ministerens svar herpå 12 Spm. om en uddybende redegørelse for »bondegårdsreglen« i  

 skattelovgivningen, til fødevareministeren, og ministerens svar herpå 13 Spm. om kommentar til henvendelsen af 18/5-07 fra Ole  

 Laursen, Advokatfirmaet Lov & Landbrug, til fødevareministeren, og  

 ministerens  

 svar herpå 14 Spm. om redegørelse for de skattemæssige forhold ved salg  

 af landbrugsejendomme, til fødevareministeren, og ministerens svar herpå 15 Spm. om redegøre for reguleringen vedrørende skæmmende  

 bygninger i landbrugsloven, til fødevareministeren, og ministerens svar herpå 16 Spm. om redegørelse for reglerne for opførelse af  

 medarbejderboliger/aftægtshuse, til fødevareministeren, og ministerens svar  

 herpå 17 Spm. om redegørelse for forholdet mellem landbrugslovens  

 regler og lejelovgivningen, til fødevareministeren, og ministerens svar herpå 18 Spm. om redegøre for muligheden for at differientiere  

 varigheden af bopælspligten samt for mulighederne for at indføre en  

 upersonlig bopælspligt op til  

 15 ha,  

 til fødevareministeren, og ministerens svar herpå 19 Spm. om kommentar til henvendelsen af 23/5-07 fra Henning  

 Hartmann Hansen, Hårlev, jf.
L 216 - bilag 12, til fødevareministeren, og  

 ministerens svar herpå Bilag 2 Udvalgets spørgsmål til fødevareministeren og  

 dennes svar herpå Spørgsmålene og fødevareministerens svar herpå er optrykt efter  

 ønske fra V, S, KF og RV.
 Spørgsmål 1:
Ministeren bedes kommentere henvendelsen af 30/4-07 fra Sammenslutningen  

 af Danske Småøer, jf.
L 216  bilag 3.
 Svar:
 Som det fremgår af notat af 3. maj 2007 om de indkomne  

 høringssvar, synes bemærkningerne fra Sammenslutningen af Danske Småøer at  

 være  

 baseret på den antagelse, at bopælspligten ophæves for landbrugsejendomme  

 under  

 30 ha.
 Dette er imidlertid ikke korrekt.
 Den ved Festersen-dommen underkendte personlige bopælspligt  

 erstattes for ejendomme under  

 30 ha  

 med en upersonlig bopælspligt, således at det sikres, at disse ejendomme ikke  

 kan erhverves som sekundærboliger, men derimod, i det omfang erhververen ikke  

 selv ønsker at tage fast bopæl på ejendommen, skal udlejes som helårsboliger.
 Med denne regel sikres i videst mulige omfang, at også de  

 mindre ejendomme på småøerne fortsat er til rådighed som helårsboliger for de  

 fastboende på øerne.
 Denne sikring gælder i de 8 år, hvor erhvervelsesbopælspligten  

 gælder.
 Det har i den sammenhæng været overvejet, om bopælspligtens  

 varighed kunne udstrækkes ud over de hidtil gældende 8 år, men det er  

 regeringens opfattelse, at en sådan løsning ikke vil være i overensstemmelse  

 med fællesskabsretten, jf. her særligt EF-domstolens argumentation vedrørende  

 bopælspligtens varighed (dom C 370/05, præmis 41).
 Spørgsmål 2:
Hvad er ministerens kommentar til at nedsætte den øvre grænse  

 på  

 30 ha, for at  

 en erhverver kan opfylde bopælspligten ved at udleje ejendommen, til  

 10 ha  

 eller til  

 5 ha  

 i lighed med grænsen for  

 skatteforholdene, og kan ministeren oplyse, om det i givet fald vil have  

 afledte konsekvenser på andre områder i landbrugslovgivningen? Svar:
 Jeg forstår umiddelbart spørgsmålet således, at den i  

 lovforslaget indeholdte upersonlige bopælspligt alene gennemføres for  

 ejendomme  

 under 5 hhv.  

 10 ha,  

 medens de nuværende regler for erhvervelse af ejendomme under  

 30 ha  

 så fortsat skal gælde for ejendomme  

 mellem 5 hhv.  

 10 ha  

 og  

 30 ha.
 Jeg skal hertil bemærke, at EF-Domstolen i sin afgørelse i sag  

 C-370/05 Festersen har taget stilling til de nugældende regler for  

 erhvervelse  

 af landbrugsejendomme under  

 30 ha.
 Domstolen har fundet, at bopælspligten i disse regler er i  

 uoverensstemmelse med EU-retten, idet Domstolen har lagt til grund, at  

 bopælspligten ikke er et egnet instrument til at sikre selvejet (i og med at  

 der heller ikke i den nugældende lov er krav om egen drift af disse  

 ejendomme)  

 eller bosætningen på landet, og at bopælspligten vel er egnet til at hindre  

 jordspekulation, men at bopælspligten i denne sammenhæng er et uproportionalt  

 indgreb.
 Regeringens lovforslag tager sigte på gennem den upersonlige  

 bopælspligt at bringe erhvervelsesreglerne for ejendomme under  

 30 ha  

 i overensstemmelse med EU-retten.
 Gennemføres den upersonlige bopælspligt derfor alene for  

 ejendomme under 5 eller  

 10 ha,  

 vil dette efterlade en kategori af ejendomme mellem 5 eller  

 10 ha  

 og den eksisterende grænse på  

 30 ha, hvor de regler, som EF-Domstolen  

 har underkendt, opretholdes uændret.
 Det er derfor regeringens opfattelse, at en sådan løsning vil  

 være i klar modstrid med dommen i Festersen-sagen.
 Skal spørgsmålet derimod forstås således, at den nuværende  

 30 ha  

 grænse i sin helhed sænkes til 5  

 eller  

 10 ha,  

 således at alle ejendomme over denne nye, lavere grænse alene vil kunne  

 erhverves af købere, der opfylder kravet om personlig bopæl, landbrugsmæssig  

 uddannelse og egen drift, vil situationen være lidt anderledes.
Rent praktisk vil dette indebære, at ganske mange ejendomme vil  

 blive underlagt uddannelseskrav og egen drifts krav Ved en grænse på  

 10 ha  

 vil det således være ca. 40.000 ejendomme, der hidtil har kunnet erhverves  

 som  

 bolig eller fritidsejendomme af personer uden særskilt landbrugsmæssig  

 uddannelse, der fremover kun vil kunne erhverves af købere med en  

 landbrugsmæssig uddannelse som også ønsker selv at drive disse ejendomme som  

 fritidsbrug.
 Ved en grænse på  

 5 ha  

 vil tallet være ca. 65.000 ejendomme.
 Det kan umiddelbart forekomme ret usikkert, om der overhovedet  

 vil være tilstrækkeligt mange interesserede købere, der både opfylder  

 landbrugslovens uddannelseskrav og har et ønske om at købe og drive sådanne  

 mindre ejendomme.
 Er der ikke tilstrækkeligt mange kvalificerede købere, vil en  

 sænkelse af  

 30 ha  

 grænsen indebære, at de overskydende ejendomme ikke vil kunne videreføres som  

 selvstændige ejendomme, men alene vil kunne afhændes til samdrift eller  

 sammenlægning med eksisterende landbrugsbedrifter.
 Dette vil indebære en stærkt forceret strukturudvikling.
 Det bemærkes endvidere, at i det omfang sådanne ejendomme  

 afhændes som ejendom nr. 2 eller mere til en eksisterende større bedrift, vil  

 bygningerne ikke være underlagt nogen form for bopælspligt efter  

 landbrugsloven.
 Nedlægges ejendommene, vil bygningsparcellen ikke være omfattet  

 af landbrugsloven, det vil i den situation være op til de enkelte kommuner,  

 om  

 der kan gives tilladelse efter boligreguleringsloven til at anvende boligerne  

 som sekundærboliger.
 Det skal samtidigt nævnes, at det efter ministeriets juridiske  

 vurdering vil være overvejende sandsynligt, at en sådan skærpelse af  

 erhvervelseskravene ved en fornyet forelæggelse for EF-Domstolen vil blive  

 anset for at være i strid med proportionalitetsgrundsætningen.
 Dette baseres på, at man netop ikke tidligere har anset det for  

 nødvendigt at have sådanne krav for ejendomme under  

 30 ha  

 for at opfylde landbrugslovens  

 formålsbestemmelse.
 I besvarelse af sidste del af spørgsmålet skal bemærkes, at der  

 ikke skønnes at ville være afledte konsekvenser på andre områder i  

 landbrugslovgivningen.
 Spørgsmål 3:
Vil ministeren oplyse, hvor lang tid der i praksis vil gå fra  

 erhvervelsen af en ejendom under  

 30 ha,  

 som ikke kan lejes ud, og til ministeren griber ind og giver et  

 genafhændelsespåbud, og vil ministeren tilkendegive dette i betænkningen? Svar:
Efter reglerne i lovens § 12 skal bopælspligten ved erhvervelse  

 af en landbrugsejendom opfyldes inden 6 måneder efter erhvervelsen.
Denne  

 frist  

 gælder, uanset om det er erhververen selv eller en anden person, der tager  

 fast  

 bopæl på ejendommen.
Ønsker erhververen ikke selv at bosætte sig på ejendommen, og  

 har det heller ikke været muligt at udleje den på markedsvilkår, meddeles  

 dispensation fra bopælspligten.
Dispensation forudsættes givet på vilkår om,  

 at  

 erhververen kun opholder sig på ejendommen, når dette sker i naturlig  

 tilknytning  

 til ejendommens drift.
Baggrunden for, at der i denne situation skal meddeles  

 dispensation er, at ejeren ville være forpligtet til at flytte ind på  

 ejendommen, hvis den ikke kan lejes ud, og at der således fortsat vil bestå  

 en  

 (subsidiær) bopælspligt for mindre landbrugsejendomme, hvilket på baggrund af  

 Festersen-dommen må antages at være i strid med EU-retten.
Det er hensigten, at en dispensationsansøgning skal vedlægges  

 dokumentation for, at den fastsatte leje svarer til den leje, der kan opnås  

 på  

 sædvanlige markedsvilkår.
Det er endvidere hensigten at fastsætte regler om,  

 at  

 boligen skal have været annonceret til leje i f.eks. mindst én landsdækkende  

 avis og mindst én lokal avis igennem en sammenhængende periode på mindst 3  

 måneder.
 Endelig fremgår det af bemærkningerne til lovforslaget, at en  

 dispensation kun bør gives for en begrænset periode, således at det med  

 rimelige mellemrum bliver afprøvet, om det fortsat må anses for umuligt at få  

 ejendommen udlejet på markedsvilkår.
 På baggrund heraf vil der således nødvendigvis normalt gå mere  

 end de ovennævnte 6 måneder, inden en sag om bopælspligt er færdigbehandlet  

 hos  

 jordbrugskommissionen.
Hvis der ikke indsendes fornøden dokumentation for, at  

 ejendommen forgæves er søgt udlejet som ovenfor nævnt, vil der blive meddelt  

 ejeren et genafhændelsespåbud.
Da der ikke vil være tale om identiske sager,  

 vil der også være forskel på, hvor lang tid det vil tage  

 jordbrugskommissionen  

 at behandle de enkelte sager.
Jeg kan derfor ikke udtale mig om, hvor lang  

 tid  

 der i praksis vil gå fra erhvervelsen af en ejendom under  

 30 ha, som ikke kan lejes ud, og til  

 jordbrugskommissionen meddeler et genafhændelsespåbud, og jeg vil derfor  

 heller  

 ikke kunne tilkendegive noget herom i betænkningen.
Det er hensigten, at  

 sådanne dispensationsansøgninger vil blive behandlet hurtigst muligt.
Jeg kan supplerende oplyse, at der  i overensstemmelse med  

 hidtidig praksis på området  ved vurderingen af, om bopælspligten er  

 opfyldt i  

 8 år, som udgangspunkt ikke skal medregnes de perioder, hvor ejendommen ikke  

 er  

 beboet.
Den tid der går, mens det f.eks. undersøges, om ejendommen kan lejes  

 ud, skal derfor ikke medregnes i de 8 år.
Den tid der går, fra en lejer  

 fraflytter ejendommen til en ny lejer flytter ind, skal heller ikke medregnes  

 i  

 de 8 år.
Hvis der imidlertid meddeles en tidsbegrænset dispensation fra  

 bopælspligten, fordi det er dokumenteret, at ejendomme ikke kan udlejes, kan  

 selve dispensationsperioden dog medregnes i de 8 år.
 Spørgsmål 4:
Vil ministeren belyse konsekvensen ved at ændre fristen for en  

 erhververs adgang til at opsige en lejer af en landbrugsejendoms  

 beboelsesbygning fra 6 måneder og til 1 år i lighed med  

 lejelovgivningsbestemmelser,  

 og vil ministeren yde teknisk bistand til udarbejdelse af et ændringsforslag  

 i  

 overensstemmelse hermed? Svar:
 Lejelovens opsigelsesbestemmelser i §§ 83-90 er ufravigelige,  

 jf. lejelovens § 92, stk. 1, men viger for særregler i anden lovgivning -  

 herunder landbrugslovens § 28, stk. 3, jf. lejelovens § 2, stk. 1.
 Landbrugslovens § 28, stk. 3, giver ejeren ret til at opsige  

 lejeaftaler vedrørende en beboelsesbygning med et varsel på 6 måneder med  

 henblik på opfyldelse af bopælskravet ved erhvervelse.
 Begrundelsen for opsigelsesvarslet på 6 måneder er, at  

 landbrugslovens bopælspligt ved erhvervelse indtræder 6 måneder efter  

 erhvervelsen, jf. landbrugslovens § 12, stk. 1, nr. 3. Lejelovens  

 opsigelsesvarsel  

 på 1 år, hvis udlejeren selv skal benytte det udlejede, jf. lejelovens § 83,  

 stk. 1, litra a, er derfor ikke hensigtsmæssig i forhold til  

 beboelsesbygninger  

 på landbrugsejendomme.
Såfremt man ændrede opsigelsesvarslet i landbrugsloven fra 6  

 måneder til 1 år, ville det efter min opfattelse tillige være nødvendigt at  

 ændre fristen for opfyldelse af bopælspligten, således at denne først  

 indtræder  

 1 år efter erhvervelsen af en landbrugsejendom, da de to forhold som nævnt  

 hænger sammen.
At udstrække tidspunktet for, hvornår der skal tages fast  

 bopæl  

 på ejendommen, til 1 år, ville efter min mening bl.a. betyde en svækkelse af  

 landbrugslovens formål om at tilgodese bosætning og dermed udviklingen i  

 landdistrikterne, idet der i givet fald ville gå længere tid, inden  

 erhververen  

 skulle opfylde kravet om fast bopæl på ejendommen.
 Jeg vedlægger - som teknisk bistand - et ændringsforslag, der  

 betyder, at en erhverver ikke kan opsige en lejer med 6 måneders varsel, men  

 må  

 følge lejelovens regel om 1 års opsigelse.
 Jeg skal bemærke, at regeringen ikke kan støtte  

 ændringsforslaget.
Ændringsforslag til L 216 om ændring af lov om landbrugsejendomme (Ændrede regler om bopælspligt) Til § 1 Af <> 1)  

  

 Efter nr. 1 indsættes som nyt  

 nummer:
»01. I § 12, stk. 1,  

 nr. 3, § 12, stk. 3, nr. 2, § 13, nr. 3, og § 16, stk. 3, nr. 2, ændres »6  

 måneder« til: »1 år«.« 2)  

  

 Nr. 4 affattes således:
»4.  

  

 § 28, stk. 3,  

  

 ophæves.« Spørgsmål 5:
Ministeren bedes kommentere henvendelsen af 16/5-07 fra Ole  

 Laursen, Advokatfirmaet Lov og Landbrug, jf.
L 216  bilag 8.
 Svar:
Ole Laursen henviser til, at han i forbindelse med høringen af  

 lovforslaget er kommet med et ændringsforslag, således at administrationen af  

 den ændrede lov vil svare til de regler, der i øvrigt gælder for boliger i  

 det  

 åbne land i såvel planloven som boligreguleringsloven.
Ole Laursen finder, at  

 landbrugslovens regelsæt om bopælspligt mest hensigtsmæssigt vil kunne  

 administreres af kommunalbestyrelserne.
 Han foreslår derfor, at lovens § 8 skal bestemme, at boliger på  

 landbrugsejendomme til stadighed skal anvendes og udnyttes som helårsboliger  

 i  

 overensstemmelse med planlovens regler og reglerne i boligreguleringslovens  

 kapitel VII, og at det direkte bør fremgå af loven, at det er  

 kommunalbestyrelserne,  

 der fører tilsyn med reglernes overholdelse.
Jeg skal hertil bemærke, at formålet med lovforslaget som nævnt  

 er at foretage en tilpasning af bopælskravet, som det findes i den gældende  

 landbrugslov, således at loven vil imødekomme EF-Domstolens dom i  

 Festersen-sagen.
Det vil således være en unødig skærpelse af det nuværende  

 krav  

 om fast bopæl i landbrugsloven at indføre et krav om, at boliger på  

 landbrugsejendomme til stadighed skal anvendes og udnyttes som helårsboliger,  

 dels fordi det efter de gældende regler er muligt at erhverve flere ejendomme  

 og opfylde bopælskravet fra én af ejendommene, dels fordi det gældende krav  

 om  

 fast bopæl ved erhvervelse af en landbrugsejendom kun gælder i 8 år.
Ole Laursen finder endvidere, at der er behov for at præcisere,  

 at en forpagter skal bo på en landbrugsejendom, der enten ejes af forpagteren  

 eller dennes ægtefælle/samlever, eller som er forpagtet.
Det skal således  

 ikke  

 være muligt for en bybo at forpagte en ejendom eller en bedrift med et areal  

 på  

 under  

 30 ha.
Jeg skal hertil bemærke, at der med forslagets § 8a er lagt op  

 til, at der ikke skal gælde noget krav om fast bopæl ved drift af en  

 landbrugsbedrift med et samlet areal på under  

 30 ha.
Det skal således være muligt for  

 en erhverver af en landbrugsejendom under  

 30  

 ha  

 selv at drive sin ejendom, selvom bopælspligten  

 opfyldes af en anden person.
Det bør derfor også være muligt at forpagte en  

 ejendom eller en bedrift med et samlet areal under  

 30 ha  

 uden at skulle tage fast bopæl på  

 ejendommen.
En bybo vil derimod ikke kunne forpagte en del af en  

 landbrugsejendom, da lovens § 28 bl.a. bestemmer, at en del af en  

 landbrugsejendom kun kan forpagtes til samdrift med en anden  

 landbrugsejendom,  

 der ejes eller forpagtes i sin helhed.
 Ole Laursen er endvidere ikke enig i, at den gældende  

 dispensationsbestemmelse i lovens § 17, stk. 2, skal ophæves.
 Hertil skal jeg bemærke, at der alene er tale om en ændring af  

 systematiske grunde, idet dispensation fra bopælspligten ved erhvervelse af  

 en  

 landbrugsejendom naturligt skal meddeles efter lovforslagets § 8, stk. 4. Det  

 forudsættes således, at den hidtil gældende dispensationspraksis videreføres.
 Ole Laursen finder desuden, at når ejendomme under  

 30 ha  

 kan erhverves uden personlig  

 bopælspligt, bør det ikke være muligt at opsige lejere efter andre regler end  

 dem, der gælder efter lejeloven.
 Jeg skal hertil henvise til min besvarelse af spørgsmål 4 og  

 spørgsmål 11.
 Endelig foreslår Ole Laursen en tilføjelse til lovens § 10,  

 stk. 2, om, at hidtidige samhørighedsdeklarationer kan aflyses uden  

 tilladelse  

 fra jordbrugskommissionen, hvis der samtidig tinglyses en ny deklaration som  

 nævnt i lovens § 10, stk. 2.
Jeg skal hertil oplyse, at forslaget om ændring af  

 landbrugsloven alene har til hensigt at foretage en tilpasning af lovens  

 bopælskrav, således at loven imødekommer EF-Domstolens afgørelse.
Jeg finder  

 derfor ikke, at lovforslaget bør medtage denne ændring nu, men jeg vil være  

 opmærksom herpå ved senere ændring af loven.
 Spørgsmål 6:
Vil ministeren i forlængelse af svaret på spørgsmål 2 uddybende  

 oplyse, hvorfor ministeren mener, at det vil være i modstrid med dommen i  

 Festersen-sagen, at gennemføre den upersonlige bopælspligt alene for  

 ejendomme  

 under 5 eller  

 10 ha,  

 når dommen i Festersen-sagen jo kun vedrører en enkelt ejendom? Svar:
 EF-Domstolens afgørelse i sagen C 370/05 Festersen er ikke en  

 endelig domstolsafgørelse af den konkrete sag, men en såkaldt præjudiciel  

 afgørelse.
 Uwe Kay Festersen er oprindelig dømt ved byretten i Gråsten den  

 18. august 2003 for overtrædelse af bopælspligten (dagældende landbrugslovs §  

 33, stk. 1, nr. 3, jf. § 27, stk. 2). Denne dom har Festersen efterfølgende  

 anket til Vestre Landsret med påstand om frifindelse.
 Under ankesagens behandling ved Vestre Landsret har Uwe Kay  

 Festersens forsvarer anmodet om, at spørgsmålet om, hvorvidt bopælskravet i  

 landbrugsloven set i relation til den konkrete sags faktiske omstændigheder  

 er  

 i overensstemmelse med EU-retten.
 Vestre Landsret besluttede ved kendelse af 29. august 2005 at  

 forelægge to generelle præjudicielle spørgsmål for EF-Domstolen, idet sagens  

 udfald beroede på fortolkningen af fællesskabsretlige regler.
 EF-Domstolens dom af 25. januar 2007 er således alene  

 Domstolens afgørelse af disse generelle præjudicielle spørgsmål, og det vil  

 herefter være op til den forelæggende, nationale domstol, i dette tilfælde  

 Vestre Landsret, at afgøre den konkrete sag i overensstemmelse med den  

 fortolkning af EU-retten, som EF-Domstolen har fastlagt i sin afgørelse af de  

 præjudicielle spørgsmål.
 EF-Domstolens dom er derfor ikke en konkret afgørelse af  

 ankesagen, men netop en mere generel afklaring af fortolkningen af EU-retten  

 i  

 relation til de generelle spørgsmål om bopælspligten, som den forelæggende  

 domstol, her Vestre Landsret, har bedt om fortolkning af.
 Det følger heraf, at regeringen er nødt til at forholde sig til  

 den generelle fortolkning af EU-retten i forhold til bopælspligten, som  

 EF-Domstolen har givet, hvilket er baggrunden for mit svar på spørgsmål 2.
 Spørgsmål 7:
Vil ministeren yde teknisk bistand til udarbejdelse af et  

 ændringsforslag, hvorefter den nuværende  

 30  

 ha  

 grænse i sin helhed sænkes til  

 5 ha  

 ? Svar:
 Vedlagt fremsendes  som teknisk bistand  et ændringsforslag  

 til L 216, som betyder, at den nuværende  

 30  

 ha  

 grænse for erhvervelse af landbrugsejendomme uden  

 krav om uddannelse og egen drift ændres til en grænse på  

 5 ha.
 Det skal understreges, at det efter ministeriets juridiske  

 vurdering vil være overvejende sandsynligt, at en sådan skærpelse af  

 erhvervelseskravene ved en fornyet forelæggelse for EF-Domstolen vil blive  

 anset for at være i strid med proportionalitetsgrundsætningen.
 Idet jeg i øvrigt skal henvise til min besvarelse af spørgsmål  

 2, skal jeg bemærke, at regeringen ikke kan støtte ændringsforslaget.
Ændringsforslag til L 216 om ændring af lov om landbrugsejendomme (Ændrede regler om bopælspligt) Til § 1 Af  

 	  

 <> 1)  

  

 Nr. 1-5 udgår.
 2)  

  

 I  

  

 § 12, stk. 1, § 12, stk. 2,  

  

 og  

  

 §  

 12, stk. 3, nr. 3  

  

 og  

  

 4,  

  

 ændres  

 »30 ha« til: »5 ha«.
[Sænkning af  

 30 ha  

 grænsen] Spørgsmål 8:
Vil ministeren i forlængelse af svaret på spørgsmål 2 uddybende  

 oplyse, om den tidligere gældende landbrugslov indeholdt et uddannelseskrav  

 også til ejere af ejendomme under  

 30 ha,  

 og om der i givet fald vil kunne genindføres et sådant uddannelseskrav? Svar:
 Uddannelseskravet blev indført i landbrugsloven i 1978 for  

 erhvervelser i almindelig fri handel som et supplement til kravene om  

 bopælspligt og hovederhverv, der var indført lovændringen i 1973.
 Ændringen var en styrkelse af lovens strukturpolitiske sigte,  

 idet uddannelseskravet måtte forventes på afgørende måde at fremme  

 udviklingen  

 hen imod større og mere rentable bedrifter.
 Ved lovændringen i 1986 differentieredes uddannelseskravet  

 således, at det skærpedes for ejendomme over  

 30 ha, lempedes for ejendomme mellem 15  

 og  

 30 ha  

 og  

 ophævedes for ejendomme under  

 15 ha.  

 Baggrunden herfor var et ønske om at bevare et stort antal små fritidsbrug.
 Endelig ophævedes uddannelseskravet helt for ejendomme under  

 30 ha  

 ved lovændringen i 1989.
 Som anført i min besvarelse af spørgsmål 2 vil en genindførelse  

 af uddannelseskravet for ejendommene under  

 30 ha  

 indebære, at et meget stort antal  

 ejendomme fremover alene vil kunne erhverves af købere med en landbrugsmæssig  

 uddannelse.
 Det er formentlig meget usikkert, om der overhovedet er  

 tilstrækkeligt mange interesserede købere med en sådan uddannelse, hvilket  

 vil  

 indebære, at de overskydende ejendomme alene vil kunne afhændes til samdrift  

 eller sammenlægning med eksisterende bedrifter, med en forstærket  

 strukturudvikling  

 til følge.
 Det er samtidigt ministeriets juridiske vurdering, at det vil  

 være overvejende sandsynligt, at en sådan skærpelse af erhvervelseskravene  

 ved  

 en fornyet forelæggelse for EF-Domstolen vil blive anset for at være i strid  

 med proportionalitetsgrundsætningen.
 Spørgsmål 9:
Vil ministeren i forlængelse af svaret på spørgsmål 2 uddybende  

 oplyse, hvad ministeren mener med, »at i det omfang sådanne ejendomme  

 afhændes  

 som ejendom nr. 2 eller mere til en eksisterende større bedrift, vil  

 bygningerne ikke være underlagt nogen form for bopælspligt efter  

 landbrugsloven«  

 og herunder oplyse, om lovforslaget indebærer en ændring på dette område? Svar:
 Erhvervelsesbopælspligten efter landbrugsloven er en pligt, der  

 knytter sig til erhververens person, ikke til ejendommen.
 Det er efter gældende lov (§ 12, stk. 3, nr. 6) muligt for en  

 enkelt erhverver at erhverve indtil 4 ejendomme uanset disses areal eller  

 indtil  

 400 ha  

 uanset antallet af ejendomme.
 I en sådan situation vil den pågældende erhverver kunne opfylde  

 både den otteårige erhvervelsesbopælspligt og en eventuel driftsbopælspligt  

 på  

 én af disse ejendomme, eller på en landbrugsejendom, der ejes af den  

 pågældendes ægtefælle eller samlever (nugældende § 8, stk. 3).
 Når en erhverver således opfylder bopælspligten på en af  

 ejendommene i en bedrift, der består af flere ejendomme, vil der ikke efter  

 lov  

 om landbrugsejendomme kunne stilles nogen form for krav om beboelse af de  

 eventuelle øvrige beboelser på bedriften, det være sig stuehuse, aftægts-  

 eller  

 medhjælperboliger.
 Lovforslaget indebærer ingen ændringer i disse regler.
 Spørgsmål 10:
Vil ministeren i forlængelse af svaret på spørgsmål 3 uddybende  

 oplyse, præcist hvor lang tid der maksimalt vil gå fra erhvervelsen af en  

 ejendom på under  

 30 ha  

 til jordbrugskommissionen meddeler et genafhændelsespåbud? Svar:
 Som det fremgår af mit svar på spørgsmål 3, er der næppe to  

 sager, der er identiske, og det er derfor heller ikke muligt for mig at  

 angive  

 den maksimale tidsgrænse for, hvor lang tid behandlingen af en sag, hvor  

 ejendommen ikke kan lejes ud, vil tage.
 Endvidere er der tale om en helt ny sagstype, hvor  

 jordbrugskommissionerne først skal have tilrettelagt en administration og  

 gjort  

 sig nogle erfaringer, inden der kan siges noget mere konkret om, hvor  

 tidskrævende de pågældende sager er, og dermed hvor lang tid sagsbehandlingen  

 vil tage.
Når området har været administreret igennem en periode, vil det  

 formentlig være muligt at sige noget om, hvor lang tid, der gennemsnitligt  

 går,  

 fra erhvervelsen og til genafhændelsespåbuddet er meddelt.
Men at opstille en  

 øvre tidsfrist for, hvornår en sag skal være færdigbehandlet hos  

 jordbrugskommissionen,  

 mener jeg ikke vil være mulig al den stund, der som nævnt er tale om  

 individuelle  

 sager.
 Spørgsmål 11:
Vil ministeren i forlængelse af svaret på spørgsmål 4 uddybende  

 oplyse, om det er muligt, at ændre fristen for en erhververs adgang til at  

 opsige en lejer fra 6 måneder til 1 år og samtidig fastholde fristen på 6  

 måneder for at opfylde bopælspligten ved at give dispensation i sager, hvor  

 landbrugsejendommens beboelsesbygning er udlejet? Svar:
 Landbrugslovens § 17, stk. 1, indeholder en hjemmel til at dispensere  

 fra reglerne om personers erhvervelse af landbrugsejendomme i lovens §§  

 12-16,  

 når særlige forhold taler herfor, herunder i de i stk. 2-7 nævnte tilfælde.
Af lovens § 17, stk. 2, fremgår det, at der kan dispenseres fra  

 bopælskravet, hvis istandsættelse eller ombygning af beboelsesbygningen er  

 nødvendig før indflytning, hvis erhververen er under uddannelse, eller hvor  

 ejendommen i længere tid har været i slægtens eje og ønskes overdraget til en  

 slægtning.
Med lovforslaget foreslås § 17, stk. 2, ophævet, idet  

 dispensationsadgangen videreføres med § 8, stk. 4, jf. bemærkningerne til  

 lovforslagets nr. 3. Denne ændring har således ikke betydning for det  

 materielle indhold, og den beskrevne praksis forudsættes opretholdt.
Dispensation kan derudover meddeles, når andre særlige hensyn  

 taler for det.
Disse særlige hensyn er opregnet i §§ 28-36 i cirkulære nr. 36  

 af 3. juni 2005 om lov om landbrugsejendomme.
Cirkulærets § 37 angiver de tilfælde, hvor dispensation normalt  

 er udelukket.
Blandt disse er de tilfælde, hvor ejendommens beboelsesbygning  

 er  

 udlejet, hvor ejendommen er bortforpagtet, eller hvor sælger har forbeholdt  

 sig  

 bopælsret for sig selv eller andre.
Dispensation kan således ikke ske alene  

 med  

 henvisning til, at beboelsesbygningen er udlejet.
 Begrundelsen for, at der ikke her bør meddeles dispensation,  

 er, at det er erhververen selv, der har bragt sig i den situation, der  

 forhindrer,  

 at bopælskravet kan opfyldes.
En praksis, hvorefter der meddeles dispensation som følge af,  

 at erhververen ikke kan tage fast bopæl på ejendommen før 1 år efter  

 erhvervelsen, vil således være en ændring i forhold til den tidligere  

 restriktive praksis med hensyn til dispensation fra bopælspligten.
En  

 lempelse  

 på dette punkt vil endvidere efter min mening let kunne føre til ønsker om  

 yderligere lempelser f.eks. fra erhververen, hvor ejendommen er  

 bortforpagtet,  

 og som formentlig med rette kan hævde at have tilsvarende problemer, som den  

 erhverver, hvor ejendommen er udlejet.
 Såfremt der ønskes en ændret dispensationspraksis på området,  

 vil det være nødvendigt at ændre det ovennævnte cirkulære, ligesom selve  

 dispensationsmuligheden af lovtekniske grunde formentlig tillige bør skrives  

 ind i en bekendtgørelse om administrationen af reglerne i landbrugsloven.
 Som det fremgår af mit svar på spørgsmål 4, kan regeringen ikke  

 støtte en ændring af opsigelsesfristen fra 6 måneder til 1 år, og jeg kan  

 derfor heller ikke - også af de ovennævnte grunde - støtte en ændret  

 dispensationspraksis på området.
 Spørgsmål 12:
Vil ministeren oversende en uddybende redegørelse for  

 bondegårdsreglen i skattelovgivningen? Svar:
 Spørgsmålet har været forelagt Skatteministeriet, der har  

 oplyst følgende:
For landbrug, gartnerier, planteskoler og frugtplantager  

 ansættes grundværdien på baggrund af den såkaldte  

 bondegårdsregel, jf.  

 vurderingslovens § 14. Bondegårds-reglen indebærer, at grundværdien ansættes  

 til samme beløb pr. arealenhed uden hensyn til, om jorden hører til en større  

 eller mindre ejendom.
Grundværdien skal ansættes til hvad jord af samme  

 beskaffenhed og beliggenhed, som det pågældende jordstykke, antages at ville  

 koste ved salg i ubebygget stand efter egnens priser, når jorden tænkes at  

 høre  

 til en middelstor bondegård i middelgod kulturtilstand.
Bondegårdsreglen betyder som nævnt, at der umiddelbart ses bort  

 fra de forskelle på priserne på jord, der måtte kunne udledes af priserne på  

 små og store, bebyggede landbrugsejendomme.
Salgspriserne er dog, sammenholdt  

 med priserne i andre områder og priser på tillægsjord, vigtige indikatorer  

 for  

 fastlæggelsen af grundværdiniveauet i området.
Ved grundværdiansættelsen skal der tages hensyn til jordens  

 beliggenhed.
De beliggenhedsmæssige faktorer, der er af betydning for  

 ha-prisen, er fortrinsvis dem, der betinger landbrugsstrukturen på stedet, f.  

 eks.  

 den tilladte husdyrtæthed.
Imidlertid har beliggenheden i forhold til byerne  

 en  

 stigende indflydelse på priserne på landbrugsejendomme.
Det gør sig især  

 gældende på Sjælland og i en del af Østjylland.
Afstand til leverandører og  

 aftagere kan spille en selvstændig rolle, specielt for ejendomme på små øer.
Muligheden for jagt og fiskeri tages ikke i betragtning ved  

 grundværdiansættelsen af den enkelte ejendom, men kan påvirke det almindelige  

 prisniveau i området.
Det samme gælder en særlig naturskøn beliggenhed.
For grundværdiansættelsen er det uden betydning, hvorledes  

 jorden er fordelt omkring bygningerne eller adskilt fra hovedparcellen.
Der  

 tages med andre ord ikke hensyn til ejendommens arrondering.
Ved grundværdiansættelsen skal der tillige henses til jordens  

 beskaffenhed.
Der skal først og fremmest tages hensyn til jordens egnethed  

 som  

 voksested for kulturplanter (jordens "bonitet"). Af særlig  

 betydning  

 for egnetheden er jordens fysiske sammensætning.
Tykkelsen af det øverste  

 jordlag  

 (humus, ler, sand eller grus) er således afgørende for jordens  

 vandledningsevne.
De terrænmæssige forhold er også af vigtighed.
Er arealet  

 stærkt kuperet, kan det begrænse mulighederne for at anvende moderne  

 landbrugsmaskiner.
 Har ejendommen jord af forskellig bonitet, må hvert enkelt  

 jordstykkes værdi indgå i grundværdien i forhold til dets størrelse.
Selv om priserne på landbrugsjord svinger stærkt afhængigt af  

 dyrkningstilstanden, skal grundværdierne ansættes ud fra den forudsætning, at  

 jorden er i middelgod stand.
Det betyder, at der skal ses bort fra den  

 aktuelle  

 dyrkningstilstand, f. eks. om arealerne er veldrænede, og om der har været  

 iagttaget hensigtsmæssigt sædskifte.
Forud for hver vurdering fastsætter SKAT gennemsnitlige  

 niveauer for de landbrugsmæssige grundværdier fordelt på landsdele.
SKAT  

 tager  

 herved normalt udgangspunkt i ha-priserne ved den foregående vurdering  

 sammenholdt med den generelle prisudvikling med hensyn til bebyggede  

 landbrugsejendomme.
 Landbrugsejendommenes grundværdi skal ansættes på grundlag af  

 ha-priser, der udover den rent landbrugsmæssige værdi tillige er  

 differentieret  

 efter den værdi, ejendommens beboelsesmoment repræsenterer i det omfang,  

 dette  

 giver sig udtryk i egnens priser.
 For almindelig landbrugsjord af middelgod bonitet kan de gennemsnitlige  

 grundværdier pr. ha ved 2006-vurderingen (de tilsvarende værdier for  

 2004-vurderingen er vist til orientering) inden for de enkelte større  

 landsdele  

 ansættes med udgangspunkt i værdierne i omstående tabel:
Landsdel Gennemsnitlig grundværdiansættelse kr. pr. ha  

 for landbrugsejendomme 2004-vurderingen 2006-vurderingen Nordøstsjælland 43.000 kr.
 64.500 kr.
Øvrige Sjælland 35.900 kr.
 53.900 kr.
Lolland-Falster 43.100 kr.
 64.700 kr.
Bornholm 14.500 kr.
 21.800 kr.
Fyn 35.600 kr.
 53.400 kr.
Sønderjylland 27.800 kr.
 41.700 kr.
Østjylland 29.800 kr.
 47.700 kr.
Vestjylland 23.000 kr.
 34.500 kr.
Nordjylland 19.000 kr.
 27.900 kr.
 De procentvise niveauændringer, der kan udledes af tabellen,  

 anvendes ikke blot på jord af middelgod kvalitet, men også på jorder af såvel  

 bedre som ringere bonitet end middelgod jord.
 De anførte ha-priser inkluderer for alle landsdele den  

 boligværdi, der er knyttet til en landbrugsejendom af gennemsnitlig størrelse  

 uden særlig beliggenhedsværdi inden for landsdelen.
I områder, hvor beliggenheden medfører en yderligere  

 boliggrundværdi som følge af særlig efterspørgsel efter landbrugsejendomme  

 til  

 boligformål eller til rekreative formål, skal den anførte skala ved  

 2006-vurderingen forhøjes tilsvarende.
Den forhøjede skala anvendes dog kun  

 for  

 arealer indtil  

 40 ha  

 pr. ejendom.
Forhøjelsen beregnes ud fra den særlige boligværdi, der er  

 knyttet  

 til en landbrugsejendom af gennemsnitlig størrelse inden for landsdelen.
Eventuelt nedslag for byrde ved kunstig afvanding vil i  

 almindelighed kunne beregnes ved kapitalisering af den årlige drifts- og  

 vedligeholdelsesudgift, hvorved såvel det almindelige renteniveau, som den  

 skattebesparelse nedslaget medfører, er taget i betragtning.
Ved  

 2006-vurderingen kan kapitalisationsfaktor 12 anvendes.
 Spørgsmål 13:
Ministeren bedes kommentere henvendelsen af 18/5-07 fra Ole  

 Laursen, Advokatfirmaet Lov & Landbrug, jf.
L 216  bilag 9.
 Svar:
 Ole Laursen påpeger i henvendelsen af 18. maj 2007, at den i L  

 216 foreslåede model for upersonlig bopælspligt på ejendomme under  

 30 ha  

 er administrativt tung, og  

 foreslår, at man i stedet afskaffer bopælspligten efter landbrugsloven for  

 disse ejendomme, således at de alene reguleres af de eksisterende regler i  

 lov  

 om midlertidig regulering af boligforholdene.
 Jeg er enig med Ole Laursen i, at administrationen og  

 kontrollen med opfyldelsen af den upersonlige bopælspligt alt andet lige vil  

 være tungere end administrationen og kontrollen af den hidtidige personlige  

 bopælspligt.
Jeg er imidlertid ikke enig med Ole Laursen i, at dette skulle  

 kunne begrunde, at man helt opgav at fastholde landbrugslovens bopælspligt på  

 de godt 100.000 landbrugsejendomme, der er under  

 30 ha.
Jeg kan i øvrigt oplyse, at der  

 pr. 1. januar 2007 i alt var 7891 landbrugsejendomme uden beboelsesbygninger,  

 og heraf var 5497 under  

 30 ha.
 Jeg er heller ikke enig i, at lov om midlertidig regulering af  

 boligforholdene vil yde en tilsvarende beskyttelse mod erhvervelse af  

 landbrugsejendomme til brug som sekundærboliger, som en upersonlig  

 bopælspligt  

 vil.
Formålet med lov om midlertidig regulering af boligforholdene  

 er således alene at sikre, at boliger ikke unødigt står tomme eller anvendes  

 til andre formål end helårsbeboelse i det omfang, der er behov for dem til  

 boligformål i lokalområdet.
Loven vil derfor ikke sikre imod tomme ejendomme  

 i  

 områder, hvor der er et vist overskud af boliger, idet kommunen i sådanne  

 områder ikke vil have en liste over akut boligsøgende, som man kan henvise  

 fra.
Samtidig gælder lov om midlertidig regulering af  

 boligforholdene ikke i alle kommuner  ifølge Socialministeriets interne  

 opgørelse over de kommuner, der anvender loven, gælder lovens  

 anvisningsbestemmelser  

 således ikke i Fredensborg, Greve, Solrød, Billund, Tønder, Ærø, Herning,  

 Ikast-Brande, Ringkøbing-Skjern, Samsø, Mariagerfjord, Rebild og  

 Vesthimmerland  

 kommuner.
Det er således op til de enkelte kommunalbestyrelser at bestemme,  

 om  

 reglerne i loven skal gælde i kommunen.
Det vil derfor ikke være muligt at  

 fastsætte regler i landbrugsloven om, at reglerne i kapitel VII i lov om  

 midlertidig  

 regulering af boligforholdene generelt skal gælde for alle landets kommuner.
Lov om midlertidig regulering af boligforholdene gælder  

 endvidere kun for boliger, der inden for de sidste fem år har været anvendt  

 til  

 helårsbolig.
Loven gælder således ikke for nyopførte boliger, hvor der endnu  

 ikke har været foretaget en tilmelding til Folkeregisteret, og den gælder  

 ikke  

 boliger, der har været anvendt til andet end bolig (erhverv eller  

 fritidsbolig)  

 eller har stået tomme i mere end fem år.
 I de kommuner, hvor loven gælder, vil kommunalbestyrelsen frit  

 kunne give tilladelse til, at en bolig, der hidtil har været anvendt til  

 helårsbeboelse, må anvendes som sekundærbolig.
 Jeg er derfor ikke enig i de af Ole Laursen foreslåede  

 ændringer.
 Spørgsmål 14:
Vil ministeren redegøre for de skattemæssige forhold ved salg af  

 landbrugsejendomme? Svar:
 Spørgsmålet har været forelagt Skatteministeriet, som har oplyst  

 følgende:
 »De foreslåede ændringer medfører ikke ændringer for opgørelsen  

 af den skattemæssige indkomst ved landbrugsvirksomhed, og indtægter ved  

 udlejning af fast ejendom beskattes ligeledes efter de gældende regler som  

 indtægter ved erhvervsmæssig virksomhed.
 Som udgangspunkt er fortjeneste ved salg af fast ejendom  

 skattepligtig efter ejendomsavancebeskatningsloven.
 Fritaget for beskatning er fortjeneste ved salg af stuehus til  

 landbrugsejendom, der tjener eller har tjent til bolig for ejeren i  

 ejerperioden, dvs. at afståelsessummen for selve stuehuset fratrukket  

 anskaffelsessummen  

 for stuehuset ikke beskattes.
Der er i princippet intet krav til varigheden af den periode  

 stuehuset har tjent til bolig for ejeren.
Det er alene en betingelse, at  

 stuehuset har tjent til bolig for ejeren eller dennes husstand i en del af  

 eller hele den periode, hvori denne har ejet ejendommen, og hvor ejendommen  

 har  

 opfyldt betingelserne for at kunne afstås skattefrit.
Det er således ikke et  

 krav, at ejendommen tjener til bolig for ejeren på afhændelsestidspunktet.
 Det beror på en konkret vurdering, om det er sandsynliggjort, at  

 beboelse af stuehuset har fundet sted.
 Hvis et stuehus udlejes (i stedet for at blive beboet af  

 ejeren), vil fortjenesten ved salg af stuehuset og den dertil knyttede grund  

 blive beskattet ligesom fortjenesten ved salg af den øvrige del af  

 landbrugsejendommen.
 Fortjenesten opgøres som anskaffelsessummen omregnet til  

 kontantværdi på afståelsestidspunktet fratrukket anskaffelsessummen omregnet  

 til kontantværdi på anskaffelsestidspunktet.
 Hvis ejeren af landbrugsejendommen ejer flere  

 landbrugsejendomme, sker avanceopgørelsen for hver landbrugsejendom for sig.
Fortjenesten beskattes fuldt ud som  

 kapitalindkomst.
Fortjeneste, der vedrører fast ejendom under  

 virksomhedsordningen, beskattes dog som personlig indkomst, når fortjenesten  

 hæves.
Tab kan alene fradrages i anden  

 ejendomsavance eller overføres til ægtefælle til modregning i anden  

 ejendomsavance.
Et resttab overføres til fradrag i senere års ejendomsavance.
Beskatning af fortjeneste ved salg af en landbrugsejendom kan  

 udskydes ved genanbringelse i en ny landbrugsejendom.
Ved blandede ejendomme  

 skal fortjenesten anbringes i den erhvervsmæssige del af ejendommen.
 Fortjenesten kan også anbringes i ombygninger, tilbygninger  

 eller nybyggeri på en landbrugsejendom efter de samme principper som gælder  

 for  

 genanbringelse i en ny landbrugsejendom.
Tilsvarende gælder også for erstatnings- eller  

 forsikringssummer, der anvendes til genopførelse af den skadelidte  

 landbrugsejendom.« Spørgsmål 15:
Vil ministeren redegøre for reguleringen vedrørende skæmmende  

 bygninger i landbrugsloven? Svar:
 Reglerne om bygninger på landbrugsejendomme fremgår af § 9 i  

 landbrugsloven (lovbekendtgørelse nr. 60 af 19. januar 2007).
 Paragraffen indeholder principielt to forskellige regelsæt.
 Det  

  

 ene  

 regelsæt vedrører kravet om, at der skal være en  

 passende beboelsesbygning, og dette krav har en nær sammenhæng med  

 landbrugslovens bopælskrav.
 Det  

  

 andet  

 regelsæt vedrører bestemmelsen om, at stærkt  

 skæmmende bygninger kan kræves istandsat eller fjernet, og denne bestemmelse  

 har et »miljømæssigt« sigte.
Kravet om en passende beboelsesbygning Efter lovens § 9, stk. 1, skal en landbrugsejendom holdes  

 forsynet med en passende beboelsesbygning, medmindre ejendommen ejes sammen  

 med  

 en anden landbrugsejendom med bygninger.
Hvis en landmand således ejer flere landbrugsejendomme, er der  

 kun krav om, at der skal være en beboelsesbygning på én af de ejede  

 ejendomme.  

 Beboelsesbygningerne på de øvrige ejede ejendomme kan således nedrives eller  

 frastykkes.
Der skal dog opretholdes en beboelsesbygning for hver påbegyndt  

 200 ha, jf. reglerne i lovens § 10 om  

 oprettelse af ejendomme uden beboelsesbygning.
 Der er derimod ikke noget krav i loven om, at der skal være  

 driftsbygninger på en landbrugsejendom.
Beboelsesbygningen på en landbrugsejendom skal holdes  

 forsvarligt ved lige, jf. lovens § 9, stk. 3. Hvis den ødelægges, forfalder  

 eller tillades fraskilt, skal fornøden beboelse genopføres eller istandsættes  

 inden 2 år.
Hvis der er tale om en landbrugsejendom, der ejes lovligt sammen  

 med en landbrugsejendom med en beboelsesbygning, kan forholdet også  

 lovliggøres  

 ved at nedrive beboelsen.
Det er ikke nærmere defineret, hvad der forstås ved kravet om,  

 at beboelsesbygningen skal holdes »forsvarligt ved lige«, men det centrale  

 er,  

 at beboelsen ikke må blive forringet i en sådan grad, at den ikke mere vil  

 kunne bruges til opfyldelse af lovens bopælskrav (eventuelt efter en vis  

 istandsættelse). Det må antages, at der skal betydelige forringelser til,  

 førend jordbrugskommissionen kan stille krav om istandsættelse.
Det forhold,  

 at  

 en ejendom er umoderne og gammeldags indrettet, er således ikke nok til at  

 jordbrugskommissionen  

 kan stille krav om istandsættelse.
Der kan ikke i medfør af lovens § 9, stk. 3, stilles krav om  

 nedrivning.
Dette kan kun ske efter § 9, stk. 4, jf. nedenfor.
Stærkt skæmmende bygninger Hvis ubenyttede bygninger på en landbrugsejendom virker stærkt  

 skæmmende i forhold til omgivelserne, kan jordbrugskommissionen meddele  

 ejeren  

 påbud om enten at bringe bygninger i en sådan stand, at de ikke længere  

 virker  

 stærkt skæmmende, eller at fjerne bebyggelsen, jf. lovens § 9, stk. 4. Dette  

 vil typisk gælde landbrugsbygninger, der gennem længere tid har været  

 ubenyttede, og som kan være så dårligt vedligeholdte, at de efterhånden  

 virker  

 stærkt skæmmende i forhold til omgivelserne.
 Reglen blev indføjet ved lovændringen i 1973 for at afbøde visse  

 uheldige følgevirkninger af rationaliseringen og strukturudviklingen inden  

 for  

 landbruget, hvorved bygninger fra sammenlagte eller samdrevne landbrug er  

 blevet overflødiggjort.
 Muligheden for at meddele påbud, når bygninger virker stærkt  

 skæmmende i forhold til omgivelserne, gælder både beboelses- og  

 driftsbygninger.
Efter lovens ordlyd »stærkt skæmmende« er bestemmelsens  

 anvendelsesområde snævert.
Det er altså ikke nok, at bygningerne er skæmmende  

 -  

 de skal være stærkt skæmmende for, at der kan meddeles ejeren påbud om  

 istandsættelse eller nedrivning.
Det afgørende er, om bygningerne opleves som stærkt skæmmende i  

 forhold til omgivelserne.
Hvis forfaldne bygninger f.eks. ligger skjult bag  

 beplantning for enden af en privat vej, vil bygningerne ikke være stærkt  

 skæmmende for omgivelserne, og der vil derfor i en sådan situation næppe være  

 grundlag for at meddele påbud om istandsættelse eller nedrivning.
I modsætning til bestemmelsen i lovens § 9, stk. 3, om at  

 beboelsesbygningen skal holdes forsvarligt ved lige, gælder bestemmelsen i  

 stk.  

 4 om de stærkt skæmmende bygninger kun ejendommenes ydre skal.
I relation til  

 §  

 9, stk. 4, er det således uden betydning, om de pågældende ejendomme  

 overhovedet kan bruges til deres formål (beboelse eller drift).
 Da reglen kun gælder bygninger, der er ubenyttede, vil der  

 f.eks. ikke kunne meddeles påbud vedrørende en beboelses- eller  

 driftsbygning,  

 der måske nok er stærkt skæmmende, men som fortsat benyttes.
 Landbrugslovens regler gælder kun for landbrugsejendomme.  

 Bygninger på nedlagte landbrugsejendomme er således ikke omfattet af disse  

 regler.
 Spørgsmål 16:
Vil ministeren redegøre for reglerne for opførelse af  

 medarbejderboliger/aftægtshuse? Svar:
 Adgangen til at opføre medarbejderboliger eller aftægtshuse på  

 landbrugsejendomme er reguleret af planloven, og der sker ingen ændring i  

 disse  

 regler som følge af det foreliggende lovforslag L 216.
 Udgangspunktet er, at der ikke kræves tilladelse til at opføre  

 erhvervsmæssigt nødvendigt byggeri på landbrugsejendomme, jf. planlovens §  

 36,  

 stk. 1, nr. 3, hvis dette byggeri opføres i tilknytning til ejendommens  

 hidtidige bebyggelsesarealer.
 Af planlovens § 36, stk. 1, nr. 12, fremgår det specifikt, at  

 ejeren af en landbrugsejendom, hvis areal overstiger  

 30 ha, har mulighed for at opføre eller  

 indrette en bolig til brug for en medhjælper eller i forbindelse med et  

 generationsskifte uden landzonetilladelse.
 For ejendomme under  

 30  

 ha  

 kræves modsat en landzonetilladelse.
Det er kommunalbestyrelsen, der efter planloven skal vurdere,  

 hvorvidt en medhjælperbolig o.l. kan anses for at være erhvervsmæssigt  

 nødvendig for ejendommens drift.
Ved vurderingen heraf fremgår det af  

 Miljøministeriets  

 vejledning om landzoneadministration, at kommunalbestyrelsen bør lægge vægt  

 på,  

 om ejendommen også på længere sigt kan danne grundlag for flere personers  

 fulde  

 arbejdsindsats.
Når det gælder ejendomme med landbrugspligt bør  

 kommunal-bestyrelsen  

 indhente en vejledende udtalelse fra jordbrugskommissionen.
 Spørgsmål 17:
Vil ministeren redegøre for forholdet mellem landbrugslovens  

 regler og lejelovgivningen? Svar:
 De generelle regler for, hvornår der kan ske opsigelse af  

 lejere, findes i lejeloven.
 Det er efter lejelovens bestemmelser en gyldig opsigelsesgrund,  

 hvis en udlejer ønsker at anvende den udlejede bolig til bolig for sig selv.  

 Det følger således af lejelovens § 83, litra a, at en lejer kan opsiges med  

 et  

 varsel på et år, hvis udlejer ønsker at bebo det lejede.
 Det antages, at dette alene vil være tilfældet, hvis udlejer  

 ønsker at bebo det lejede som helårsbolig, og at opsigelse modsætningsvis  

 ikke  

 kan ske, hvis udlejer ønsker at anvende det udlejede til andre formål,  

 herunder  

 f.eks. som sekundærbolig.
 Der er i lov om landbrugsejendomme den særlige opsigelsesregel  

 i § 28, stk. 3, hvorefter lejere af beboelsesbygninger på landbrugsejendomme  

 uanset reglerne i lejelovgivningen kan opsiges med et varsel på 6 måneder,  

 når  

 boligen ønskes anvendt til opfyldelse af bopælskravet ved erhvervelse af  

 ejendommen.
 Begrundelsen for det kortere opsigelsesvarsel på 6 måneder i  

 landbrugsloven er, at landbrugslovens bopælspligt ved erhvervelse indtræder 6  

 måneder efter erhvervelsen, jf. landbrugslovens § 12, stk. 1, nr. 3.
 Spørgsmål 18:
Vil ministeren redegøre for muligheden for at differentiere  

 varigheden af bopælspligten samt for mulighederne for at indføre en  

 upersonlig  

 bopælspligt op til  

 15 ha  

 ? Svar:
 Jeg har forstået spørgsmålet således, at det går på, hvorvidt det  

 vil være muligt at differentiere varigheden af bopælspligten, således at den  

 fastholdes på 8 år, hvis den opfyldes af ejeren selv, men gøres  

 tidsubegrænset,  

 hvis den opfyldes ved udlejning.
 Formålet hermed skulle være at hindre, at en erhvervet landbrugsejendom  

 efter 8 års udlejning frit kan disponeres som sekundærbolig.
 Afgørende for om en sådan model kan anvendes er dels, om den er  

 proportional i forhold til de målsætninger, loven efter sit formål forfølger,  

 dels om den i sin funktion vil være ikke-diskriminatorisk.
 Vedrørende proportionaliteten tjener bopælspligten ifølge  

 landbrugsloven tre formål:
1. at bevare selvejet, 2. at opretholde bosætningen på landet, og 3. at bekæmpe prispresset på landbrugsjorden.
 Med hensyn til formålet om at bevare selvejet, har Domstolen i  

 sin afgørelse fastslået, at bopælspligten ikke er egnet til at sikre selvejet  

 for ejendomme under  

 30 ha,  

 i og med at der for disse ejendomme ikke består et krav om egen drift.
 En differentiering af bopælspligtens varighed vil ikke i sig selv  

 kunne ændre på denne konstatering af, at bopælspligten ikke er egnet til at  

 opnå dette formål.
Med hensyn til formålet om at opretholde bosætningen på landet  

 gælder det også her, at Domstolen har konstateret, at vel kan bopælspligten  

 bidrage til at fastholde bosætningen på landet, men når det parallelt  

 tillades  

 at sammenlægge ejendomme og at opfylde bopælspligten fra andre ejendomme, så  

 sikrer bopælspligten ikke, at dette formål opfyldes.
Bopælspligten er derfor  

 ikke egnet til at sikre bosætningen på landet.
 En differentiering af bopælspligtens varighed vil ikke i sig  

 selv kunne ændre på denne konstatering af, at bopælspligten ikke er egnet til  

 at opfylde dette formål.
 Hertil kommer, at det vil være meget vanskeligt at argumentere  

 for, at der i forhold til lovens erklærede formål om at sikre bosætningen på  

 landet er en væsentlig materiel forskel på, om denne bosætning søges opfyldt  

 fra en ejet eller en lejet bolig.
 Hensynet til at undgå en efterfølgende udnyttelse af  

 landbrugsejendomme til f.eks. sekundærboliger efter udløbet af  

 erhvervelsesbopælspligten har ikke hidtil været omfattet af de formål,  

 landbrugsloven  

 efter sin formulering skal varetage.
 Med hensyn til formålet om at bekæmpe prispresset på  

 landbrugsjorden, har Domstolen konstateret, at bopælspligten kan være egnet  

 til  

 at sikre hensynet til at bekæmpe prispresset.
 Domstolen har dog også fastslået, at det ikke er dokumenteret,  

 at dette mål ikke kunne nås med mindre indgribende foranstaltninger, ligesom  

 Domstolen som en eftertanke har tilføjet, at selv om man så måtte anerkende,  

 at  

 bopælspligten var nødvendig, så ville en varighed på 8 år være for lang.
 En differentiering af bopælspligtens varighed vil ikke løse  

 spørgsmålet om nødvendigheden.
Det vil umiddelbart være i modstrid med Domstolens kommentar  

 til varigheden af bopælspligten, hvis man forlængede bopælspligten ved  

 udlejning ubegrænset.
Heroverfor vil det dog kunne argumenteres, at i og med  

 at  

 der ikke er tale om en pligt for specifikke fysiske personer, men alene en  

 udlejningspligt, vil det af Domstolen anførte problem i forhold til Den  

 Europæiske Menneskerettighedskonvention ikke være relevant.
 Ved en ordning, hvor bopælspligten ved udlejning gøres  

 tidsubegrænset, vil der ved en eventuel fremtidig sag kunne argumenteres for,  

 at dette vil udgøre en indirekte diskrimination, idet det de facto vil være  

 lettere for indenlandske borgere at få frigjort en ejendom for bopælspligten  

 ved selv at tage bopæl i 8 år, end det vil være for borgere bosat i andre EU  

 lande.
 Sammenfattende er det min opfattelse, at en differentiering af  

 varigheden af bopælspligten ikke vil bringe loven i overensstemmelse med  

 EU-retten, som fastlagt af Domstolen i afgørelsen i Festersen-sagen.
 Med hensyn til muligheden for at indføre en upersonlig  

 bopælspligt for ejendomme indtil  

 15 ha,  

 i stedet for de  

 30 ha,  

 som foreslået af regeringen i L 216, skal jeg henvise til min besvarelse af  

 spørgsmål 2.
