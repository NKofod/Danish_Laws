Lov  

 om ændring af udlændingeloven og forskellige andre love (Indførelse af selvbetjeningsmodel, ny og forenklet  

 udformning af forsørgelseskravet i familiesammenføringssager og reform af  

 studieområdet) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I udlændingeloven, jf. lovbekendtgørelse nr. 945 af 1.  

 september 2006, som ændret senest ved § 104 i lov nr. 538 af 8. juni 2006,  

 foretages  

 følgende ændringer:
 1.  

  

 Overalt i  

 loven ændres »Udlændingestyrelsen« til: »Udlændingeservice« og »  

 Udlændingestyrelsens«  

 til:  

 »Udlændingeservices«.
 2.  


  

 § 9, stk. 3,  

  

 affattes således:
»Stk. 3.  

  

 Opholdstilladelse til en samlever efter stk. 1, nr. 1, skal betinges af,  

 at den herboende person påtager sig at forsørge ansøgeren.
Opholdstilladelse  

 efter stk. 1, nr. 1-3, kan, såfremt helt særlige grunde taler derfor,  

 betinges af, at den herboende person dokumenterer at kunne forsørge  

 ansøgeren.« 3.  


  

 § 9, stk. 5,  

  

 affattes således:
»Stk. 5.  

  

 Opholdstilladelse  

 efter stk. 1, nr. 1, skal, medmindre ganske særlige grunde, herunder  

 hensynet til familiens enhed, afgørende taler derimod, betinges af, at den  

 herboende person i 1 år forud for afgørelsen om opholdstilladelse ikke har  

 modtaget hjælp efter lov om aktiv socialpolitik eller integrationsloven.  

 Opholdstilladelse efter stk. 1, nr. 1, skal endvidere, medmindre ganske  

 særlige  

 grunde, herunder hensynet til familiens enhed, afgørende taler derimod,  

 betinges af, at ansøgeren og den herboende person ikke modtager hjælp efter  

 lov  

 om aktiv socialpolitik eller integrationsloven, i tiden indtil ansøgeren  

 meddeles tidsubegrænset opholdstilladelse. 1. og 2. pkt. omfatter dog ikke  

 hjælp i form af enkeltstående ydelser af mindre beløbsmæssig størrelse, der  

 ikke  

 er direkte relateret til forsørgelse, eller ydelser, der må sidestilles med  

 løn  

 eller pension eller træder i stedet herfor.« 4.  

  

 I  

  

 § 9, stk. 7,  

  

 indsættes som  

  

 3. pkt.:
»Ministeren for flygtninge, indvandrere og integration fastsætter  

 nærmere regler om, hvornår ægtefællernes eller samlevernes samlede  

 tilknytning  

 til Danmark kan anses for større end den samlede tilknytning til et andet  

 land.« 5.  


  

 § 9, stk. 12,  

  

 affattes således:
»Stk. 12.  

  

 Opholdstilladelse efter stk. 1, nr. 2, kan, såfremt væsentlige hensyn  

 taler  

 derfor, betinges af, at den herboende person ikke modtager hjælp efter lov om  

 aktiv socialpolitik eller integrationsloven, i tiden indtil ansøgeren  

 meddeles  

 tidsubegrænset opholdstilladelse. 1. pkt. omfatter dog ikke hjælp i form af  

 enkeltstående ydelser af mindre beløbsmæssig størrelse, der ikke er direkte  

 relateret til forsørgelse, eller ydelser, der må sidestilles med løn eller  

 pension eller træder i stedet herfor.
Opholdstilladelse efter stk. 1,  

 nr.  

 2, kan endvidere, såfremt væsentlige hensyn taler derfor, betinges af, at den  

 herboende person godtgør at råde over sin egen bolig af rimelig størrelse,  

 jf.  

 stk. 24.« 6.  


  

 § 9, stk. 17,  

  

 affattes således:
»Stk. 17.  

  

 Opholdstilladelse efter stk. 1, nr. 3, skal, når opholdstilladelsen  

 gives  

 som led i et plejeforhold eller med henblik på ophold hos barnets nærmeste  

 familie, betinges af, at den herboende person påtager sig at forsørge  

 ansøgeren, og at den herboende person ikke modtager hjælp efter lov om aktiv  

 socialpolitik eller integrationsloven, i tiden indtil ansøgeren meddeles  

 tidsubegrænset opholdstilladelse. 1. pkt. omfatter dog ikke hjælp i form af  

 enkeltstående ydelser af mindre beløbsmæssig størrelse, der ikke er direkte  

 relateret til forsørgelse, eller ydelser, der må sidestilles med løn eller  

 pension eller træder i stedet herfor.
Opholdstilladelse efter stk. 1,  

 nr.  

 3, skal, når opholdstilladelsen gives med henblik på ophold hos barnets  

 nærmeste familie, endvidere betinges af, at den herboende person godtgør at  

 råde over sin egen bolig af rimelig størrelse, jf. stk. 24.« 7.  

  

 I  

  

 § 9, stk. 19, 1. pkt.,  

  

 udgår »og har  

 skullet godtgøre at være i stand hertil, jf. stk. 3 og stk. 17, 1. pkt.,«.
 8.  


  

 § 9, stk. 22,  

  

 affattes således:
»Stk. 22.  

  

 Kommunalbestyrelsen afgiver efter anmodning fra Udlændingeservice en  

 udtalelse  

 om, i hvilket omfang den herboende person eller ansøgeren inden for en i  

 anmodningen nærmere angiven periode har modtaget hjælp efter lov om aktiv  

 socialpolitik eller integrationsloven, jf. stk. 5, stk. 12, 1. og  

 2.  

 pkt., og stk. 17, 1. og 2. pkt.« 9.  


  

 § 9, stk. 23,  

  

 affattes således:
»Stk. 23.  

  

 Kommunalbestyrelsen indberetter til Udlændingeservice, hvis udlændingen eller  

 den herboende person modtager hjælp efter lov om aktiv socialpolitik eller  

 integrationsloven, og om omfanget af sådan hjælp, jf. stk. 5,  

 stk. 12,  

 1. og 2. pkt., og stk. 17, 1. og 2. pkt.
Kommunalbestyrelsens  

 videregivelse af oplysninger efter 1. pkt. kan ske uden samtykke. 1. og 2.  

 pkt.  

 finder kun anvendelse, hvis opholdstilladelsen er betinget af, at udlændingen  

 og den herboende person ikke modtager hjælp efter lov om aktiv socialpolitik  

 eller integrationsloven, jf. stk. 5, 1. og 2. pkt., og stk. 12, 1.  

 pkt.« 10.  

  

 I  

  

 § 9 c  

  

 indsættes som  

  

 stk. 5-7:
 »Stk. 5.  

  

 Ministeren  

 for flygtninge, indvandrere og integration kan fastsætte nærmere regler om  

 meddelelse  

 af opholdstilladelse efter stk. 1 til udlændinge, der er optaget på en  

 uddannelse eller et kursus ved en uddannelsesinstitution her i landet.
 Stk. 6.  

  

 Til brug  

 for Udlændingeservices afgørelser om meddelelse af opholdstilladelse efter  

 stk. 1  

 til udlændinge, der er optaget på en uddannelse eller et kursus ved en  

 uddannelsesinstitution her i landet, og som ikke er omfattet af de i  

 stk. 5  

 fastsatte regler, afgiver Danmarks Evalueringsinstitut efter anmodning fra  

 uddannelsesinstitutionen  

 en vejledende udtalelse om indhold og kvalitet i følgende uddannelser:
 1)  

 	  

 Videregående  

 uddannelser og kurser, der uden godkendelse fra en statslig myndighed udbydes  

 på en statsligt godkendt uddannelsesinstitution under statsligt tilsyn.
 2)  

 	  

 Uddannelser og kurser  

 inden for grund- og ungdomsuddannelser, der uden godkendelse fra en statslig  

 myndighed udbydes på en statsligt godkendt uddannelsesinstitution, der er  

 under  

 statsligt tilsyn.
 3)  

 	  

 Kurser på  

 folkehøjskoler m.v. godkendt efter lov om folkehøjskoler, efterskoler,  

 husholdningsskoler  

 og håndarbejdsskoler (frie kostskoler), som gennemføres uden tilskud efter  

 loven.
Stk. 7.  

  

 Undervisningsministeren  

 fastsætter nærmere regler om Danmarks Evalueringsinstituts udtalelser efter  

 stk. 6, herunder om anmodninger og om den anmodende institutions  

 betaling  

 til dækning af Danmarks Evalueringsinstituts udgifter i forbindelse med  

 udtalelser.« 11.  

  

 Efter § 9  

 f indsættes:
»§ 9 g.
En  

 ansøgning om opholdstilladelse efter § 9, stk. 1, nr. 1-3, kan  

 afvises, hvis ansøgningen ikke er vedlagt de dokumenter eller ikke indeholder  

 de oplysninger, der er nødvendige til bedømmelse af, om opholdstilladelse kan  

 meddeles.
Stk. 2.  

  

 Ministeren  

 for flygtninge, indvandrere og integration kan bestemme, at ansøgninger om  

 opholdstilladelse efter andre bestemmelser i denne lov kan afvises, hvis  

 ansøgningen ikke er vedlagt de dokumenter eller indeholder de oplysninger,  

 der  

 er nødvendige til bedømmelse af, om opholdstilladelse kan meddeles.« 12.  

  

 Efter § 11  

 c indsættes:
»§ 11 d.  

  

 En  

 ansøgning om tidsubegrænset opholdstilladelse kan afvises, hvis ansøgningen  

 ikke er vedlagt de dokumenter eller ikke indeholder de oplysninger, der er  

 nødvendige til bedømmelse af, om tidsubegrænset opholdstilladelse kan  

 meddeles.« 13.  


  

 § 19, stk. 1, nr. 4,  

  

 affattes  

 således:
»4)  

 	  

 Når opholdstilladelsen  

 er betinget af, at udlændingen eller den herboende person ikke modtager hjælp  

 efter lov om aktiv socialpolitik eller integrationsloven, jf. § 9,  

 stk. 5,  

 2. og 3. pkt., stk. 12, 1. og 2. pkt., og stk. 17, 1. og 2. pkt.,  

 og  

 udlændingen eller den herboende person modtager sådan hjælp.« 14.  


  

 § 19, stk. 1, nr. 5,  

  

 affattes  

 således:
»5)  

 	  

 Når  

 opholdstilladelsen, fordi ganske særlige grunde afgørende taler derimod, ikke  

 er betinget af, at udlændingen og den herboende person ikke modtager hjælp  

 efter lov om aktiv socialpolitik eller integrationsloven, jf. § 9,  

 stk. 5,  

 2. pkt., og disse ganske særlige grunde ikke længere foreligger og  

 udlændingen  

 eller den herboende person modtager sådan hjælp, jf. § 9, stk. 5,  

 2.  

 og 3. pkt.« 15.  

  

 I  

  

 § 19, stk. 1, nr. 6  

  

 og  

  

 7,  

  

 ændres »stk. 12, 2. pkt., og  

 stk. 17, 2. pkt.« til: »stk. 12, 3. pkt., og stk. 17, 3. pkt.« 16.  

  

 I  

  

 § 44 a  

  

 indsættes efter stk. 5 som nyt  

 stykke:
»Stk. 6.  

  

 Ministeriet for Flygtninge, Indvandrere og Integration og Udlændingeservice  

 kan  

 uden samtykke fra ansøgeren og den herboende person indhente de oplysninger i  

 Arbejdsmarkedsportalen, som er nødvendige for udførelsen af myndighedens  

 virksomhed eller påkrævet for en afgørelse, som myndigheden skal træffe efter  

 udlændingeloven.« Stk. 6-8 bliver herefter stk. 7-9.
 17.  

  

 Efter § 44  

 c indsættes:
 »§ 44 d.  

  

 Hvis en udlænding, der er meddelt  

 opholdstilladelse efter § 9 c, stk. 1, med henblik på at deltage i  

 en  

 uddannelse eller et kursus ved en uddannelsesinstitution her i landet, ikke  

 er  

 studieaktiv i relation til det kursus eller den uddannelse, som danner  

 grundlag  

 for udlændingens opholdstilladelse, videregiver uddannelsesinstitutionen uden  

 udlændingens samtykke skriftligt oplysning herom til Udlændingeservice.
§ 44 e.  

  

 Kommunalbestyrelsen indberetter til  

 Udlændingeservice, hvis en udlænding, der er meddelt opholdstilladelse efter  

 § 9  

 c, stk. 1, med  

 henblik på at  

 deltage i en uddannelse eller et kursus ved en uddannelsesinstitution her i  

 landet, modtager offentlig hjælp til forsørgelse under sit ophold her i  

 landet.
Kommunalbestyrelsens videregivelse af oplysninger efter 1. pkt. kan  

 ske  

 uden udlændingens samtykke.« 18.  

  

 I  

  

 § 46, stk. 2,  

  

 indsættes efter »afgørelser  

 kan, bortset fra de i«: »§ 9 g, stk. 1, § 11 d,«.
§ 2 I lov om integration af udlændinge i Danmark  

 (integrationsloven), jf. lovbekendtgørelse nr. 902 af 31. juli 2006, som  

 ændret  

 senest ved § 8 i lov nr. 1545 af 20. december 2006, foretages følgende  

 ændring:
 1.  

  

 Overalt i  

 loven ændres »Udlændingestyrelsen« til: »Udlændingeservice« og »  

 Udlændingestyrelsens«  

 til:  

 »Udlændingeservices«.
§ 3 I lov om en aktiv beskæftigelsesindsats, jf.  

 lovbekendtgørelse nr. 685 af 29. juni 2005, som ændret bl.a. ved lov nr. 239  

 af  

 27. marts 2006 og senest ved § 2 i lov nr. 1587 af 20. december 2006,  

 foretages  

 følgende ændring:
 1.  

  

 I  

  

 § 31 a, stk. 3  

  

 og  

  

 6,  

  

 ændres »Udlændingestyrelsen« til: »Udlændingeservice«.
§ 4 I lov om Det Centrale Personregister, jf.  

 lovbekendtgørelse nr. 1134 af 20. december 2006, foretages følgende ændring:
 1.  

  

 I  

  

 § 17, stk. 1,  

  

 ændres »Udlændingestyrelsen«  

 til: »Udlændingeservice«.
§ 5 Stk. 1.  

  

 Loven træder i kraft den 1. februar 2007, jf. dog stk. 2-6.
 Stk. 2.  

  

 Udlændingelovens § 9, stk. 3, 5, 12, 17, 22 og 23, som affattet ved denne  

 lovs  

 § 1, nr. 2, 3, 5, 6, 8 og 9, og § 19, stk. 1, nr. 6 og 7, som  

 ændret ved denne lovs § 1, nr. 15, finder alene anvendelse for  

 udlændinge,  

 der indgiver ansøgning om opholdstilladelse efter udlændingelovens § 9,  

 stk. 1, nr. 1-3, eller ansøgning om forlængelse af en opholdstilladelse  

 meddelt efter udlændingelovens § 9, stk. 1, nr. 1-3, efter lovens  

 ikrafttræden.  

 For udlændinge, der inden lovens ikrafttræden første gang har indgivet  

 ansøgning om opholdstilladelse efter udlændingelovens § 9, stk. 1,  

 nr. 1-3, finder de hidtil gældende regler anvendelse ved afgørelsen af denne  

 ansøgning.
Stk. 3.  

  

 Udlændingelovens  

 § 9, stk. 19, 1. pkt., som ændret ved denne lovs § 1, nr. 7,  

 finder ikke anvendelse for udlændinge, der inden lovens ikrafttræden har  

 indgivet ansøgning om opholdstilladelse.
For sådanne udlændinge finder de  

 hidtil gældende regler anvendelse.
 Stk. 4.  

  

 Udlændingelovens § 9 g som indsat ved denne lovs § 1, nr. 11,  

 finder  

 alene anvendelse for udlændinge, der indgiver ansøgning om opholdstilladelse  

 efter udlændingelovens § 9, stk. 1, nr. 1-3, efter lovens  

 ikrafttræden.
 Stk. 5.  

  

 Udlændingelovens § 11 d som indsat ved denne lovs § 1, nr. 12,  

 finder  

 alene anvendelse for udlændinge, der indgiver ansøgning om tidsubegrænset  

 opholdstilladelse efter lovens ikrafttræden.
Stk. 6.  

  

 Udlændingelovens § 19, stk. 1, nr. 4 og 5, som affattet ved denne  

 lovs § 1, nr. 13 og 14, finder alene anvendelse for udlændinge, der  

 indgiver ansøgning om opholdstilladelse efter udlændingelovens § 9,  

 stk. 1,  

 nr. 1-3, eller ansøgning om forlængelse af en opholdstilladelse meddelt efter  

 udlændingelovens § 9, stk. 1, nr. 1-3, efter lovens ikrafttræden.  

 Bestemmelserne finder endvidere kun anvendelse i sager, hvor udlændingen  

 eller  

 den herboende person efter lovens ikrafttræden modtager hjælp efter lov om  

 aktiv socialpolitik eller integrationsloven.
For udlændinge, der inden lovens  

 ikrafttræden første gang har indgivet ansøgning om opholdstilladelse efter  

 udlændingelovens § 9, stk. 1, nr. 1-3, finder de hidtil gældende  

 regler anvendelse.
§ 6 Loven gælder ikke for Færøerne og Grønland, men §§ 1  

 og 4 kan ved kongelig anordning helt eller delvis sættes i kraft for disse  

 landsdele med de afvigelser, som de særlige færøske eller grønlandske forhold  

 tilsiger.
Givet på Amalienborg, den 30. januar  

 2007 Under Vor Kongelige Hånd og Segl Margrethe R.
