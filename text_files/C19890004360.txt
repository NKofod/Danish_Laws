 Bekendtgørelsen omhandler reglerne om feriedagpenge efter  

 arbejdsløshedsforsikringslovens § 75 h.
Regler om optjening og afholdelse af ferie med feriegodtgørelse eller løn  

 er derimod fastsat i ferieloven og Arbejdsministeriets bekendtgørelse om  

 feriegodtgørelse mv.
Der er desuden fastsat regler om optjening og afholdelse  

 af ferie med feriegodtgørelse eller løn i bl.a. medhjælperloven, et særligt  

 feriecirkulære for statstjenestemænd, en særlig feriebekendtgørelse for  

 søfarende og i kollektive overenskomster.
Efter ferieloven optjenes der 2 1/2 dags ferie for hver måneds  

 beskæftigelse i optjeningsåret (det seneste kalenderår forud for ferieåret).  

 Dette gælder uanset omfanget af den ugentlige og daglige arbejdstid.
Fuld  

 optjent ferie efter ferieloven udgør således 30 dage, der skal holdes i det  

 følgende ferieår (2. maj til 1. maj).
 Til den optjente ferie efter ferieloven er der knyttet en ret til enten  

 feriegodtgørelse eller løn.
 Reglerne i bekendtgørelsen giver ret til feriedagpenge for den del af  

 ferien, hvortil der ikke er optjent ret til feriegodtgørelse eller løn under  

 ferie.
 Lønmodtagere, der ikke har optjent ret til fuld ferie med feriegodtgørelse  

 eller løn, har efter ferielovens § 6 a ret til at få antallet af de optjente  

 feriedage suppleret op til 30 dages ferie - dog uden ret til feriegodtgørelse  

 eller løn for de supplerende feriedage.
Til kapitel 1 Retten til feriedagpenge (§ 1) 1. Medlemmet skal enten være ledig eller i arbejde som  

 lønmodtager Retten til feriedagpenge forudsætter, at medlemmet på ferietidspunktet  

 enten er ledig eller i arbejde som lønmodtager uden i optjeningsåret at have  

 optjent fuld ret til feriegodtgørelse eller løn under ferie til det følgende  

 ferieår.
 Medlemmer af arbejdsløshedskasser for selvstændige erhvervsdrivende kan  

 kun få feriedagpenge under ledighed.
2. Medlemmet skal være dagpengeberettiget Udbetaling af feriedagpenge forudsætter, at medlemmet ville have ret til  

 dagpenge i tilfælde af ledighed på de pågældende dage.
 Medlemmet skal således opfylde bl.a. kravene til medlemsanciennitet  

 (lovens § 53) og arbejdskravet (lovens § 55 eller § 72).
Rådighed Det er en betingelse, at medlemmet i tilfælde af ledighed ville være til  

rådighed for arbejdsmarkedet.
 Medlemmer, der er under uddannelse uden at være dagpengeberettiget  

 i henhold til lovens § 62 a, f.eks. lærlinge og efg-elever, vil ikke kunne få  

 feriedagpenge, når de holder ferie.
 Feriedagpenge kan ikke udbetales til et medlem, der ikke er  

 dagpengeberettiget på grund af f.eks. sygdom, fængselsophold eller konflikt.  

 Dette gælder dog ikke, hvis sygdommen, fængselsopholdet eller konflikten  

 indtræder under ferien.
 Feriedagpenge kan ikke udbetales ved ophold i udlandet, uanset om  

 medlemmet bevarer sin bopæl i Danmark.
Et medlem, der arbejder i udlandet, men midlertidigt vender hjem til  

 Danmark for at holde ferie, er ikke berettiget til feriedagpenge.
Grønland og  

 Færøerne sidestilles i denne forbindelse med udlandet.
Et medlem med bopæl og  

 ansættelse i Danmark vil dog under udsendelse til midlertidigt arbejde i  

 udlandet have mulighed for at få feriedagpenge, når medlemmet vender hjem i  

 forbindelse med feriens påbegyndelse.
 En grænsearbejder, der er beskæftiget i Danmark, vil - under ansættelsen -  

 kunne være berettiget til feriedagpenge.
 Et medlem, der er ansat på sædvanlige lønmodtagervilkår i samlevers  

 virksomhed, er berettiget til feriedagpenge, hvis medlemmet i tilfælde af  

 fuld ledighed ville være dagpengeberettiget.
 Hvis et medlem, der ikke har kunnet opnå frigørelsesattest, men fortsætter  

 arbejdet uden ret til supplerende dagpenge, anmoder om feriedagpenge, anses  

 medlemmet for efter lovens § 75 h, at være dagpengeberettiget under feriens  

 afholdelse, jf. dog § 3, stk. 2.
 Det samme gælder for et deltidsforsikret medlem, hvis ret til supplerende  

 dagpenge er bortfaldet efter lovens § 73, stk. 2, jf. dog § 4, stk. 2.
 Overskydende timer i henhold til direktoratets bekendtgørelse nr. 91 af  

 13. februar 1989 om overførsel af overskydende timer kan ikke opbruges på  

 feriedage med feriedagpenge, jf. bekendtgørelsens § 4, stk. 2.
 Der stilles ikke krav om, at medlemmet står til rådighed under  

 feriens afholdelse.
Karantæne Feriedagpenge kan ikke udbetales under en karantæne, der skyldes  

 arbejdsophør eller vægring, jf. lovens § 63.
 Feriedagpenge kan udbetales under en senere ferie i samme ferieår efter  

 karantænens udløb, såfremt medlemmet på dette tidspunkt opfylder  

 betingelserne herfor.
 Derimod vil en eventuel idømt effektiv karantæne efter lovens § 87, stk. 1  

 eller 3, ikke berøre retten til feriedagpenge.
Dagpengeret efter 30. september Opnår et medlem først dagpengeret efter den 30. september, kan der højst  

 ydes feriedagpenge for 12 dage i det pågældende ferieår, jf. § 1, stk. 3.
Dagpengeret efter 1. januar for nyuddannede Nyuddannede, der får ret til dagpenge efter lovens § 54 i perioden 1.  

 januar til 1. maj i et ferieår, har ikke ret til feriedagpenge i det  

 pågældende ferieår, jf. § 1, stk. 4. Hvis der ikke er optjent  

 feriegodtgørelse under uddannelsen, kan medlemmet få feriedagpenge i det  

 følgende ferieår, hvis de øvrige betingelser herfor er opfyldt.
Feriegodtgørelse udbetales uden at være optjent (manglende  

 indtægtstab) Feriedagpenge kan kun udbetales, hvis der er tale om en mistet  

 arbejdsindtægt i de dage, hvor medlemmet holder ferie, jf. § 1, stk. 5. Det  

 betyder bl.a., at der ikke kan udbetales feriedagpenge for feriedage, hvor et  

 medlem i fuld beskæftigelse modtager fuld feriegodtgørelse eller fuld løn,  

 selv om medlemmet ikke har optjent ret til ferie med feriegodtgørelse eller  

 løn i optjeningsåret.
 Modtager et medlem, der arbejder på nedsat tid, feriegodtgørelse eller løn  

 i ferien, skal den udbetalte - ikke optjente - feriegodtgørelse eller løn  

 omregnes til et antal feriedage, der fratrækkes i det beregnede fradrag efter  

 §§ 3 eller 4.
 Omregningen foretages ved at dele de timer, feriegodtgørelsen eller lønnen  

 svarer til med 6,3 (for fuldtidsforsikrede) og 4,3 (for  

 deltidsforsikrede). Faktoren 6,3 henholdsvis 4,3 er værdien af en feriedag  

 (38/6 = 6,3 og 26/6 = 4,3).
 Eksempel:
 Et fuldtidsforsikret medlem, der ikke har optjent ret til ferie, arbejder  

 15 timer ugentlig og modtager i ferien løn for disse timer.
Efter reglerne i § 3 er medlemmet berettiget til 30 dage med  

 feriedagpenge.
Medlemmet holder 3 ugers ferie = 18 feriedage.
 Den udbetalte løn dækker 3 x 15 timer = 45 timer, som skal fratrækkes de  

 18 feriedage.
Timerne omregnes til feriedage ved at dividere med 6,3 45 --- = 7 feriedage, som lønnen skal dække.
6,3 De 7 feriedage skal fratrækkes de 18 feriedage, og medlemmet vil kunne få  

 udbetalt feriedagpenge for 11 dage til denne ferie.
3. Der er tale om en ret - ikke en pligt Et medlem kan ikke pålægges at holde ferie med feriedagpenge, medmindre  

 medlemmet er ansat på en virksomhed, der holder kollektiv ferielukning.
 Et ledigt medlem kan endvidere ikke pålægges at holde optjent ferie efter  

 ferieloven, f.eks. ved at kassen undlader at udbetale dagpenge i et  

 tilsvarende antal dage.
 Forholdet mellem en arbejdsløshedskasse og et ledigt medlem kan således  

 ikke sidestilles med et arbejdsgiver/lønmodtagerforhold.
4. Forholdet mellem ferie med feriedagpenge og ferie  

 med feriegodtgørelse for et ledigt medlem Til et ledigt medlem, der holder optjent ferie med  

 feriegodtgørelse, kan der ikke udbetales arbejdsløshedsdagpenge, jf. reglerne  

 i direktoratets bekendtgørelse nr. 57 af 1. marts 1982 om arbejde og  

 indtægters betydning for dagpengenes størrelse.
 Har et medlem hævet optjent feriegodtgørelse for en periode, hvorunder  

 medlemmet samtidig har modtaget dagpenge, er dagpengene således udbetalt med  

 urette, jf. lovens §§ 86, stk. 1, og 87.
Har medlemmet derimod været i beskæftigelse i en periode, hvortil  

 medlemmet har hævet feriegodtgørelse, er der tale om en overtrædelse af  

 ferielovens regler.
Dagpenge vil derfor ikke kunne tilbageholdes under  

 eventuel senere ledighed for en tilsvarende periode.
Er feriegodtgørelse i henhold til ferielovens § 19 b udbetalt, uanset om  

 ferie holdes, skal der kun ske fradrag i arbejdsløshedsdagpengene i de  

 tilfælde, hvor ferien faktisk holdes.
Ved beregning af retten til  

 feriedagpenge medregnes dog den beskæftigelse i optjeningsåret, hvorunder  

 feriegodtgørelsen er optjent.
 Ferielovens § 19 b omhandler tilfælde, hvor den optjente  

 feriegodtgørelse er 500 kr. eller mindre, hvor lønmodtageren er fyldt  

 67 år, hvor lønmodtageren er fyldt 60 år og får pension efter lov om  

 social pension, og hvor lønmodtageren er fyldt 60 år og får alders-  

 eller invalidepension fra en godkendt pensionsordning, der er oprettet efter  

 aftale mellem en lønmodtager og dennes arbejdsgiver eller har hjemmel i  

 kollektiv overenskomst, regulativ mv.
5. Ferie og aktiviteter under ferien Det er en forudsætning for udbetaling af feriedagpenge, at medlemmet  

 faktisk holder ferie de pågældende dage.
 Under ferien er medlemmet som udgangspunkt undergivet de samme  

 begrænsninger i sine aktiviteter som efter ferieloven.
 Medlemmet må således ikke have lønnet eller ulønnet arbejde på de dage,  

 hvor medlemmet får feriedagpenge.
Har et medlem, der er beskæftiget hos flere arbejdsgivere, ikke  

 mulighed for at holde ferie samtidigt hos alle arbejdsgivere, vil medlemmet  

 dog kunne holde ferie med feriedagpenge fra hver enkelt arbejdsgiver for sig.  

 Det er en betingelse, at medlemmet ikke benytter ferien hos den ene  

 arbejdsgiver til at arbejde flere timer hos de øvrige arbejdsgivere.
Om den  

 forholdsmæssige udbetaling af feriedagpenge i disse tilfælde henvises til  

 kap. 4, pkt. 1, b) (undtagelse II).
 Bibeskæftigelse ved lønarbejde, der ikke vil kunne udbydes som  

 hovedbeskæftigelse, jf. vejledningen til direktoratets bekendtgørelse nr. 646  

 af 21. december 1983, side 4, er dog ikke til hinder for, at et medlem  

 modtager feriedagpenge under afholdelse af ferie fra hovedbeskæftigelsen og  

 medfører ikke fradrag.
 Bibeskæftigelse ved selvstændig virksomhed, jf. direktoratets  

 bekendtgørelse nr. 260 af 28. april 1988, er ikke til hinder for afholdelse  

 af ferie med feriedagpenge og medfører ikke fradrag.
 Et medlem kan deltage i »aktive« ferieformer, som f.eks. ulønnet  

 ulandsarbejde, under afholdelse af ferie med feriedagpenge.
 Pensioner, bestyrelseshonorarer o.l. har ikke betydning for retten til  

 feriedagpenge og medfører derfor ikke fradrag.
Til kapitel 2 Opgørelse af antal dage med feriedagpenge (§§ 2-4) Fuld ferie efter ferieloven udgør 30 feriedage.
Ved beregning af et  

 medlems ret til feriedagpenge tages der udgangspunkt i, at et medlem, der har  

 været helt uden beskæftigelse som lønmodtager i optjeningsåret, har ret til  

 30 feriedage med feriedagpenge i det følgende ferieår.
 Har medlemmet haft beskæftigelse som lønmodtager i optjeningsåret,  

 omregnes denne beskæftigelse til et antal dage, der herefter fradrages efter  

 reglerne i §§ 3 eller 4.
Antallet af dage, der skal fradrages, kan blive forskelligt fra antallet  

 af optjente feriedage efter ferielovens regler.
Det samlede antal feriedage  

 med feriegodtgørelse/løn og feriedagpenge kan højst udgøre 30.
 Det bemærkes, at der i forbindelse med opgørelsen af medlemmets ret  

 til feriedage med feriedagpenge og ved attestation af FerieGiro og feriekort,  

ikke må rettes i det antal feriedage, der er påført FerieGiro og  

 feriekort.
1. Forsikringsmæssig status Medlemmets status som fuldtidsforsikret eller deltidsforsikret pr. 1.  

 april forud for ferieårets begyndelse er afgørende for, hvorledes fradraget  

 skal opgøres.
 Var medlemmet fuldtidsforsikret, sker fradraget efter reglerne i § 3.
 Var medlemmet deltidsforsikret, sker fradraget efter reglerne i § 4.
 Hvis medlemmet ikke var forsikret pr. 1. april forud for ferieåret  

 (dimittend), vil medlemmets status på tidspunktet for begæring om udbetaling  

 af feriedagpenge være afgørende for, hvorledes fradraget skal opgøres.
2. Beskæftigelse i optjeningsåret Retten til ferie med feriedagpenge i et ferieår (2. maj til 1. maj) er  

 bestemt af, i hvilket omfang der i optjeningsåret (det senest forudgående  

 kalenderår) er optjent ret til feriegodtgørelse eller løn under ferie til det  

 følgende år.
 Et medlem, der i hele optjeningsåret har haft arbejde som lønmodtager i  

 fuldt omfang, har som hovedregel ikke ret til feriedagpenge.
 Et medlem, der har haft beskæftigelse i optjeningsåret, men ikke har  

 optjent ret til feriegodtgørelse eller løn under ferie til det efterfølgende  

 ferieår, er berettiget til feriedagpenge uden fradrag på grund af  

 beskæftigelsen i optjeningsåret, jf. dog side 2 vedrørende tilfælde, hvor  

 feriegodtgørelse udbetales uden at være optjent.
 Som eksempler kan nævnes:
For et medlem, der under lønarbejde i optjeningsåret har fået udbetalt  

 feriegodtgørelse sammen med eller som en del af lønnen, skal  

 beskæftigelsen i optjeningsåret medføre fradrag efter §§ 3 eller 4, når  

 retten til feriedagpenge opgøres.
Et sådant medlem sidestilles således med et  

 medlem, der har optjent ret til ferie med feriegodtgørelse eller løn til det  

 følgende ferieår.
 Således anses lønarbejdende partsfiskere for at få udbetalt  

 feriegodtgørelse som en del af lønnen.
Som eksempel kan endvidere nævnes medlemmer, der har været beskæftiget i  

 Grønland, på Færøerne eller i udlandet for en arbejdsgiver, der er  

 skattemæssigt registreret som arbejdsgiver i Danmark, og hvor der er ydet  

 feriegodtgørelse som en del af lønnen.
Det gælder dog ikke, hvis medlemmet er  

 forpligtet til at holde ferien forud for ferieåret.
 For et medlem, der har været beskæftiget i Grønland, på Færøerne eller i  

 udlandet for en arbejdsgiver, der ikke er skattemæssigt registreret som  

 arbejdsgiver i Danmark, skal beskæftigelsen ikke medføre fradrag, jf. § 2,  

 stk. 2.
 Er der tvivl om, hvorvidt en arbejdsgiver er skattemæssigt registreret i  

 Danmark, kan nærmere oplysning herom indhentes fra Direktoratet for  

 Arbejdsløshedsforsikringen.
 Der fradrages 2 1/2 dag for hver hele måned, hvor medlemmet i  

 optjeningsåret har haft lønarbejde i fagets fulde, sædvanlige arbejdstid.  

 Lønarbejdet kan være udført i flere samtidige arbejdsforhold.
 Det er den samlede beskæftigelsesperiode i optjeningsåret, der skal indgå  

 i beregningen, dvs. også feriedage (uanset om det er med feriegodtgørelse,  

 løn eller feriedagpenge), sygedage, søgnehelligdage, overenskomstmæssige  

 fridage mv.
 Barselorlov medregnes dog kun i det omfang, der udbetales hel eller delvis  

 løn.
 Ved beskæftigelse ud over hele måneder beregnes fradraget forholdsmæssigt.  

 Der afrundes til nærmeste hele dag.
 Eksempel:
 Et medlem har været i beskæftigelse i 5 måneder og 9 dage (hverdage,  

 inklusive lørdage).
 Der skal fradrages:
 der afrundes til 13 dage.
 Arbejdsperioder, hvor der ifølge overenskomst, husaftale el.lign.,  

 arbejdes mindre end 38 timer pr. uge, men hvor der udbetales fuld, normal  

 løn, sidestilles med arbejde på fuld tid.
- § 3, stk. 2 Fradraget udgør også 2 1/2 dag pr. måned for et medlem, der i hele  

 optjeningsåret har været beskæftiget med en arbejdstid, der er mindre end  

 fagets fulde, sædvanlige arbejdstid, hvis medlemmet fortsat er beskæftiget på  

 nedsat arbejdstid på det tidspunkt, hvor medlemmet afleverer »Erklæring  

 vedrørende feriedagpengeberegning« (AR 257). Hvis medlemmet på blanket  

 AR 257 erklærer at være aktivt arbejdssøgende og tilmeldt arbejdsformidlingen  

 som arbejdssøgende til fuldtidsbeskæftigelse, gælder dog fradragsreglen i §  

 3, stk. 3.
- § 3, stk. 3 For et medlem, der ikke opfylder betingelserne i § 3, stk. 1 eller 2,  

 beregnes fradraget på grundlag af medlemmets arbejdstimer i optjeningsåret  

 efter følgende formel:
Fradrag = arbejdstimer x 0,0175 (gældende fra og med optjeningsåret 1989), dvs. antallet af feriedage ved fuld ferieret, divideret med det årlige  

 antal arbejdstimer ved fuld beskæftigelse, bortset fra ferie, søgnehelligdage  

 og overenskomstmæssige fridage.
 Af administrative grunde er der taget udgangspunkt i en ugentlig  

 arbejdstid på 38 timer, 5 ugers ferie og 11 søgnehelligdage og  

 overenskomstmæssige fridage.
 For optjeningsåret 1988 er faktoren 0,017.
Arbejdstimer Ved optælling af arbejdstimer i optjeningsåret medtages højst et antal  

 timer, der svarer til fuld, overenskomstmæssig arbejdstid inden for  

 medlemmets fag eller faglige område.
 Arbejdsperioder, hvor der ifølge overenskomst, husaftale e1.1ign. arbejdes  

 mindre end 38 timer pr. uge, men til fuld løn, sidestilles med arbejde på  

 fuld tid og medregnes med 38 timer pr. uge.
Perioder, hvor der i et sædvanligt arbejdsforhold er givet undervisning i  

 tilknytning til det konkrete arbejde, skal medregnes, hvis der er udbetalt  

 løn.
Dette gælder også i tilfælde, hvor der i et arbejdstilbud er ydet løn  

 under uddannelse i henhold til lov om arbejdstilbud til ledige.
 Overarbejdstimer skal kun medregnes, hvis de afspadseres.
 Bibeskæftigelse som lønmodtager, hvorunder der optjenes  

 feriegodtgørelse, skal medregnes i opgørelsen over beskæftigede timer - dog  

 således, at beskæftigede timer i uger, hvor medlemmet i øvrigt har været i  

 fuld beskæftigelse i sit hovederhverv, sidestilles med overarbejdstimer.
 Bibeskæftigelse ved selvstændig virksomhed skal ikke medregnes.
Feriedage skal ikke medregnes.
Dette gælder, uanset om der  

 er tale om ferie med feriegodtgørelse eller løn eller ferie med  

 feriedagpenge.
Søgnehelligdage og overenskomstmæssige fridage skal ikke  

 medregnes.
Dette gælder, uanset om der er ydet løn på disse dage, og skyldes  

 administrative hensyn.
 Sygedage skal kun medregnes, hvis der er ydet løn eller optjent  

 feriegodtgørelse, f.eks. i henhold til ferielovens § 13.
 Barselorlov skal kun medregnes, hvis der er ydet hel eller delvis  

 løn.
Ved beskæftigelse med undervisning skal medlemmet oplyse  

 undervisningstimerne.
Kassen skal herefter omregne timerne efter de herom  

 gældende regler.
 Hvis det ikke er muligt for medlemmet at oplyse den faktiske arbejdstid på  

 grund af arbejdets art, kan kassen beregne arbejdstiden på grundlag af  

 indtægten ved anvendelse af omregningssatsen.
 Det antal dage, der fremkommer ved beregningen, afrundes til nærmeste hele  

 dag. 18,4 dage afrundes således til 18 dage, medens 18,5 dage afrundes til 19  

 dage.
- § 3, stk. 4 En kasses hovedledelse kan vedtage at beregne beskæftigelsen for  

 fuldtidsansatte på grundlag af timer, jf. § 3, stk. 4 i stedet for efter  

 reglen i § 3, stk. 1. Dette gælder i så fald for hele kassens område.
 Dette skal i givet fald meddeles Direktoratet for  

 Arbejdsløshedsforsikringen forud for et ferieår og er gældende, indtil  

 udløbet af det ferieår, hvori kassen meddeler direktoratet, at kassen ikke  

 længere ønsker at anvende denne ordning.
 Overflyttes et medlem til en anden kasse, skal denne respektere den  

 tidligere kasses valg af beregningsregel i henhold til stk. 4, hvis der er  

 foretaget en beregning af medlemmets ret til feriedage med feriedagpenge  

 inden overflytningen.
-§ 4, stk. 1 Der fradrages 2 1/2 dag for hver hele måned i optjeningsåret, hvor  

 medlemmet har haft lønmodtagerbeskæftigelse i mindst 26 timer i gennemsnit  

 pr. uge.
Det er den samlede beskæftigelsesperiode, der skal indgå i  

 beregningen, dvs. også feriedage (uanset om det er med feriegodtgørelse, løn  

 eller feriedagpenge), sygedage, søgnehelligdage, overenskomstmæssige fridage  

 mv.
 Barselorlov medregnes dog kun i det omfang, der udbetales hel eller delvis  

 løn.
 Ved beskæftigelse ud over hele måneder beregnes fradraget forholdsmæssigt.  

 Der afrundes til nærmeste hele dag.
- § 4, stk. 2 Fradraget udgør også 2 1/2 dag pr. måned for et medlem, der i hele  

 optjeningsåret har været beskæftiget med en arbejdstid, der er mindre end 26  

 timer pr. uge, og fortsat er beskæftiget med mindre end 26 timer pr. uge på  

 det tidspunkt, hvor medlemmet afleverer »Erklæring vedrørende  

 feriedagpengeberegning« (AR 257). Hvis medlemmet på blanket AR 257  

 erklærer at være aktivt arbejdssøgende og tilmeldt arbejdsformidlingen som  

 arbejdssøgende til 30 timers beskæftigelse pr. uge, gælder dog fradragsreglen  

 i § 4, stk. 3.
- § 4, stk. 3 For et medlem, der ikke opfylder betingelserne i § 4, stk. 1 eller 2,  

 beregnes fradraget på grundlag af medlemmets arbejdstimer i optjeningsåret  

 efter følgende formel:
Fradrag = arbejdstimer x 0,0255 dvs. antallet af feriedage ved fuld ferieret, divideret med det årlige  

 antal arbejdstimer for en deltidsforsikret, der arbejder 26 timer pr. uge  

 bortset fra ferie, søgnehelligdage og overenskomstmæssige fridage.
 Af administrative grunde er der forudsat en gennemsnitlig ugentlig  

 arbejdstid for alle deltidsforsikrede på 26 timer.
 Det antal dage, der fremkommer ved beregningen, afrundes til nærmeste hele  

 dag. 18,4 dage afrundes således til 18 dage, medens 18,5 dage afrundes til 19  

 dage.
 Antallet af arbejdstimer opgøres efter samme regler som for  

 fuldtidsforsikrede, jf. bemærkningerne til § 3, stk. 3.
Til kapitel 3 Feriedagpengesats (§§ 5 og 6) 1. Tidligere beregnet sats (§ 5, stk. 1 og § 6, stk. 1  

 og 2) Har medlemmet på grundlag af en beregnet sats fået udbetalt dagpenge,  

 feriedagpenge eller uddannelsesydelse inden for de seneste 2 år forud for den  

 1. april, anvendes den senest udbetalte sats.
 For et fuldtidsforsikret eller deltidsforsikret medlem skal satsen være  

 beregnet og udbetalt til medlemmet som henholdsvis fuldtidsforsikret eller  

 deltidsforsikret.
 Er medlemmet overgået fra fuldtidsforsikring til deltidsforsikring før den  

 1. april, og har medlemmet inden for 2-års-perioden modtaget dagpenge,  

 feriedagpenge eller uddannelsesydelse med en beregnet sats som  

 fuldtidsforsikret, udbetales feriedagpengene med 2/3 af den senest udbetalte  

 sats, jf. § 6, stk. 2.
2. Dimittendsats for fuldtidsforsikrede (§ 5, stk. 2) Har et medlem, der er fuldtidsforsikret den 1. april forud for  

 ferieåret ikke fået udbetalt dagpenge, feriedagpenge eller uddannelsesydelse  

 med en beregnet sats som fuldtidsforsikret inden for de seneste 2 år  

 forud for den 1. april, udbetales feriedagpengene med den dimittendsats, der  

 er gældende ved feriens afholdelse.
 Dette gælder også, hvis et fuldtidsforsikret medlem har fået dagpenge,  

 feriedagpenge eller uddannelsesydelse med en beregnet sats som  

 deltidsforsikret i samme periode.
3. 2/3 dimittendsats for deltidsforsikrede (§ 6, stk.  

 3) Har et medlem, der er deltidsforsikret den 1. april forud for  

 ferieåret, ikke modtaget dagpenge, feriedagpenge eller uddannelsesydelse med  

 en beregnet sats som deltidsforsikret inden for de seneste 2 år forud  

 for den 1. april, udbetales feriedagpengene med dimittendsatsen for  

 deltidsforsikrede (2/3 af dimittendsatsen for fuldtidsforsikrede) ved feriens  

 afholdelse.
Til kapitel 4 Placering og afholdelse af ferie (§§ 7-11) 1. Medlemmer, der er i beskæftigelse, når ferien  

 holdes Et medlem, der er i fuld eller delvis beskæftigelse som lønmodtager, når  

 ferie holdes, er omfattet af ferielovens regler om feriens placering og  

 afholdelse.
Dette indebærer, at det er arbejdsgiveren, der - så vidt muligt  

 efter aftale med medlemmet - fastsætter, hvornår ferien skal holdes inden for  

 ferielovens rammer.
Dette gælder også for et medlem, der arbejder på nedsat  

 tid og modtager supplerende dagpenge, eller har flere arbejdsgivere, se  

 undtagelse II under pkt. 1, b) om de særlige forhold vedrørende et medlem med  

 flere arbejdsgivere.
 Løsarbejdere betragtes som ledige medlemmer imellem to  

 beskæftigelsesperioder.
Hovedregel Hvis et medlem har haft lønmodtagerbeskæftigelse i optjeningsåret, kan der  

 som hovedregel først holdes ferie med feriedagpenge, når der har været holdt  

 et antal feriedage, der svarer til de fradragsdage, der fremkommer ved  

 beregningen efter §§ 3 og 4, jf. § 11, stk. 1.
 Der gælder følgende undtagelser fra denne regel:
 Undtagelse I:
 Er der optjent færre feriedage efter ferieloven end antallet af  

 fradragsdage efter §§ 3 og 4, kan ferie med feriedagpenge holdes umiddelbart  

 efter, at ferien efter ferieloven er holdt.
Bestemmelsen skyldes, at ferielovens beregning af feriedage på grundlag af  

 beskæftigelsen i optjeningsåret er forskellig fra beregningsreglerne i  

 bekendtgørelsens §§ 3 og 4. Denne forskel kan medføre, at medlemmet har  

 optjent færre feriedage end det antal dage, der fremkommer ved beregningen af  

 fradraget efter bekendtgørelsens §§ 3 eller 4. Bestemmelsen forudsætter, at  

 medlemmet selv gør kassen opmærksom på, at kassens beregnede fradragsdage  

 udgør flere dage end de optjente feriedage.
Kassen skal således ikke i hvert  

 enkelt tilfælde undersøge, om bestemmelsen vil kunne anvendes.
 Undtagelse II:
 Har et medlem ved deltidsbeskæftigelse optjent ret til fuld ferie med  

 feriegodtgørelse eller løn efter ferielovens regler, og har medlemmet ret til  

 feriedagpenge efter reglerne i §§ 3 eller 4, kan kassen vælge at udbetale  

 feriedagpengene forholdsmæssigt.
 Feriedagpenge kan også udbetales forholdsmæssigt i tilfælde, hvor et  

 medlem, der er beskæftiget hos flere arbejdsgivere, ikke holder ferie  

 samtidig, men i hvert job for sig.
 Eksempel:
 Et fuldtidsforsikret medlem er beskæftiget i 2 arbejdsforhold med 10 timer  

 i arbejdsforhold 1) og 20 timer i arbejdsforhold 2).
 På grundlag af beskæftigelsen i optjeningsåret er medlemmet berettiget til  

 18 dage med feriedagpenge efter reglerne i § 3.
 Medlemmet har afholdt egen optjent ferie og holder nu 18 dages ferie fra  

 arbejdsforhold 1) (10 timer ugentligt) og senere 12 dages ferie fra  

 arbejdsforhold 2) (20 timer ugentligt).
 Medlemmets samlede beskæftigelse udgør 30 timer ugentlig.
 Medlemmet er berettiget til at få udbetalt feriedagpenge for:
10 --- x 18 = 6 dage under ferie fra arbejdsforhold 1) og 30 20 --- x 12 = 8 dage under ferie fra arbejdsforhold 2).
30 Medlemmet har herefter 4 feriedage med feriedagpenge til rest.
 Undtagelse III:
 Er medlemmet beskæftiget på en virksomhed, der holder ferielukket i 3  

 eller 4 uger i ferieperioden (sommeren) og på hverdage mellem jul og nytår  

(julelukket), gælder ferielovens § 17 b, hvis medlemmet har optjent  

 mere end 18 feriedage efter ferieloven.
 Ferielovens § 17 b har følgende indhold:
 » § 17 b.  Holdes en virksomhed lukket på  

 hverdage mellem jul og nytår, skal arbejdsgiveren bestemme, at lønmodtageren  

 holder ferie disse dage i det omfang, lønmodtageren er berettiget til mere  

 end 18 feriedage efter reglerne i § 6.
Træffer arbejdsgiveren ikke sådan bestemmelse, skal arbejdsgiveren betale  

 lønmodtageren løn for de pågældende dage.
Lønnen beregnes på grundlag af  

 lønmodtagerens løn i de sidste 4 uger før jul«.
Er optjente feriedage udover 18 dage blevet placeret under en julelukning,  

 vil medlemmet, hvis der er ret til yderligere ferie med feriedagpenge, kunne  

 holde ferie med feriedagpenge fordelt over hele ferieåret.
Der vil således  

 kunne udbetales feriedagpenge før de 18 dages ferie om sommeren, mellem de 18  

 dage og julelukningen og efter julelukningen.
 Endvidere vil der kunne udbetales feriedagpenge under julelukning i  

 tilfælde, hvor der ikke efter ferielovens § 17 b skal holdes optjent  

 ferie eller udbetales løn.
 Eksempel:
 Har et medlem optjent 21 dages ferie, hvoraf 18 er afholdt om sommeren, og  

 virksomheden holder ferielukket i 4 hverdage mellem jul og nytår, skal de  

 resterende 3 dages ferie med feriegodtgørelse eller løn holdes i juleugen.  

 Medlemmet er herefter berettiget til feriedagpenge for den 4. dag.
Har arbejdsgiveren bestemt, at der skal holdes ferie i perioden 23.  

 december - 31. december (eksempelvis 6 hverdage) samt i forbindelse med en  

 søgnehelligdag i maj måned, har medlemmet 3 dages feriegodtgørelse til 3 af  

 hverdagene mellem jul og nytår.
Medlemmet er herefter berettiget til ferie  

 med feriedagpenge den 23. og 24., på den ene hverdag mellem jul og nytår og i  

 forbindelse med søgnehelligdagen i maj måned.
 Det bemærkes, at der heller ikke vil kunne udbetales dagpenge på  

 hverdage mellem jul og nytår i tilfælde, hvor der efter ferielovens § 17 b  

 enten skal holdes optjent ferie eller udbetales løn.
 Det bemærkes, at ferielovens § 17 b kun finder anvendelse i tilfælde, hvor  

 et medlem er blevet ansat i virksomheden på et tidspunkt, hvor arbejdsgiveren  

 har mulighed for at placere eventuelle optjente feriedage under  

 julelukningen.
 Der henvises til § 11, stk. 2.
 Undtagelse IV:
 Et medlem, der på grund af værnepligt, sygdom, barsel etc. har været helt  

 eller delvis afskåret fra at holde ferie i ferieperioden, og som efter  

 ferieperiodens udløb den 30. september får udbetalt den feriegodtgørelse, der  

 svarer til hovedferien, uden at holde ferie, fortaber ikke retten til ferie  

 med feriedagpenge.
 Medlemmet anses således for at have holdt de feriedage, der svarer til den  

 udbetalte feriegodtgørelse.
 Dækker feriegodtgørelsen mindre end 18 dage, kan medlemmet holde den  

 resterende del af hovedferien med feriedagpenge.
 Det samme gælder i tilfælde, hvor der er udbetalt feriegodtgørelse ved  

 ferieårets start, uanset om ferie holdes, jf. ferielovens § 19 b.
 Det forudsættes, at medlemmet selv gør kassen opmærksom på forholdet, og  

 det er en betingelse, at medlemmet fremlægger fornøden dokumentation.
 Der henvises til § 11,stk. 3.
2. Ledige medlemmer Et ledigt medlem kan som udgangspunkt selv bestemme, hvornår ferien skal  

 holdes, jf. nedenfor under pkt. b).
 For at sikre, at medlemmets ønsker om placering af ferie med feriedagpenge  

 respekteres af arbejdsformidlingen, skal medlemmet senest 14 dage forud for  

 ferien give meddelelse til arbejdsformidlingen om tidspunktet.
 Når ferie er meddelt rettidigt, vil arbejdsformidlingen således  

 ikke kunne anvise eller henvise medlemmet til arbejde, der griber ind i  

 ferieperioden, medmindre een af følgende situationer foreligger:
- medlemmets ferieønsker respekteres af arbejdsgiveren - medlemmet tilbagekalder feriemeddelelsen eller ændrer ferien efter  

 aftale med arbejdsgiveren.
 Er medlemmet blevet anvist et arbejde uden forinden at have meddelt  

 ferie, skal arbejdsformidlingen kun respektere en senere meddelelse om ferie,  

 hvis arbejdsgiveren forinden har afvist at ansætte medlemmet, jf. § 8, stk.  

 4. Meddelelse om ferie vil således ikke blive accepteret af  

 arbejdsformidlingen i tidsrummet mellem en anvisning af arbejde og  

 arbejdsgiverens svar herpå.
 Meddeler medlemmet ikke ferien, kan arbejdsformidlingen anvise  

 eller henvise medlemmet til arbejde, der griber ind i ferieperioden, hvis  

 medlemmet fortsat er ledig ved eller under feriens afholdelse.
Overskrider medlemmet fristen, vil arbejdsformidlingen såvel forud  

 for som ved meddelelsen kunne anvise eller henvise medlemmet til arbejde, der  

 griber ind i ferieperioden.
Arbejdsformidlingen skal dog i videst muligt  

 omfang imødekomme medlemmets ferieønsker.
 I ovennævnte tilfælde vil planlagt ferie ikke være fyldestgørende grund  

 til at vægre sig ved at overtage et anvist arbejde, jf. lovens § 63 og  

 direktoratets bekendtgørelse nr. 719 af 22. december 1982 med senere  

 ændringer.
Ved vægring vil medlemmet miste retten til dagpenge/feriedagpenge i  

 to uger fra afvisningsdatoen eller, når afvisning ikke finder sted, fra den  

 dato, hvor arbejdet skulle have været overtaget.
Det er herved forudsat, at  

 der ikke er tale om gentagelsesvirkning.
Medlemmet vil dog ikke fortabe  

 retten til de herved mistede feriedagpenge, som kan udbetales under eventuel  

 senere ferie i samme ferieår efter karantænens udløb, såfremt medlemmet på  

 dette tidspunkt i øvrigt opfylder betingelserne herfor.
 Hvis en rettidigt meddelt ferie ændres mindre end 14 dage før det nu  

 ønskede ferietidspunkt, gælder der de samme regler som ved manglende  

 overholdelse af fristen.
Ønsker et ledigt medlem at afholde ferie med feriedagpenge i umiddelbar  

 forlængelse af en - sygdomsperiode - barselperiode - karenstid efter lovens § 54 eller - beskæftigelsesperiode, er meddelelse/tilmelding til arbejdsformidlingen ikke nødvendig.
 Et ledigt medlem, der kun skal holde ferie med feriegodtgørelse, kan  

 placere den optjente ferie på et hvilket som helst tidspunkt i  

 ferieåret.
 For et ledigt medlem, der anmoder om ferie med feriedagpenge,  

 gælder følgende begrænsning, der også gælder i tilfælde, hvor medlemmet  

 holder optjente feriedage med feriegodtgørelse og ferie med feriedagpenge  

 samlet:
 18 dage af ferien skal holdes samlet eller i perioder på mindst 6 dage.
 Har medlemmet holdt de 18 optjente feriedage med feriegodtgørelse, før der  

 holdes feriedage med feriedagpenge, gælder bestemmelsen ikke.
 De resterende feriedage, udover de 18 dage, kan holdes samlet eller i  

 flere perioder, herunder også som enkelte dage.
 Der gælder samme regler som for medlemmer, der er i beskæftigelse, jf.  

 ovenfor under pkt. 1, b). Undtagelsen vedrørende ferielovens § 17 b er dog  

 uden betydning for ledige medlemmer.
3. Feriedagpenge på søgnehelligdage og søndage Optjent ferie efter ferieloven kan som udgangspunkt ikke placeres på  

 søgnehelligdage og søndage.
 Indgår der søgnehelligdage eller søndage i en ferieperiode med  

 feriedagpenge, kan der som udgangspunkt ikke udbetales feriedagpenge for  

 disse dage.
Dette gælder dog ikke i de tilfælde, hvor medlemmet skulle have været på  

 arbejde på søgnehelligdage eller søndage, hvis medlemmet ikke havde holdt  

 ferie.
I så fald kan der udbetales feriedagpenge.
 Indgår der søgnehelligdage i en periode, hvor et ledigt medlem ønsker at  

 holde ferie, betragtes de som feriedage.
 Et ledigt medlem kan ikke holde ferie med feriedagpenge på søndage.
4. Forældelse Ferie med feriedagpenge, der ikke er holdt i eet ferieår, kan ikke  

 overføres til næste ferieår, jf. § 1, stk. 6. Kravet på ferie med  

 feriedagpenge er i så fald forældet.
Til kapitel 5 Udbetaling af feriedagpenge (§ 12) Reglen om mindsteudbetaling af dagpenge gælder ikke ved udbetaling af  

 feriedagpenge.
For ledige vil der ikke kunne udbetales feriedagpenge for mindre end 1  

 dag.
For medlemmer i beskæftigelse vil der kunne udbetales feriedagpenge for  

 ned til 1/2 dag i de tilfælde, hvor arbejdsgiveren efter de herom gældende  

 regler har placeret ferie på 1/2 dag, f.eks. 1. maj og 5. juni.
Blanketten »Begæring om udbetaling af feriedagpenge« (AR 258  

 eller en af direktoratet godkendt blanket) skal af medlemmet afleveres til  

 arbejdsløshedskassen i udfyldt stand senest den 31. maj i det følgende  

 ferieår for at udbetaling kan finde sted.
I modsat fald er kravet forældet.
Til kapitel 6 Beregning og registrering (§ 13) Til brug for kassens beregning af retten til feriedagpenge skal medlemmet  

 udfylde »Erklæring vedrørende feriedagpengeberegning« (AR 257 eller  

 en af direktoratet godkendt blanket).
 Blanketten afleveres (indsendes) af medlemmet til arbejdsløshedskassen,  

 der beregner, i hvilket omfang medlemmet er berettiget til feriedagpenge.
 Når kassen har foretaget beregningen, udleveres kopi til medlemmet med  

 oplysning om antallet af feriedage med feriedagpenge, som medlemmet måtte  

 være berettiget til.
 I forbindelse med udbetaling af feriedagpenge skal arbejdsløshedskassen  

 foretage fornøden registrering heraf for at sikre, at der ikke udbetales  

 feriedagpenge i videre omfang, end der er optjent ret til.
Øvrige vejledende bemærkninger Retten til feriedagpenge er ikke betinget af, at et ledigt medlem  

 tilmelder sig arbejdsformidlingen umiddelbart efter feriens afholdelse.
Dette indebærer, at medlemmer under bortrejse i længere tid end  

 »sædvanlig ferie«, vil kunne holde ferien med feriedagpenge.
Dette  

 gælder bl.a. for »gæstearbejdere« og ved ulønnet ulandsarbejde.
 Dagpengerettens genindtræden efter ferien er dog betinget af, at medlemmet  

 igen er til rådighed for arbejdsmarkedet og tilmeldt arbejdsformidlingen  

 efter de herom gældende regler.
