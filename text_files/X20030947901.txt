Klageren har påstået indklagede tilpligtet  

 at betale 170.555,99 kr.
Indklagede har påstået frifindelse mod betaling af  

 et  

 beløb, der er mindre end det af klageren krævede.
Voldgiftsretten udtaler, at det ikke kan  

 anses for bevist, at indklagede har betalt klageren for hvidevarerne, og  

 indklagede hæfter således herfor.
Indklagede hæfter dog ikke for udgifter i  

 forbindelse med retssag anlagt ved domstolene, ligesom klagerens avancetillæg  

 nedsættes.
Herefter tages klagerens påstand til følge for så vidt angår et  

 beløb på 155.940,99 kr.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 AB 92, mangler.
 Ved klageskrift, der er indleveret til Voldgiftsnævnet for  

 bygge- og anlægsvirksomhed den 17. april 2001, har klager begæret en  

 voldgiftsret nedsat til afgørelse af klagerens tvist med indklagede.
Voldgiftsretten er nedsat med arkitekt, tømrermester Ole Uldal,  

 direktør, arkitekt m.a.a.
Niels Henning Johansen og landsdommer Arne  

 Lyngesen,  

 sidstnævnte som voldgiftsrettens formand.
 Klageren har påstået indklagede tilpligtet at betale 170.555,99  

 kr. med procesrente fra klageskriftets indlevering.
 Indklagede har påstået frifindelse mod betaling af et beløb, der  

 er mindre end det af klageren krævede.
Ved entrepriseaftale af 1. marts 2000 påtog klageren sig at  

 opføre et enfamilieshus for indklagede på en ejendom.
I entrepriseaftalen er  

 henvist til AB 92. Entreprisesummen var aftalt til 2.280.000 kr. inkl. moms,  

 hvoraf sidste betalingsrate udgjorde 342.000 kr. inkl. moms.
Aftalen  

 omhandler  

 et rådighedsbeløb på 125.000 kr. til indkøb af køkken- og skabselementer samt  

 hårde hvidevarer.
Klageren fremsendte den 20. august 2000 faktura til indklagede  

 på 342.000 kr., hvoraf klageren har modtaget delvis betaling, således at der  

 resterer betaling af et beløb på 82.640,99 kr. inkl. moms.
Dette beløb indgår  

 i  

 klagerens påstand.
Indklagede har anerkendt at skylde beløbet.
Ved byggeriets aflevering konstateredes mangler derved, i  

 hvilken anledning klageren har tilbudt en dekort på 10.000 kr. inkl. moms.  

 Beløbet er fratrukket ved opgørelsen af klagerens påstand.
Indklagede har  

 godkendt dekortens størrelse.
I klagerens påstand indgår endelig et beløb på 97.875 kr. inkl.  

 moms i anledning af leverede hvidevarer til ejendommen.
Beløbet består af  

 78.300 kr. inkl. moms, jf. faktura fra hvidevareforretning samt et af  

 klageren  

 skønsmæssigt fastsat tillæg på 25 %. Tillægget er af klageren oplyst at  

 udgøre  

 mistet avance derved, at hvidevarerne er udtaget af entrepriseaftalen og  

 indkøbt særskilt af indklagedes ægtefælle.
I beløbet indgår også en  

 kompensation for, at klageren måtte engagere advokat i anledning af, at  

 indklagede blev sagsøgt til betaling af fakturabeløbet.
Klageren har  

 dokumenteret, at der i andre dele af entrepriseforholdet er beregnet 25 % i  

 avance.
Indklagede har erkendt, at hun og ægtefællen i fællesskab  

 indkøbte hvidevarerne.
Hun har bestridt at skylde noget beløb herfor, idet  

 hun  

 ved, at hendes ægtefælle kontant har betalt klageren for de indkøbte varer.  

 Betalingen fandt sted, inden hvidevarerne blev leveret og skete ved  

 udlevering  

 af kontantbeløbet til klagerens indehaver, der var tilstede på ejendommen.  

 Udleveringen blev foretaget af ægtefællen, mens indklagede opholdt sig i  

 køkkenet.
Der blev ikke udstedt kvittering.
For så vidt voldgiftsretten måtte  

 nå til andet resultat, har indklagede overladt til voldgiftsretten at tage  

 stilling til berettigelsen og størrelsen af det krævede tillæg på 25 %.
 Voldgiftsretten udtaler:
På det foreliggende grundlag kan det ikke mod klagerens  

 benægtelse anses for bevist, at indklagede har betalt klageren for de  

 leverede  

 hvidevarer.
Indklagede hæfter derfor for betaling af beløbet på 78.300 kr.  

 Voldgiftsretten giver klageren medhold i, at der tilkommer denne et  

 skønsmæssigt fastsat beløb for mistet avance ved ikke at levere hvidevarer  

 til byggeriet.  

 Klagerens egne udgifter til advokat i anledning af den ved domstolene anlagte  

 retssag er ikke dokumenteret, og voldgiftsretten tager derfor ikke hensyn  

 hertil.
For så vidt angår klagerens tillæg på 25 %, findes den af  

 hvidevareleverandøren medregnede moms ikke at burde indgå ved beregningen af  

 klagerens eventuelle avancetillæg.
Voldgiftsretten finder efter leverancens  

 beskaffenhed, at en passende godtgørelse til klageren kan fastsættes til  

 5.000  

 kr.
 Herefter tages klagerens påstand til følge for så vidt angår et  

 beløb på 155.940,99 kr. med renter og sagsomkostninger som neden for bestemt.
 Omkostningerne ved voldgiftsrettens virksomhed skal betales af  

 indklagede.
 Thi bestemmes:
Inden 14 dage fra modtagelsen af denne kendelse skal indklagede  

 til klageren betale 155.940,99 kr. med procesrente fra den 17. april 2001  

 samt  

 sagsomkostninger med 16.000 kr.
Efter opgørelse og påkrav fra Voldgiftsnævnet  

 for bygge- og anlægsvirksomhed skal indklagede inden samme frist betale  

 samtlige omkostninger ved voldgiftsrettens virksomhed.
