Bekendtgørelse om ændring af bekendtgørelse om kvalitet og sikkerhed ved donation, udtagning og testning (humane væv og celler) § 1 I bekendtgørelse nr. 753 af 3. juli 2006 om kvalitet og sikkerhed ved donation, udtagning og testning (humane væv og celler) foretages følgende ændring:
 1. § 4 affattes således:
»§ 4. Den for udtagningsstedet ansvarlige læge påser, 1) at det på grundlag af indhentede relevante medicinske oplysninger sikres, at donorer er egnede til at donere væv og/eller celler efter udvælgelseskriterier mv. nævnt i bilag I (donorer af væv og/eller celler, bortset fra donorer af kønsceller) og bilag III (donorer af kønsceller) til Kommissionens direktiv 2006/17/EF,2) 2) at evaluering af donorer, jf. nr. 1, bortset fra autologe donorer og partnerdonorer af kønsceller, sker på grundlag af de procedurer, som er nævnt i bilag IV, punkt 1.2 til direktiv 2006/17/EF, 3) at det på grundlag af specifik testning (smittemarkørundersøgelser mv.) sikres, at donorer er egnede til at donere væv og/eller celler efter testning i det omfang, som fremgår af bilag II (donorer af væv og celler, bortset fra donorer af kønsceller) og bilag III (donorer af kønsceller) til direktiv 2006/17/EF, og 4) at ægdonorer - ud over udvælgelseskriterierne nævnt i nr. 1 - også er egnede efter udvælgelseskriterierne, der gælder for sæddonorer efter bilag III, punkt 4.3.« § 2 Bekendtgørelsen træder i kraft den 4. november 2013.
