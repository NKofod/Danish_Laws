Resumé Den 19. december 1997 foretog retschefen en inspektion af den  

 sikrede afdeling på Observationshjemmet Sønderbro.
Her bor unge der er  

 anbragt  

 i varetægtssurrogat.
 Det var retschefens generelle indtryk at den sikrede afdeling, de  

 fysiske rammer taget i betragtning, opfyldte sit formål på tilfredsstillende  

 måde.
 Retschefen bemærkede bl.a. at skolestuen var trang og tæt  

 møbleret, ligesom han henstillede at institutionen overvejede hvorledes  

 hobby-/træningsrummets  

 indretning og udstyr kunne forbedres.
 Retschefen bad desuden om en redegørelse for hvilke konsekvenser  

 beslutningen om at udvide den sikrede afdeling på Sønderbro med tre  

 yderligere  

 pladser ville få for bl.a. de bygningsmæssige forhold. (J.nr. 1997-3219-061).
Inspektion af Observationshjemmet Sønderbro Den 29. maj 1998 afgav  

 retschefen følgende rapport til Observationshjemmet Sønderbro og Københavns  

 Kommunes Socialdirektorat:
"  

  

 1. Indledning Den 1. januar 1997 trådte lov  

 nr. 473 af 12. juni 1996 om Folketingets Ombudsmand i kraft.
Ifølge lovens §  

 7, stk. 1, omfatter ombudsmandens virksomhed alle dele af den offentlige  

 forvaltning; den tidligere eksisterende begrænsning i ombudsmandens  

 kompetence  

 over for kommunerne er således ophævet.
Efter § 18 i loven kan  

 ombudsmanden undersøge enhver institution eller virksomhed samt ethvert  

 tjenestested der hører under ombudsmandens  

 virksomhed.
I bemærkningerne til denne bestemmelse forudsættes det at  

 ombudsmanden foretager systematiske inspektioner af fængsler til opfyldelse  

 af  

 en anbefaling fra Den Europæiske Komité vedrørende forebyggelse af tortur og  

 anden umenneskelig behandling eller straf.
Samtidig blev retsplejelovens §  

 779  

 ophævet, jf. ombudsmandslovens § 31, stk. 2. Det tilsyn som medlemmer af  

 Københavns Borgerrepræsentation og amtsrådene har ført med  

 varetægtsarrestanters  

 behandling og forholdene i varetægtsfængsler (arresthuse) i henhold til  

 retsplejelovens § 779 er således ophørt med virkning fra den 1. januar 1997,  

 og  

 det er herved forudsat at også denne tilsynsopgave nu varetages af  

 ombudsmanden.
 I forlængelse af den  

 inspektionsvirksomhed som ombudsmanden på den baggrund foretager af  

 kriminalforsorgens institutioner - og som et led i embedets almindelige  

 inspektionsvirksomhed i øvrigt - foretog jeg og to af embedets øvrige  

 medarbejdere  

 den 19. december 1997 inspektion af forholdene for de unge der er anbragt i  

 varetægtssurrogat på den sikrede afdeling på Observationshjemmet Sønderbro.
 Inspektionen bestod af en  

 indledende samtale med repræsentanter for observationshjemmets medarbejdere  

 og  

 ledelse, herunder afdelingslederen for den sikrede afdeling, rundgang i  

 observationshjemmet og en kortere afsluttende samtale.
Forud for inspektionen var  

 afdelingens elever blevet gjort bekendt med besøget og gjort opmærksom på  

 muligheden  

 for i forbindelse med inspektionen at få en samtale med mig om mere generelle  

 forhold vedrørende institutionen eller den pågældendes egne forhold.
Ingen af  

 eleverne benyttede sig af denne mulighed.
Under inspektionen bad jeg  

 desuden om at modtage kopi af skematilførsler og indberetninger til  

 Københavns  

 Kommunes Socialdirektorat foretaget i 1997 i henhold til  

 magtanvendelsesbekendtgørelsen.
Det blev fra observationshjemmets side oplyst  

 at sådant materiale ikke findes, jf. nærmere herom nedenfor under pkt. 6.
 2. Bygningsmæssige forhold mv.
Observationshjemmet er  

 beliggende i en ældre treetagers bygning som en del af bygningskomplekset  

 Sundholm.
Institutionen har eksisteret siden 1972, og den sikrede afdeling  

 har  

 syv interne pladser og fire eksterne (i støttefamilier o.l.). På  

 inspektionstidspunktet  

 var der fem elever på den sikrede afdeling (internt), alle unge anbragt i  

 varetægtssurrogat.
Udover surrogatanbragte kan også administrativt  

 frihedsberøvede unge anbringes på afdelingen m.h.p. pædagogisk observation.  

 Det  

 er sket i 6-7 tilfælde i 1997. Domstolene er efter det oplyste ikke  

 interesserede i at placere unge i varetægtssurrogat i de eksterne pladser som  

 derfor primært anvendes til administrativt frihedsberøvede.
 Den sikrede afdeling drives  

 af Københavns Kommune, dog således at afdelingens pladser er til rådighed for  

 hele landet.
Institutionens åbne afdeling  

 samt administration, personalerum og kontorer er beliggende i stueetagen.
Med  

 aflåst adskillelse fra stueetagen ligger den sikrede afdeling på 1. og 2.  

 sal.  

 På 1. sal er elevernes værelser samt baderum, toiletter og skolestue  

 placeret,  

 alle rum vender ud til en gennemgående gang.
På 2. sal ligger opholds- og  

 spiserum, et mindre kontor, køkken, hobbyrum samt værksteder.
2.1. Værelser Observationshjemmets 7  

 pladser på den sikrede afdeling består alle af enkeltværelser; 3 af disse er  

 med toilet, 4 værelser er uden.
Der blev under rundgangen  

 fremvist både et værelse af typen med toiletrum og et værelse uden toilet.  

 Værelserne er på ca. 10-12 kvm.
Væggene fremstod pæne og var udsmykkede med  

 indrammede plakater o.l.
Gulvene var belagt med linoleum.
Der var i begge  

 værelser et mindre vindue med tremmer.
Både vinduesramme og tremmer var meget  

 slidt begge steder.
Det ene værelse var møbleret  

 med en stol, et hjørnebord og et andet bord stående ud fra væggen, en seng af  

 metalstativ med træmontering og et større sammensat spejl på væggen.
Værelset  

 blev oplyst af en loftslampe.
Det andet værelse (uden  

 toiletrum) var indrettet med spejle, både over vasken og på en sidevæg,  

 porcelænshåndvask med koldt og varmt vand, en lille toilethylde, en seng af  

 metalstativ med træmontering, en kommode, et skab og en dobbeltstol.  

 Betrækket  

 på denne dobbeltstol var revet itu og stolen var i det hele taget i dårlig  

 stand.
Værelset var oplyst af en frithængende pære uden lampeskærm.
 Eleverne har efter det  

 oplyste adgang til at medbringe stereoanlæg eller lignende, men ikke møbler.
Møblementer mv. på de  

 foreviste værelser var generelt i dårlig stand og gjorde et noget  

 forstemmende  

 indtryk.
Det blev fra observationshjemmets side oplyst at det er ganske  

 umuligt at holde møblerne i en acceptabel stand på elevernes værelser.
Jeg  

 har  

 forståelse for at det - på grund af det slid som eleverne udsætter værelserne  

 for - kan være vanskeligt hele tiden at holde værelserne i pæn og ordentlig  

 stand.
Jeg går dog ud fra at personalet løbende er opmærksom på de enkelte  

 værelsers vedligeholdelsesstand og får foretaget nødvendige reparationer når  

 møbler er ødelagt, lampeskærme mangler osv.
 Institutionen har efter det  

 oplyste en ansøgning om panserglas til afløsning af de eksisterende  

 gittervinduer under behandling i socialdirektoratet.
 Jeg beder observationshjemmet  

 underrette mig om det videre forløb af ansøgningssagen.
 Eleverne har adgang til  

 vaskemaskine og skal selv sørge for at ordne deres vasketøj.
Eleverne har selv nøgle til  

 deres værelser og har således adgang til gangen på 1. sal.
Der er både en  

 vågen  

 og en sovende nattevagt på afdelingen.
Eleverne modtager besøg på deres  

 værelser.
Dette kan ske på hverdage mellem kl. 19.00 og 21.00 og i weekenden  

 mellem kl. 16.00 og 21.00.
2.2. Skolestue Skolestuen er indrettet i et  

 lokale på samme størrelse som værelserne.
Lokalet er møbleret med vægreoler  

 med bøger, et rundt bord midt i lokalet og et lille skrivebord foruden et  

 PC-møbel med en PC'er.
Der var TV og videofilm som eleverne efter det oplyste  

 lejlighedsvis får lov til at benytte i forbindelse med skolegangen.
På  

 inspektionsdagen deltog to af afdelingens elever i undervisningen.
Skolestuen forekom mig trang  

 og tæt møbleret, især hvis flere end to-tre elever samtidig skal deltage i  

 undervisningen.
Jeg beder observationshjemmet om nærmere oplysning om hvor  

 mange elever der typisk deltager i undervisningen samtidig, og hvorvidt det  

 har  

 været overvejet at henlægge undervisningen til et andet lokale i  

 institutionen  

 med bedre pladsforhold.
2.3. Toilet- og badeforhold Fra gangen på 1. sal er der  

 adgang til 3 toiletaflukker og i forbindelse hermed et baderum med 2  

 brusekabiner.
Såvel toilet- som baderum og  

 brusekabinerne var belagt med fliser på væggene og havde stengulv.
Kabinerne  

 med inventar så ud til at være af ældre dato.
De 3 toiletaflukker forekom  

 ligeledes noget slidte.
 Toilet- og baderum giver mig  

 i øvrigt ikke anledning til bemærkninger.
2.4. Kontor På 2. sal findes et lille  

 kontor til brug for personalet.
Kontoret har skrå vægge, og er møbleret med  

 et  

 skrivebord og nogle stole samt en reol.
Der var et tilgitret vindue.
 I kontoret opbevares bl.a.  

 elevernes penge, idet eleverne ikke har lov til at ligge inde med kontanter.  

 Det blev oplyst at der i hvert fald én og oftest to gange i dagens løb blev  

 handlet kioskvarer fra en nærliggende kiosk til elever som havde afgivet  

 bestilling på tobak eller lignende.
2.5. Opholds- og spiserum Ligeledes på 2. sal er der  

 indrettet 2 store fællesrum.
Det ene er på ca. 40 kvm og  

 bliver anvendt som opholds/spise- og TV-rum.
Det er således indrettet med TV,  

 sofabord og sofaer.
Lave træreoler og skabe er opstillet til adskillelse af  

 TV-arrangementet og spisebordsarrangementet.
I den ende af rummet der udgør  

 spiseafdelingen er der et større spisebord med dertil hørende stole.
 Rummet og møblerne var i pæn  

 stand, og rummet gav i sin helhed et meget rart indtryk.
2.6. Hobbyrum Det andet fællesrum på 2. sal  

 fungerer som træningsrum mv.
Lokalet er vinkelformet, på ca. 25-30 kvm og  

 indrettet med et bordtennisbord skubbet op mod en af væggene, en aflåst kasse  

 der efter det oplyste indeholder vægte til fysisk træning, en boksesæk  

 hængende  

 fra loftet, en ribbe, et enkelt bord, et TV til TV-spil og 2 stole.
På  

 væggene  

 var der ophængt billeder.
Gulvet var linoleumsbelagt og temmelig slidt.  

 Rummet  

 blev oplyst af væglamper.
Det blev oplyst at det  

 skifter meget hvilke aktiviteter eleverne benytter sig af; på tidspunktet for  

 inspektionen blev der f.eks. næsten ikke spillet bordtennis.
Det blev  

 endvidere  

 oplyst at der har været problemer med at lade eleverne have adgang til kassen  

 med vægte på egen hånd, idet vægtene blev anvendt til voldelige formål.  

 Kassen  

 var derfor på inspektionstidspunktet aflåst, og vægte kunne kun anvendes  

 efter  

 tilladelse.
Hobby-/træningsrummet  

 efterlod et trist indtryk og var efter min mening ikke noget rart lokale for  

 eleverne at opholde sig i.
Under hensyn til at rummet sammen med gårdarealet  

 udgør institutionens samlede tilbud om fysisk aktivitet for eleverne (jf.  

 også  

 nedenfor under pkt. 3), henstiller jeg at observationshjemmet overvejer på  

 hvilken måde lokalets indretning og udstyr kan forbedres sådan at det i  

 højere  

 grad indbyder til at blive brugt efter hensigten.
Jeg beder om underretning  

 om  

 udfaldet af institutionens overvejelser.
2.7. Køkken Køkkenet ligger på 2. sal,  

 med adgang fra den fælles spiseafdeling i opholdsrummet.
Køkkenet er på ca.  

 12  

 kvm.
Det er indrettet med træskabe og køkkenbordplade langs væggene.  

 Ligeledes  

 var der langs en af væggene et større metalkomfur opstillet.
 Køkkenet virkede umiddelbart  

 veludstyret og giver mig ikke anledning til særlige bemærkninger.
Det blev oplyst at afdelingen  

 har en 'husmor' som forestår indkøb og rengøring og laver frokost.
Hertil har  

 hun hjælp af eleverne som på skift har dagens 'tjans'. Det er derimod det  

 øvrige personale der laver aftensmad sammen med eleverne.
2.8. Værksteder Med adgang fra opholds- og  

 spiserummet på 2. sal er der indrettet snedker-, sølvsmede- og malerværksted.
Snedkerværkstedet dominerede  

 det meste af pladsen i et vinkelformet rum på ca. 35-40 kvm.
Der var møbleret  

 med borde, skabe og maskiner langs væggene og i midten stod der et større  

 bord  

 med en rundsav.
I værkstedet bliver der  

 produceret store flagstænger med flag, CD-holdere samt træmøbler.
Det er ikke  

 muligt for institutionen at påtage sig faste leveringsforpligtelser, men man  

 modtager løbende særbestillinger.
 Den afdeling hvor der blev  

 smedet sølv, var møbleret med et arbejdsbord og skabe.
I et lille rum ved siden af  

 det store værkstedsrum var der indrettet malerværksted.
Møbleringen bestod  

 primært i høje reoler langs den ene væg forsynet med diverse malerbøtter samt  

 et udsugningsanlæg.
 Værkstederne virkede  

 umiddelbart velforsynede og giver mig ikke anledning til bemærkninger.
2.9. Gårdarealer Igennem en mindre baggård  

 hvor der bl.a. var parkeret cykler, er der adgang til et gårdareal med  

 boldbane.
Der var hegn hele vejen rundt og et net spændt ud fra hegnet over  

 arealet i ca. 4-  

 5 meters  

 højde.
Gården er asfalteret.
I hver ende er der opstillet et mål og ophængt  

 en  

 basketballkurv.
I to hjørner var der ophængt projektører til aktiviteter  

 efter  

 mørkets frembrud.
Ved siden af dette gårdareal  

 er der anlagt et lille stykke græsplæne, ca. 40 kvm.
Også her var der hegn  

 hele vejen rundt med låst dør fra gårdarealet, men uden net foroven.
Det blev  

 oplyst at græsplænen med tilhørende bevoksning er meget frodig om sommeren,  

 og  

 således et behageligt og meget populært sted at opholde sig for eleverne.
 Gårdarealerne giver mig ikke  

 anledning til bemærkninger.
2.10. Tilsynsrapport fra Københavns Kommunes Socialdirektorat Under inspektionen blev det  

 nævnt at en pædagogisk konsulent fra Københavns Kommunes Socialdirektorat på  

 baggrund af et tilsynsbesøg på observationshjemmet i maj 1996 udarbejdede en  

 rapport vedrørende bl.a. institutionens fysiske rammer.
 Jeg modtog efter inspektionen  

 kopi af rapporten hvoraf der bl.a. fremgår følgende:
 '  

  

 Den sikrede afdeling.
Jeg har jo som pædagogisk  

 konsulent min 'gang' på den sikrede afdeling - eller på anden måde er jeg  

 tilbagevendende beskæftiget med sager og problemstillinger vedrørende den  

 sikrede afdeling.
Jeg er igennem de seneste år i stigende grad  

  

 ikke tilfreds med denne afdeling, der efter  

 min vurdering ikke længere på tilfredsstillende måde dækker de behov og de  

 opgaver, som via lovgivningens bestemmelser kan placeres på den helt  

 specielle  

 foranstaltning.
Jeg har drøftet dette med  

 forstander (...) - også igennem ca. et par år.
Vi har tillige - sammen med  

 andre - deltaget i drøftelser om sikrede afdelinger generelt, sammen med  

 Amtsrådsforeningen.
Her har vi kunnet konstatere, at vores sikrede afdeling  

 her  

 på Sønderbro,  

  

 også er ude af trit med  

 landets øvrige sikrede afdelinger.
 Mit besøg i dag bekræfter, at  

 den sikrede afdeling ganske bestemt fungerer for de anbragte elever:
 ...
 Alligevel er det nu ganske  

 tydeligt og klart, at afdelingens fysiske rammer ikke længere egner sig til  

 at  

 rumme de opgaver, der placeres i afdelingen.
Elevernes værelser har en  

 rimelig størrelse, men alle fællesrum,  

  

 samt  

 ikke mindst afdelingens træværksted, har alt for lidt plads.
Opholdsstuen er  

 for lille, bordtennisrummet er alt for lille, der mangler rum og plads til  

 andre aktiviteter og udfoldelsesmuligheder.
Samlet set er afdelingen som  

 opholdssted til eleverne og som arbejdsplads for medarbejderne  

  

 ikke tilfredsstillende  

  

 ! Endeligt er selve  

  

 sikringen  

  

 af afdelingen temmeligt  

 fortidigt med sine gamle jerntremmer for vinduerne - og den særdeles  

 komplicerede  

 adgang  

  

 til  

  

 afdelingen, med  

 dørlåssluse på sluse.
Adgangen til haven/boldspilpladsen udenfor afdelingen  

 er  

 ligeledes urimeligt kompliceret.
 ...
 Samlet vurdering og anbefaling:
 Tiden er løbet fra den  

 nuværende sikrede afdeling - afdelingen og dens særdeles væsentlige og  

 særdeles  

 komplicerede funktioner kan ikke længere på tilfredsstillende vis rummes i  

 sine  

 nuværende pladsforhold.
Jeg vil derfor anbefale, at  

 Socialdirektoratet, 10. kontor og andre relevante kontorer, får til opgave at  

 planlægge og gennemføre den nødvendige renovering af afdelingen.' Jeg beder observationshjemmet  

 og Københavns Kommunes Socialdirektorat oplyse hvad der efterfølgende er  

 foretaget i anledning af den pædagogiske konsulents anbefalinger i  

 tilsynsrapporten.
Jeg bemærker i den forbindelse at jeg er opmærksom på at  

 eventuelle planer om bygningsmæssige ændringer/udvidelser har været stillet i  

 bero indtil spørgsmålet om eventuel udvidelse af antallet af sikringspladser  

 blev endeligt afklaret, jf. nedenfor under pkt. 2.11.
2.11. Udvidelse af kapaciteten Efter inspektionsbesøget  

 udsendte Socialministeriet den 23. december 1997 en skrivelse om anvendelse  

 af  

 de sikrede pladser på døgninstitutionerne efter ændring af  

 magtanvendelsesbekendtgørelsen ved ændringsbekendtgørelse nr. 827 af 5.  

 november 1997. Ændringerne af magtanvendelsesbekendtgørelsen skete med  

 baggrund  

 i Folketingets vedtagelse af 'voldspakken'.
 Det fremgår af skrivelsen  

 bl.a. at det er besluttet på landsplan at etablere 11 nye pladser i  

 tilknytning til de allerede eksisterende sikrede afdelinger, og at  

 kapaciteten  

 på den sikrede afdeling på Sønderbro i den forbindelse skal udvides med 3  

 pladser.  

 Det fremgår videre at det forventes at de nye pladser tages i brug i 1998.
 Jeg beder om en nærmere  

 redegørelse for hvilke konsekvenser denne beslutning får for den sikrede  

 afdeling, herunder bl.a. hvilke bygningsmæssige ændringer der påtænkes  

 iværksat  

 for at gennemføre kapacitetsudvidelsen.
3. Beskæftigelse, undervisning og fritid Deltagelse i værkstedsarbejde  

 eller skole på hverdage mellem kl. 9.00-14.00 er tvungen for alle elever -  

 undtagen den elev der har dagens 'tjans', jf. ovenfor under pkt. 2.7. Der er  

 mulighed for at skifte mellem skoleundervisning og værkstedsarbejde fra dag  

 til dag.
Timelønnen for disse beskæftigelser er kr. 13,00, hvoraf eleverne  

 selv skal betale f.eks. deres telefonforbrug.
Mellem kl. 14.00-15.00 har  

 eleverne adgang til boldspil mv. i gården.
Udover gårdarealet er der alene  

 mulighed for fysiske aktiviteter i hobby-/træningsrummet på 2. sal.
De  

 begrænsede  

 muligheder for fysisk udfoldelse betyder efter det oplyste at en del af de  

 unge  

 kommer i dårlig fysisk kondition under opholdet.
 Jeg henviser til det jeg har  

 anført ovenfor under pkt. 2.6. om træningsrummets udnyttelse.
 Eleverne kan modtage besøg af  

 venner og familie i tidsrummet kl. 19.00-21.00, i weekenden dog  

 kl.16.00-21.00.
Der afholdes af og til  

 udflugter o.l. for de elever på den sikrede afdeling der er anbragt til  

 pædagogisk observation.
Sådanne ture kan de surrogatanbragte derimod ikke  

 deltage  

 i.
Det blev i øvrigt under  

 inspektionen på forespørgsel oplyst at lån af bøger fra bibliotek kan  

 foranstaltes hvis en elev har ønske herom.
Denne mulighed er dog sjældent  

 relevant for afdelingens elever.
Tegneserier mv. byttes jævnligt i en  

 brugtbladshandel.
Hashrygning er til stadighed  

 et problem på afdelingen idet stort set alle de anbragte ryger hash som  

 indføres bl.a. gennem vinduerne.
Det blev oplyst at afdelingen ikke udover  

 hashproblemet har generelle problemer med narkotika i øvrigt.
Institutionen  

 modtager ikke stofmisbrugere.
Jeg går ud fra at personalet  

 er særligt opmærksom på om lægelig eller anden behandling i konkrete tilfælde  

 skal iværksættes på grund af en elevs misbrug af euforiserende stoffer.
Jeg  

 beder observationshjemmet redegøre for praksis i den henseende.
4. Belæg og klientel Belægget på den sikrede  

 afdeling er gennemsnitligt 75 % over året, men der forekommer store  

 'sæsonsvingninger'. Belægget er således typisk lavest i sommerperioden, mens  

 der især i vinterhalvåret ofte kan være ventetid på en plads således at der  

 sidder 'ventere' f.eks. i Blegdamsvejens Fængsel om hvem der er tilført  

 retsprotokollen at de skal overføres til sikret afdeling 'når plads haves'.  

 Gennemsnitligt strækker den enkelte anbringelse i varetægtssurrogat på  

 afdelingen  

 sig over ca. 1½ måned.
De surrogatanbragte elever på  

 sikringsafdelingen er 15-17 årige der er sigtet for alvorlig kriminalitet,  

 typisk vold, væbnet røveri o.l.
Der er meget få piger på afdelingen  

 overhovedet, og især blandt de surrogatanbragte; anbringelse af piger på den  

 sikrede afdeling finder overvejende sted i forbindelse med administrativ  

 frihedsberøvelse.
 I 1997 har ca. 50-60 % af  

 eleverne været 2. generationsindvandrere.
Medarbejderne oplyste at  

 antallet af 'gengangere' på afdelingen er støt voksende.
Der er eksempler på  

 unge som har været anbragt på afdelingen tre gange.
Tilfælde af den art kan  

 ifølge personalet pædagogisk være svære at håndtere.
Det forekommer endvidere at  

 der er unge som efter surrogatanbringelse under straffesagen også afsoner på  

 afdelingen efter domfældelse.
Dette kan være relevant hvis der fra  

 domstidspunktet kun resterer kort afsoningstid og sker med hjemmel i  

 straffelovens  

 § 49, stk. 2. Medarbejderne gav dog udtryk for at afsoning sammen med  

 surrogatanbragte - med den uro og udskiftning blandt eleverne dette medfører  

 -  

 langt fra er ideelt og efterlyste et egentligt '§ 49, stk. 2 - afsoningssted'  

 for unge.
Der er mulighed for at  

 overføre elever mellem de forskellige sikrede afdelinger i landet, f.eks. i  

 tilfælde hvor en elev har fremsat trusler om vold eller faktisk har optrådt  

 voldeligt.
Overførsel til anden institution sker ikke kun af hensyn til  

 personalet,  

 men i visse tilfælde også for at beskytte de øvrige elever på afdelingen:  

 Mange  

 af de unge kender hinanden i forvejen, og i perioder - afhængig af gruppens  

 aktuelle sammensætning - kan der forekomme problemer med 'svage'/'negativt  

 stærke' elever som fører til at en af parterne må flyttes.
I 1997 fandt  

 overførsel til anden sikret afdeling efter det oplyste sted 10-12 gange, og  

 antallet af sådanne tilfælde blev betegnet som stigende.
Også overflytning til  

 varetægtsfængsel (typisk Blegdamsvejens Fængsel) kan komme på tale.
I så fald  

 må overflytningen efterfølgende indbringes for domstolene der har afsagt  

 kendelse  

 om surrogatanbringelse.
Det blev anført at der er eksempler på at dette kan  

 føre til at den unge i stedet løslades.
Undvigelser forekommer 4-5  

 gange om året.
Surrogatanbringelse på Sønderbro fremsættes for den unge  

 sigtede  

 som en valgmulighed, og dette blev angivet som en medvirkende årsag til at  

 begrænse antallet af (forsøg på) undvigelser: Nogle af de unge kender de  

 alternativer som kan blive resultatet af en undvigelse, f.eks.
Blegdamsvejens  

 Fængsel, og mener at Sønderbro langt er at foretrække.
5. Personaleforhold Den sikrede afdeling er  

 normeret til 22,5 stillinger alt inkl.
Udover det socialpædagogiske personale  

 omfatter dette bl.a. to faglærere og en skolelærer.
En af  

 faglærerstillingerne  

 var på inspektionstidspunktet ledig, og det blev på forespørgsel oplyst at  

 afdelingen er opmærksom på muligheden for - alt andet lige - at besætte  

 stillingen med en lærer med anden etnisk baggrund.
Vold mod personalet af en  

 karakter der fører til indgivelse af politianmeldelse, forekommer meget  

 sjældent.
Det blev af medarbejderne anført at grænserne for hvad man  

 accepterer før det sker, er vide.
 Institutionen føler at man  

 har et godt samarbejde med politiet og Kriminalforsorgen der bl.a. vurderer  

 elevernes egnethed til eventuel samfundstjeneste og udarbejder  

 personundersøgelser efter retsplejelovens § 808.
 Medarbejderne kunne derimod  

 savne bedre opfølgning og respons fra Københavns Kommune på de indberetninger  

 om hver elev som udarbejdes til den kommunale socialforvaltning.
 6. Skemaer og indberetninger vedrørende magtanvendelse mv.
I  

 magtanvendelsesbekendtgørelsen (Socialministeriets bekendtgørelse nr. 1175 af  

 16. december 1992 om magtanvendelse m.v. i døgninstitutioner for børn og unge  

 og i opholdssteder for børn og unge for flere end 4 personer som ændret ved  

 bekendtgørelse  

 nr. 827 af 5. november 1997) er der fastsat nærmere regler om skematilførsler  

 i tilfælde af bl.a. aflåsning om natten af værelser i sikret afdeling,  

 isolation og fysisk magtanvendelse.
Der er endvidere fastsat bestemmelser om  

 indberetning til amtsrådet (for så vidt angår Sønderbro dog Københavns  

 Kommunes Socialdirektorat) i tilfælde af overtrædelse af bekendtgørelsens  

 regler og efter anvendelse af nødværge.
Under inspektionen bad jeg  

 om  

 - med henblik på efterfølgende  

 gennemgang  

 - at modtage kopi af  

 afdelingens skematilførsler i 1997 i henhold til  

 magtanvendelsesbekendtgørelsens § 11, stk. 1, indberetninger i 1997 til  

 socialdirektoratet i henhold til bekendtgørelsens § 12 og socialdirektoratets  

 afgørelse vedrørende disse tilfælde.
Jeg anmodede desuden om at modtage  

 materiale udarbejdet i forbindelse med eventuelt besøg på institutionen af  

 Socialministeriet, jf. bekendtgørelsens § 3, stk. 3.
Afdelingens ledelse oplyste  

 hertil at der ikke i 1997 havde været sager af den omtalte art.
Som  

 forklaring  

 herpå blev angivet at det er en grundlæggende pædagogisk holdning på  

 institutionen at magtanvendelse mv. ikke finder sted, og at der i 1997 heller  

 ikke var forekommet nødværgesituationer.
Et besøg aflagt af Socialministeriet  

 havde ikke ført til udarbejdelse af skriftligt materiale.
 Jeg tager det oplyste til  

 efterretning.
7. Samlet vurdering Varetægtssurrogat anvendes  

 efter retsplejelovens § 765 i tilfælde hvor betingelserne for anvendelse af  

 varetægtsfængsling er til stede, men varetægtsfængslingens øjemed skønnes at  

 kunne 'opnås ved mindre indgribende foranstaltninger'.
 Formålet med den sikrede  

 afdeling på Observationshjemmet Sønderbro er således (for så vidt angår de  

 surrogatanbragte unge) under hensyn til den sigtedes alder mv. at  

 tilvejebringe  

 et mere hensigtsmæssigt og lempeligt tilbud til den sigtede end egentlig  

 varetægtsfængsling under straffesagens behandling.
 Det er overordnet min  

 opfattelse at observationshjemmet, de fysiske rammer taget i betragtning,  

 opfylder dette formål på tilfredsstillende måde.
 Under inspektionen fik jeg  

 umiddelbart indtryk af en god indstilling hos personalet, og at personalet i  

 forholdet til eleverne søger at løse observationshjemmets opgave med  

 forståelse  

 for den enkelte elevs - ofte meget vanskelige - situation.
8. Opfølgning Som det fremgår af de enkelte  

 afsnit ovenfor har jeg i flere tilfælde bedt observationshjemmet om nærmere  

 underretning vedrørende forskellige forhold.
Jeg beder om at disse  

 underretninger sendes gennem Københavns Kommunes Socialdirektorat for at  

 direktoratet kan få lejlighed til at kommentere det observationshjemmet  

 anfører.
9. Underretning Denne rapport sendes til  

 Observationshjemmet Sønderbro og eleverne i den sikrede afdeling.
Rapporten sendes endvidere  

 til Københavns Kommunes Socialdirektorat og Folketingets Retsudvalg.
Desuden  

 er  

 et eksemplar efter anmodning sendt til Folketingets tilsyn i henhold til  

 grundlovens § 71 til orientering." I breve af 7. og 18.  

 september 1998 kommenterede observationshjemmet og Københavns Kommunes  

 Socialdirektorat rapporten og besvarede de spørgsmål retschefen havde  

 stillet.  

 Retschefen skrev herefter den 30. september 1998 således til  

 observationshjemmet:
 "... Besvarelserne giver  

 mig anledning til følgende bemærkninger:
 1)  

  

 På side 11 i rapporten bad jeg observationshjemmet og Københavns  

 Kommunes Socialdirektorat oplyse hvad der var foretaget i anledning af den  

 pædagogiske konsulents anbefalinger i en tilsynsrapport fra maj 1996.
 Jeg bad endvidere om en  

 nærmere redegørelse for hvilke konsekvenser af bl.a. bygningsmæssig karakter  

 det ville få at det - som en del af regeringens 'voldspakke' - var blevet  

 besluttet at udvide kapaciteten på den sikrede afdeling på Sønderbro med tre  

 pladser.
Socialdirektoratet har hertil  

 oplyst at aftalen om at udvide antallet af pladser i den sikrede afdeling på  

 Observationshjemmet Sønderbro indebærer at antallet af interne, sikrede  

 pladser forøges fra syv til ti, og at pladserne bliver fordelt på to sikrede  

 afdelinger  

 a fem pladser.
De eksisterende fire eksterne, sikrede pladser bevares  

 uændret.  

 Socialdirektoratet har bl.a. endvidere anført følgende:
 '...
 Forberedelserne af denne  

 udvidelse og ændringerne af institutionens organisation og bygningsmæssige  

 forhold er sat i værk, og forvaltningen forventer, at pladserne kan stå klar  

 til anvendelse i slutningen af 1998/starten af 1999.
 ...
 Tilsynsrapport fra den  

 pædagogiske konsulent af 14. maj 1996 indgår også som en del af grundlaget  

 for  

 projekteringen, således at de deri påpegede mangler bliver rettet.
 ...
 Hele den bygning, der i dag  

 rummer den sikrede afdeling, den 'åbne' afdeling og administrationen, vil,  

 når  

 ombygningen er gennemført, blive anvendt til de sikrede afdelinger.
...' Jeg tager det oplyste til  

 efterretning.
 2)  

  

 På side 5 i rapporten bemærkede jeg - på baggrund af den  

 generelt dårlige stand som prægede beboelsesværelserne - at jeg går ud fra at  

 personalet løbende er opmærksomme på de enkelte værelsers  

 vedligeholdelsesstand og får foretaget nødvendige reparationer når møbler er  

 ødelagt, lampeskærme mangler mv.
 Jeg har noteret mig at  

 observationshjemmet har bekræftet min antagelse på dette punkt.
3)  

  

 Stadig på side 5 i rapporten bad jeg desuden observationshjemmet  

 underrette mig om det videre forløb af sagen vedrørende ansøgning om  

 panserglas  

 til afløsning af de eksisterende gittervinduer.
Sagen var efter det oplyste  

 under behandling i Socialdirektoratet.
 Vedrørende dette spørgsmål  

 har observationshjemmet og Socialdirektoratet oplyst at erstatning af  

 tremmevinduerne med panserglassikring indgår i totalrenoveringen af  

 bygningen.
 Jeg foretager herefter ikke  

 yderligere vedrørende dette spørgsmål.
4)  

  

 Jeg bemærkede i rapporten (side 6) at skolestuen forekom mig  

 trang og tæt møbleret, især hvis flere end to-tre elever samtidig skal  

 deltage  

 i undervisningen.
Jeg bad derfor observationshjemmet om nærmere oplysning om  

 hvor mange elever der typisk deltager i undervisningen samtidig, og hvorvidt  

 det havde været overvejet at henlægge undervisningen til et andet lokale i  

 institutionen med bedre pladsforhold.
 Observationshjemmet har  

 hertil oplyst at der kun undervises 1-2 elever ad gangen, og at man ikke har  

 andre muligheder.
 Af Socialdirektoratets brev  

 fremgår det imidlertid yderligere at afdelingernes faciliteter for bl.a.  

 undervisning vil blive udvidet og forbedret i forhold til det hidtidige  

 niveau  

 i forbindelse med ombygningen.
 Jeg foretager mig herefter  

 ikke mere vedrørende dette punkt.
5)  

  

 I rapportens side 7-8 bemærkede jeg at hobby-/træningsrummet  

 efterlod et trist indtryk og efter min mening ikke var noget rart lokale for  

 eleverne at opholde sig i.
Under hensyn til at rummet sammen med gårdarealet  

 udgør institutionens samlede tilbud om fysisk aktivitet for eleverne,  

 henstillede jeg at observationshjemmet overvejede på hvilken måde lokalets  

 indretning  

 og udstyr kan forbedres sådan at det i højere grad indbyder til at blive  

 brugt  

 efter hensigten.
Jeg bad om underretning om udfaldet af overvejelserne.
 Socialdirektoratet har oplyst  

 at også afdelingernes faciliteter for fællesrum og beskæftigelsesmuligheder  

 vil  

 blive udvidet og forbedret ved ombygningen i forhold til det nuværende  

 niveau.
 Jeg foretager mig ikke mere  

 vedrørende dette punkt.
 6)  

  

 På rapportens side 13 bad jeg observationshjemmet redegøre for  

 praksis vedrørende iværksættelse af lægelig eller anden behandling på grund  

 af  

 elevers eventuelle misbrug af euforiserende stoffer.
 Observationshjemmet har i den  

 anledning skrevet således:
 'Almindeligvis afvises hårde  

 stofmisbrugere p.g.af 'smittefare'. Men som sagt modtager vi unge som har et  

 mindre omfattende blandingsmisbrug, hovedsagelig hash.
 Ved hjælp af  

 socialforvaltningens oplysninger og snak med de unge, forsøger vi at  

 klarlægge  

 misbrugets omfang.
Når vi er i tvivl eller ser  

 tegn på uforklarlig uro eller abstinenser lader vi vores psykiater (...)  

 tilse  

 eleven og evt. ordinere beroligende medicin.' Jeg tager det oplyste til  

 efterretning og foretager heller ikke videre vedrørende dette punkt.
 7)  

  

 Socialdirektoratet har samtidig orienteret mig om at der parallelt  

 med ændringerne af observationshjemmets organisation og bygningsmæssige  

 forhold er iværksat et særligt (efter)uddannelsesprogram for institutionens  

 medarbejdere som skal 'berede og styrke institutionens socialpædagogiske  

 arbejde og bestræbelser omkring opgaverne med eleverne' særligt i forbindelse  

 med de ændrede regler for anvendelse af sikrede afdelinger i  

 magtanvendelsesbekendtgørelsen.
 Jeg har noteret mig det  

 oplyste.
 Jeg betragter hermed sagen om  

 inspektionen af den sikrede afdeling på Observationshjemmet Sønderbro som  

 afsluttet.
