Indledning 1. Ved en mellem Danmark og Kenya den 13. december  

 1972 afsluttet overenskomst til undgåelse af dobbeltbeskatning m.m., jfr.  

 udenrigsministeriets bekendtgørelse nr. 78 af 20. september 1973 (Lovtidende  

 C) er der fastsat en række bestemmelser, der medfører afvigelser fra  

 skattelovgivningens almindelige regler i tilfælde, hvor en skatteyder ellers  

 ville blive udsat for dobbeltbeskatning på grund af sammenstødende skattekrav  

 fra Danmark og Kenya.
 Overenskomsten følger i store træk den af OECD i 1963 udarbejdede  

 modelkonvention, som også er lagt til grund i de nyere aftaler, som Danmark  

 har indgået med andre lande.
 I det følgende vil der kun blive gjort bemærkninger til de artikler, der  

 afviger fra modelkonventionen, idet man iøvrigt henviser til  

 skattedepartementets vejledning af 4. juni 1971 til den mellem Danmark og  

 Island den 21. maj 1970 afsluttede overenskomst til undgåelse af  

 dobbeltbeskatning m.m., som i det store og hele følger modelkonventionen.
Ikrafttræden (Artikel 31) 2. Overenskomsten trådte i kraft den 15. marts 1973 og  

 finder herefter anvendelse for så vidt angår skatter af indkomst, der er  

 oppebåret fra og med den 1. januar 1972, og af formue, der ansættes fra og  

 med året 1972. Samtidig ophører dobbeltbeskatningsoverenskomsten mellem  

 England (Storbritannien og Nordirland) og Danmark af 27. marts 1950, som med  

 visse ændringer har fundet anvendelse på Kenya ved notevekslinger af 17.  

 januar 1959 og 31. oktober 1960, at være gældende imellem Kenya og Danmark.
Bemærkninger til enkelte artikler 3. Udover de i art. 2 nævnte skatter opkræves der i  

 Kenya visse sociale bidrag over skattebilletten.
Disse bidrag omfattes ikke  

 af overenskomsten, hvorfor der ikke skal gives nedslag for bidragene i de  

 danske skatter.
Endvidere skal fremhæves art. 3, stk. 1, d), hvorefter ordet  

 "skat" ikke skal omfatte nogen skat, som skal betales som følge af  

 forsømmelser eller undladelser.
Denne bestemmelse skyldes, at sådanne skatter  

 ifølge Kenya's lovgivning indeholder et tiltænkt strafelement.
 4. Vedrørende definitioner i art. 3 skal det  

 fremhæves, at overenskomsten for begge lande gælder kontinentalsoklen, medens  

 den - for så vidt angår Danmark - ikke gælder for Færøerne og Grønland, jfr.  

 art. 3, stk. 1, a) og b).
5. I forhold til modelkonventionen er begrebet  

 "fast driftssted" udvidet i art. 5, stk. 2, g), til også at omfatte  

 landbrug og plantager m.v., og i stk. 2, i), til at omfatte virksomhed som  

 tilsynsførende ved bygningsarbejder o.l. i mere end 6 måneder.
Endelig vil  

 stedet for et bygnings-, anlægs- eller monteringsarbejde med en varighed af 6  

 måneder udgøre et fast driftssted, jfr. stk. 2, h) medens der efter  

 modelkonventionen kræves 12 måneder.
 Stk. 4,  b), er ligeledes en udvidelse i forhold til  

 modelkonventionens art. 5, idet fast driftssted antages at foreligge, hvor  

 personer, som ikke har fuldmagt til at indgå kontrakter, opretholder et  

 lager, hvorfra de regelmæssigt effektuerer ordrer.
Heller ikke stk. 5 findes i modelkonventionen.
Bestemmelsen, der omhandler  

 beskatning af indtægt ved assurancevirksomhed, fandtes imidlertid, i en  

 videregående formulering, i den ovenfor under pkt. 2. nævnte noteveksling af  

 17. januar 1959.
 Som en afvigelse fra modelkonventionen skal opmærksomheden her henledes på  

 bestemmelsen i stk. 6, sidste punktum, hvor begrebet "mægler,  

 kommissionær eller anden uafhængig repræsentant" ikke omfatter sådanne,  

 der i det væsentlige kun er knyttet til eet foretagende.
Fordeling af beskatningsretten mellem kildestat og bopælsstat (Artikel 6-23) 6. Bestemmelserne følger i store træk  

 modelkonventionen, og afvigelserne fra denne skyldes hovedsagelig de særlige  

 forhold, der gør sig gældende i Kenya som et udviklingsland.
7. Som en tilføjelse til modelkonventionen bestemmer  

 art. 7, stk. 2, at hvor et foretagende i en af staterne har fast driftssted i  

 den anden stat og sælger varer eller tjenesteydelser af samme art som de, der  

 sælges fra det faste driftssted, kan foretagendets fortjeneste under visse  

 betingelser henføres til det faste driftssted.
 8. Art. 8, stk. 1, der alene omhandler luftfart, er  

 indholdsmæssigt i overensstemmelse med OECD's modelkonvention art. 8, stk. 1.
Art. 8, stk. 2 vedrørende skibsfart afviger derimod indholdsmæssigt i  

 betydelig grad fra den tilsvarende bestemmelse i modelkonventionen, idet det  

 bestemmes, at fortjeneste, oppebåret ved international skibsfart, kan  

 beskattes i begge de kontraherende stater i overensstemmelse med hvert lands  

 interne lovgivning.
Til delvis afhjælpning af de efter en sådan bestemmelse  

 mulige dobbeltbeskatningssituationer er det bestemt, at en sådan fortjeneste,  

 der af et foretagende i den ene stat oppebæres ved virksomhed i den anden  

 stat, i denne anden stat alene beskattes med halvdelen af den der gældende  

 skat.
 9. Beskatningsretten til aktieudbytter (art. 10) er,  

 som i modelkonventionen, tillagt bopælslandet, men kildelandet er berettiget  

 til en kildeskat på 30 pct.
 I moder/datterselskabsforhold er det tilladt staten, hvori datterselskabet  

 er hjemmehørende, at tilbageholde 20 pct. i udbytteskat, idet det dog er en  

 betingelse, at moderselskabet ejer mindst 25 pct. af de stemmeberettigede  

 aktier i datterselskabet og har ejet disse aktier i mindst 6 måneder  

 umiddelbart før dagen for udbetaling af udbytte.
 10. Også beskatningsretten til renter (art. 11) er,  

 som i modelkonventionen, tillagt bopælslandet, men kildelandet er berettiget  

 til en kildeskat på 20 pct.
Endvidere er det bestemt, at renter af visse lån, ydet af en regering  

 m.v., er fritaget for beskatning i låntagerlandet.
Det er udtrykkeligt udtalt  

 i stk. 3, at bestemmelsen finder anvendelse på lån ydet af  

 Industrialiseringsfonden for udviklingslande i Danmark.
11. Royalties (art. 12) kan ifølge modelkonventionen  

 alene beskattes i modtagerens bopælsstat, medens nærværende overenskomst  

 giver kildelandet ret til at beskatte royalties med 20 pct.
Det er derfor i  

 stk. 5 - svarende til art. 11, stk. 6 vedrørende renter - bestemt, hvorfra  

 royalties skal anses at hidrøre.
 12. Fortjeneste ved afståelse af formuegenstande (art.  

 13).
 Artiklen er indholdsmæssigt i overensstemmelse med modelkonventionens art.  

 13 for så vidt angår stk. 1-4.
 I stk. 5 er tilføjet en bestemmelse om, at beskatningsretten til  

 heromhandlede fortjenester, der oppebæres af en person, der inden for de  

 sidste 10 år har boet i en af staterne, kan beskattes i denne stat.
13. Eksperthonorarer (art. 14) er ikke omtalt i  

 modelkonventionen.
Bestemmelsen giver bopælslandet ret til at beskatte  

 sådanne honorarer, medens kildelandet maksimalt kan beskatte honorarerne med  

 20 pct.
 Da Kenya som udviklingsland ofte er ude for, at et udenlandsk selskab  

 ansætter en person til som arbejdsleder eller teknisk ekspert at forestå en  

 konkret arbejdsopgave, ville man uden bestemmelsen ikke være i stand til at  

 beskatte sådanne personer for deres vederlag for sådant arbejde.
14. Art. 14 skal ses i sammenhæng med art. 15, der  

 omhandler beskatning af indtægt ved frit erhverv.
En i Danmark bosat  

 skatteyder, der driver frit erhverv, kan herefter blive skattepligtig til  

 Kenya, hvis han driver sit erhverv fra et fast sted i Kenya (art. 15, a)),  

 hvis han opholder sig i Kenya i 183 dage i et kalenderår (art. 15, b)) eller  

 hvis han, når betingelserne i a) eller b) ikke er opfyldt, i øvrigt oppebærer  

 indkomst fra Kenya ved frit erhverv (af den i art. 14 nævnte art), og da kun  

 med de nævnte 20 pct.
 Art. 15 svarer iøvrigt til modelkonventionens art. 14, idet ovennævnte  

 183-dages regel i stk. 1, b) dog ikke findes i denne.
 15. Art. 18 om beskatning af kunstnere og sportsfolk  

 indeholder i stk. 2 en udvidelse i forhold til modelkonventionens art. 17,  

 idet beskatning af fortjenester for foretagender i en af staterne, der  

 arrangerer optræden i den anden stat, kan beskattes i denne anden stat.  

 Beskatningsretten forbliver således i det land, hvori den kunstneriske  

 optræden m.v. udøves.
16. Beskatningen af vederlag for varetagelsen af  

 offentlige hverv (art. 19) følger modelkonventionen, idet dog stk. 1, 2.  

 pkt., der er på linie med de i art. 37 i Wienerkonventionen om diplomatiske  

 forbindelser givne regler vedrørende det administrative og tekniske  

 personale, flytter beskatningsretten fra det land, hvorfra ydelserne  

 hidrører, til det land, hvori modtageren opholder sig, når denne er  

 fastboende og statsborger i opholdslandet (eller tredieland). Bestemmelsen  

 har navnlig betydning for beskatningen af personer, der er statsborgere i  

 tredieland.
Art. 19 gælder ikke for pensioner, se om disse under pkt. 17.
17. Beskatningsretten til pensioner og livrenter (art.  

 20) tilkommer, både for offentlige og private pensioner, kildelandet.
For  

 private pensioner er dette en afvigelse fra modelkonventionens art. 18, der  

 giver bopælslandet beskatningsretten.
 Artiklens 3. og 4. stykke indeholder definitioner af udtrykkene pension og  

 livrente.
18. Beskatningen af studerende og lærlinge (art. 21)  

 følger modelkonventionen for så vidt angår artiklens stk. 1, a), medens den i  

 stk. 1, b) har en tilføjelse om fritagelse for beskatning af arbejdsvederlag  

 på indtil 13.500 kr.
Beløbet kan kun ændres efter aftale med de kenyanske  

 myndigheder.
Der stilles ikke krav om, at de 13.500 kr. skal være nødvendige  

 for den studerendes ophold.
De vil således være skattefri, uanset om den  

 pågældende eksempelvis måtte modtage betydelige beløb, der kan henføres under  

 art. 21, stk. 1, a).
 Til gengæld har artiklen i stk. 2 den begrænsning, at studietiden skal  

 være rimelig, og at de i artiklen nævnte begunstigelser højst kan opnås for  

 en periode af 3 år.
19. Professorer og lærere (art. 22), som er eller var  

 bosat i den ene stat, og som for højst to år opholder sig i den anden stat  

 for at undervise eller forske, beskattes ikke i denne anden stat af  

 vederlaget for sådan beskæftigelse.
Som reglen er udformet i nærværende  

 aftale, adskiller den sig fra tilsvarende regler i andre overenskomster ved  

 som betingelse for skattefritagelse i det ene land at fordre, at indtægten er  

 skattepligtig i det andet land.
Endvidere præciseres, at vederlag for  

 forskning i privat interesse ikke er omfattet af fritagelsen, jfr. stk. 2.
 Modelkonventionen har ikke en til art. 22 svarende bestemmelse.
 20. Indkomst, der ikke udtrykkelig er omtalt (art.  

 23).
 Artiklen giver, som modelkonventionens art. 21, beskatningsretten til  

 bopælslandet, men betinger bopælslandets udelukkende beskatningsret af, at  

 indtægten er skattepligtig i bopælslandet.
 21. Art. 24 om formuebeskatningen er i  

 overensstemmelse med modelkonventionens art. 22, idet dog formuebeskatningen  

 af skibe og fly - og af fast ejendom knyttet til skibs- og luftfart - er  

 tillagt den stat, hvor den, der driver virksomheden, har sin bopæl, jfr. art.  

 3, stk. 1, g), medens modelkonventionen lægger vægten på stedet for den  

 virkelige ledelse.
Metode til ophævelse af dobbeltbeskatning (Artikel 25) 22. Begge lande skal som hovedregel benytte den  

 såkaldte "credit-metode" til ophævelse af dobbeltbeskatning.
Reglen  

 svarer ganske til ligningslovens § 33.
 Art. 25, stk. 3, omhandler de sjældne tilfælde, hvor det kan forekomme, at  

 bopælsstaten skal følge "exemptionmetoden". Det kan tænkes for  

 professorer (art. 22) og studenter (art. 21), som "umiddelbart før et  

 sådant besøg var hjemmehørende i den anden stat".
I disse tilfælde foreskrives den såkaldte "gamle  

 exemptionmetode", d.v.s. at de fritagne indtægter kan medregnes ved  

 skatteberegningen af anden indtægt, men de kan ikke medregnes til den skattepligtige indkomst.
 Art. 25, stk. 4, a) giver udtryk for, at Danmark alene er forpligtet til  

 at give credit for den kenyanske andel af den skat, som måtte være opkrævet i  

 henhold til den i artiklen nævnte section 88.
 Stk. 4,  b) er en speciel regel, hvorefter Danmark skal  

 give credit også for sådanne kenyanske skatter, som i henhold til kenyanske  

 lovbestemmelser er blevet eftergivet eller nedsat udfra  

 udviklingssynspunkter.
 23. Art. 27 er enslydende med modelkonventionens art.  

 25 bortset fra, at der i artiklens stk. 1, der omhandler skatteyderens ret  

 til at klage over trufne afgørelser, er fastsat en forældelsesfrist på 3 år.
Beskatning ved til- og fraflytning 24. Der er ikke i overenskomsten givet særlige regler  

 til løsning af de beskatningsproblemer, der kan opstå i forbindelse med  

 flytning mellem de to stater, hvorfor de interne regler om indtræden og ophør  

 af skattepligt finder anvendelse i disse tilfælde.
Overenskomstens praktisering 25. Overenskomstens bestemmelser skal praktiseres ved  

 selve skatteligningen.
For så vidt angår indkomstårene 1972-73 vil der,  

 såfremt skatteansættelser eller skatteberegninger er foretaget i strid med  

 overenskomstens bestemmelser, blive tale om genoptagelse af de pågældende  

 ansættelser eller beregninger.
For så vidt begæring om regulering af  

 skatteansættelser eller skatteberegninger for nævnte indkomstår i  

 overensstemmelse med overenskomstens bestemmelser allerede er fremsat eller  

 fremsættes inden udgangen af 1974, bemyndiges skatterådene herved til at  

 genoptage foretagne ansættelser eller beregninger til fornyet behandling uden  

 forud indhentet bemyndigelse fra statens ligningsdirektorat.
Fremkommer  

 begæringen først efter nævnte tidspunkt, vil bemyndigelse til genoptagelse  

 være at indhente på sædvanlige måde.
 Tilsvarende vil en forskudsregistrering for indkomståret 1974 på begæring  

 være at ændre, jfr. kildeskattelovens § 53, såfremt den er foretaget i strid  

 med overenskomsten.
 26. Tvivlsspørgsmål med hensyn til overenskomstens  

 praktisering vil være at forelægge for skattedepartementet.
 Finansministeriet, den 10. januar 1974.
Hans P.
Gøtrik.
/ E.
Møller.
