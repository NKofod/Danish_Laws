 I henhold til § 12, stk. 4 i lov nr. 379 af 13. juni 1990 om kommunal  

 beskæftigelsesindsats, jf. lovbekendtgørelse nr. 635 af 17. juli 1992,  

 fastsættes:
 § 1.  Til kontanthjælpsmodtagere under 25 år, der  

 aktiveres i offentlige beskæftigelsesprojekter udbetales en oplæringsydelse.
Stk. 2.  Et beskæftigelsesprojekt betragtes som  

 offentligt, når § 2.  Efter afslutningen af aktivering i et  

 beskæftigelsesprojekt, jf. lovens § 2, udstedes et oplæringsbevis efter  

 anmodning fra den aktiverede.
 Stk. 2.  Oplæringsbeviset skal indeholde en beskrivelse  

 af, hvilke kvalifikationer den aktiverede har tilegnet sig i forløbet.
 Stk. 3.  Oplæringsbevis kan kun udstedes for deltagelse  

 i beskæftigelsesprojekter, der har en varighed af mindst 5 måneder.
 § 3.  Beskæftigelse i en privat virksomhed med  

 løntilskud af mindst 5 måneders varighed, jf. lovens kap. 2, samt udsendelse  

 i 5 måneder gennem kommunens servicefunktion, jf. lovens kap. 3 a,  

 sidestilles med et oplæringsbevis ved eventuel senere aktivering i et  

 beskæftigelsesprojekt.
 § 4.  Det påhviler den, der opretter et  

 beskæftigelsesprojekt at orientere kontanthjælpsmodtagere, der aktiveres i  

 projektet, om de i §§ 2 og 3 nævnte regler.
 § 5.  For retten til supplerende indtægter for  

 personer, der modtager oplæringsydelse og samtidig modtager et  

 udligningstillæg efter § 49 b, stk. 1 i lov om social bistand, eller  

 supplerende kontanthjælp efter samme lovs § 37, gælder reglerne herom i lov  

 om social bistand.
 § 6.  Bekendtgørelsen træder i kraft den 1. april  

 1993.
