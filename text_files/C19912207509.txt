(Til alle frie grundskoler) Hermed følger Undervisningsministeriets cirkulære af 27. juni 1991 om  

 årsvikarer, måneds- og timelønnede vikarer ved frie grundskoler.
 Cirkulæret erstatter cirkulære af 8. september 1988 med 2 senere  

 ændringer.
Først og fremmest er cirkulæret en sammenskrivning af ovennævnte cirkulære  

 med ændringer.
Endvidere er der sket en tilretning som følge af ændrede  

 regler for de omhandlede personalegrupper i folkeskolen.
 Bemærkninger til de enkelte bestemmelser:
Til § 4 Årsvikarer Særbestemmelsen om betaling for yderligere timer til årsvikarer, der er  

 ansat med under halvdelen af gældende pligtig timetal, er ophævet.
Til § 5, stk. 2 Månedslønnede vikarer Er vikaren ansat for en tidsbegrænset periode, ophører ansættelsen således  

 ved udløbet af perioden, uden at særskilt varsel er nødvendigt.
Er vikaren ansat indtil videre, anvendes de i § 10 fastsatte  

 afskedigelsesvarsler.
Genoptager en lærer, hvis skema vikaren har overtaget,  

 ikke tjenesten som forudsat, overgår vikaren i givet fald til  

 ansættelsesformen »indtil videre«.
 I tilfælde, hvor vikariatets varighed er vanskeligt at bedømme, fx ved  

 længerevarende sygdom, benyttes ansættelsesformen »indtil videre«.
 En vikar, der ansættes indtil videre, gøres ved ansættelsen opmærksom på,  

 at ansættelsesforholdet i det længste kan vare indtil udgangen af juni måned.
Til § 6 Månedslønnede vikarer Ved beregningen af betalingen pr. kalenderdag forudsættes det, at denne  

 foretages på grundlag af den aktuelle månedsløn.
Til § 7 Timelønnede vikarer De hidtidige bestemmelser er nu sammenskrevet.
Den ændrede formulering  

 præciserer, at timelønnede vikarer kun kan ansættes til vikariater af kortere  

 varighed.
Til § 8, stk. 2 Timelønnede vikarer Opmærksomheden henledes på opgørelse af timer, når en timelønnet vikar  

 anmodes om at møde på skolen.
Til § 10 Afskedigelse Uansøgt afskedigelse af årsvikarer til fratræden i løbet af skoleåret kan  

 kun ske i særlige tilfælde.
Det samme gælder månedslønnede vikarer i løbet af  

 deres ansættelsesperiode.
 Som eksempler herpå kan nævnes:
 Nedsættelse af en vikars løntimetal fra et skoleår til det følgende  

 skoleår skal ske med et varsel svarende til det i § 10, stk. 1, fastsatte (3  

 måneder) og sidestilles med en uansøgt afskedigelse.
Til § 12 Graviditet, barsel og adoption Finansministeriets cirkulære af 7. september 1989 er udsendt til alle frie  

 grundskoler med Undervisningsministeriets følgeskrivelse af 1. februar 1990,  

 og Finansministeriets cirkulære af 8. juni 1990 er udsendt med  

 Undervisningsministeriets følgeskrivelse af 19. marts 1991.
Til § 13, stk. 1 og 2 Ferie Direktoratet for Arbejdstilsynet har i medfør af § 3 i ferieloven  

 dispenseret fra denne lovs bestemmelser, således at årsvikarer i  

 ansættelsesperioden følger samme regler, som er gældende for fastansatte  

 lærer, jf. feriecirkulæret af 4. juli 1990 (udsendt med følgeskrivelse af  

 samme dato).
 I de tilfælde, hvor en årsvikar som følge af barselsorlov eller sygefravær  

 har krav på erstatningsferie, samt tilfælde, hvor ferie af tjenstlige grunde  

 udskydes, finder den særlige regel i feriecirkulærets § 5 således anvendelse.
 Hvis ferie for en årsvikar bliver udskudt til afvikling på skoledage, bør  

 den tilgodehavende ferie afvikles snarest.
 Ved fratræden følges imidlertid fortsat lov om ferie, idet  

 undtagelsesbestemmelsen efter denne lovs § 2, stk. 1, nr. 2, ikke dækker  

 disse stillingskategorier.
 For årsvikarer ansat før 1. marts 1990 følger heraf, at disse også i  

 forbindelse med afvikling af tilgodehavende ferie i ferieåret 1990/91 følger  

 samme regler, som gælder for tjenestemænd i folkeskolen, jf. feriecirkulæret  

 af 4. juli 1990.
Cirkulæret af 8. september 1988 var ændret ved cirkulærer af 1. februar  

 1990 og 5. juli 1990 Med venlig hilsen Annelise Lund-Rasmussen fuldmægtig Cirkulære om årsvikarer, måneds- og timelønnede vikarer ved frie  

 grundskoler I medfør af § 13, stk. 1, nr. 2, i friskoleloven, jf. lovbekendtgørelse  

 nr. 252 af 19. april 1989 fastsættes:
ÅRSVIKARER § 1.  Til varetagelse af timer, der ikke kan betjenes  

 af fastansatte lærere, kan ansættes årsvikarer.
Timerne overtages i fast  

 skema fra den 1. august, 1. september eller senest 1. oktober og for resten  

 af skoleåret.
Tilsvarende kan der ansættes årsvikarer i børnehaveklasser til  

 varetagelse af timer, der ikke kan varetages af fastansatte  

 børnehaveklasseledere.
 § 2.  Årsvikarer i lærerstillinger lønnes i lønramme  

 13, dog således, at kun skalatrinene 18, 20, 21 og 22 anvendes.  

 Lønanciennitet beregnes efter samme regler som for fastansatte lærere ved  

 frie grundskoler.
Stk. 2.  Årsvikarer i stillinger som  

 børnehaveklasseledere lønnes i lønramme 11, dog således, at kun skalatrinene  

 16, 17, 18 og 19 anvendes.
Lønanciennitet beregnes efter samme regler som for  

 børnehaveklasseledere ved frie grundskoler.
Udover lønnen efter skalatrinene  

 ydes der et særligt tillæg på kr. 1.600 årligt (grundbeløb i niveau 1.  

 oktober 1984), jf. klassificeringscirkulæret for frie grundskoler.
 Stk. 3.  Er en årsvikar ansat med et løntimetal, der er  

 lavere end det for fastansatte, heltidsbeskæftigede lærere, respektive  

 børnehaveklasseledere, gældende pligtige timetal, nedsættes lønnen  

 forholdsmæssigt.
 Stk. 4.  Lønnen udbetales månedlig bagud hele året uden  

 hensyn til ferier eller fridage, jf. dog § 13, stk. 1.
 § 3.  Der ydes et tillæg for varetagelse af  

 undervisningstimer i forbindelse med samordnet indskoling, jf.  

 klassificeringscirkulæret for frie grundskoler.
 Stk. 2.  Til årsvikarer i lærerstillinger ved frie  

 grundskoler i Københavns Kommune, Frederiksberg Kommune eller en af de  

 københavnske omegnskommuner, som med Undervisningsministeriets tilladelse  

 yder et særligt kommunalt tillæg til folkeskolens lærere, kan der ydes et  

 tilsvarende tillæg.
 § 4.  Tjenestetiden beregnes og  

 afspadsering/overtimebetaling ydes efter de for fastansatte lærere,  

 respektive børnehaveklasseledere, gældende regler.
MÅNEDSLØNNEDE VIKARER § 5.  I vikariater i fast skema af 3 måneders varighed  

 eller derover i et skoleår ansættes månedslønnede vikarer.
Stk. 2.  Månedslønnede vikarer ansættes § 6.  Månedslønnede vikarer i lærerstillinger lønnes  

 på 1. løntrin i lønramme 13 (skalatrin 18). Månedslønnede vikarer i  

 stillinger som børnehaveklasseledere lønnes på 1. løntrin i lønramme 11  

 (skalatrin 16) med et særligt tillæg på p.t. kr. 1.600 årligt (grundbeløb i  

 niveau 1. oktober 1984), jf. klassificeringscirkulæret for frie grundskoler.  

 Vikarer lønnes i øvrigt efter bestemmelserne i § 2, stk. 3 og 4, og § 3, stk.  

 1. I dele af kalendermåneder udgør betalingen pr. kalenderdag af månedslønnen.
 Stk. 2.  Bestemmelserne i § 4 finder tilsvarende  

 anvendelse for månedslønnede vikarer, dog bortset fra afspadsering og  

 timereduktion som følge af ferieforlængelsen.
TIMELØNNEDE VIKARER § 7.  I vikariater, der påregnes at have en varighed  

 af mindre end 3 måneder (90 dage), ansættes timelønnede vikarer.
 Stk. 2.  Timelønnede vikarer skal dog senest overgå til  

 ansættelse som månedslønnede vikarer på det tidspunkt, hvor der er læst fast  

 skema i 3 måneder (90 dage).
 § 8.  Timelønnede vikarer lønnes med timeløn for det  

 faktiske antal læste skematimer samt for evt. timereduktion, der ydes i  

 medfør af stk. 3-6. I timelønnen er inkluderet betaling for forberedelse,  

 opgaverettelse mv.
Stk. 2.  For hver skoledag, en timelønnet vikar er  

 anmodet om at give møde på en skole, er vikaren berettiget til løn for 3  

 timer, uanset om timerne bliver læst.
Det er en betingelse, at vikaren møder  

 på skolen og er til rådighed som vikar i 3 timer efter mødetidspunktet.  

 Tilkendegiver vikaren, at vedkommende ikke ønsker at stå til rådighed i 3  

 timer efter mødetidspunktet, skal der dog alene ske betaling for det faktisk  

 antal læste timer.
 Stk. 3.  Tildeles der timelønnede vikarer samme skema i  

 samme klasse eller fag i flere dage, anvendes bestemmelserne i §§ 3-6 i  

 tjenestetidscirkulæret for frie grundskoler, jf. dog (nedenfor) stk. 4-7. Det  

 er en forudsætning for at yde timereduktion, at det arbejde, som reduktionen  

 dækker, faktisk bliver udført.
Stk. 4.  Reduktion for hjemkundskab og  

 specialundervisning, jf. tjenestetidscirkulæret, skal bl.a. kompensere for  

 den nødvendige forberedelse.
Det er en forudsætning for at yde  

 timereduktionen, at timerne er tillagt vikaren i så god tid, at forberedelse  

 har kunnet finde sted.
 Stk. 5.  Reduktionen for ikke-kursusdelt undervisning og  

 for opgaverettelse, jf. tjenestetidscirkulæret, ydes ved vikariater i samme  

 klasse og fag af mindst 1 kalenderuges varighed og beregnes kun for hele  

 kalenderuger.
 Stk. 6.  Reduktion for klasselærerens særlige  

 rådgivningsopgaver for 7.-10. klassetrin, jf. tjenestetidscirkulæret, ydes,  

 når en timelønnet vikar varetager klasselæreropgaverne i samme klasse i  

 mindst 4 på hinanden følgende kalenderuger og beregnes kun for hele  

 kalenderuger.
 Stk. 7.  For timelønnede vikarer i stillinger som  

 børnehaveklasseledere anvendes bestemmelserne i § 5 om omregning af timer i  

 Undervisningsministeriets cirkulære om tjenestetid, afspadsering af  

 overtimer, afvikling af undertimer, overtimebetaling og aflønning af  

 børnehaveklasseledere ved frie grundskoler.
 § 9.  imelønnen til timelønnede vikarer i  

 lærerstillinger udgør 1/1440 af årslønnen på 1. løntrin i lønramme 11  

 (skalatrin 16). Opfylder vikaren betingelserne om uddannelse i  

 folkeskolelovens § 27, stk. 1 eller 3, udgør timelønnen 1/1085 af årslønnen  

 på 1. løntrin i lønramme 13 (skalatrin 18).
 Stk. 2.  Timelønnen til timelønnede vikarer i stillinger  

 som børnehaveklasseledere udgør efter omregning, jf. § 8, stk. 7, 1/1860 af  

 årslønnen på 1. løntrin i lønramme 7 (skalatrin 12). Opfylder vikaren  

 betingelserne om uddannelse i folkeskolelovens § 28, udgør timelønnen efter  

 omregning, jf. § 8, stk. 7, 1/1590 af årslønnen på 1. løntrin i lønramme 11  

 (skalatrin 16). Herudover ydes en forholdsmæssig andel af det særlige tillæg  

 på p.t. kr. 1.600 årligt (grundbeløb i niveau 1. oktober 1984), jf.  

 klassificeringscirkulæret for frie grundskoler.
Stk. 3.  De beregnede timelønninger afrundes til  

 nærmeste med 10 delelige ørebeløb.
Lønnen udbetales bagud hver uge, hveranden  

 uge eller hver måned.
FÆLLESREGLER Afskedigelse § 10.  Årsvikarer kan afskediges med 3 måneders varsel  

 til udgangen af en måned.
Dog ophører ansættelsesforholdet ved første  

 ansættelse uden varsel ved skoleårets udløb (31. juli).
 Stk. 2.  Årsvikarer kan forlange sig afskediget med 1  

 måneds varsel til udgangen af en måned.
 Stk. 3.  Månedslønnede vikarer kan uanset bestemmelsen i  

 § 5 afskediges med 1 måneds varsel til udgangen af en måned.
 Stk. 4.  Månedslønnede vikarer kan forlange sig  

 afskediget med 14 dages varsel til udgangen af en måned.
 Stk. 5.  Uanset bestemmelserne i stk. 1-4 kan årsvikarer  

 og månedslønnede vikarer ved første ansættelse ved skolen inden for de første  

 3 måneder afskediges og forlange sig afskediget med 14 dages varsel.  

 Bestemmelsen anvendes tilsvarende, hvis der er forløbet mere end 2 år siden  

 sidste ansættelse ved skolen.
 Stk. 6.  Timelønnede vikarer kan afskediges og forlange  

 sig afskediget til fratræden den følgende dag.
Sygdom § 11.  Til årsvikarer og månedslønnede vikarer ydes  

 der løn under sygdom.
 Stk. 2.  Timelønnede vikarer oppebærer ikke løn under  

 sygdom.
Graviditet, barsel og adoption § 12.  De for fastansatte lærere gældende regler om  

 løn under fravær på grund af graviditet, barsel og adoption finder  

 tilsvarende anvendelse for årsvikarer og månedslønnede vikarer, jf.  

 Finansministeriets cirkulære af 7. september 1989 om fravær fra arbejdet på  

 grund af graviditet, barsel og adoption, samt Finansministeriets cirkulære af  

 8. juni 1990 om ændrede regler i forbindelse med barsels- og adoptionsorlov.  

 (Tillæg til cirkulæret af 7. september 1989.) Stk. 2.  Timelønnede vikarer oppebærer kun løn under  

 fravær på grund af graviditet, barsel og adoption i det omfang, betingelserne  

 i § 1, stk. 2, i aftale af 5. september 1989 om fravær fra arbejdet på grund  

 af graviditet, barsel og adoption er opfyldt, jf. punkt 6 i  

 Finansministeriets cirkulære af 7. september 1989 herom.
Ferie § 13.  De for fastansatte lærere gældende regler om  

 ferie finder tilsvarende anvendelse for årsvikarer i ansættelsesperioden.
 Stk. 2.  Ved fratræden gælder ferielovens regler for  

 årsvikarer.
 Stk. 3.  Månedslønnede vikarer og timelønnede vikarer  

 oppebærer godtgørelse efter ferielovens regler.
Efterindtægt § 14.  Afgår en årsvikar ved døden under ansættelsen,  

 er den efterlevende ægtefælle berettiget til efterindtægt.
Efterlader  

 årsvikaren sig ikke ægtefælle, men børn under 18 år - over for hvilke  

 vedkommende havde forsørgerpligt - er disse berettiget til efterindtægt.
 Stk. 2.  Efterlader årsvikareren sig ikke ægtefælle  

 eller børn, som angivet i stk. 1, er boet berettiget til efterindtægt.
 Stk. 3.  Efterindtægten udgør for hver måned et beløb  

 svarende til den sidst udbetalte løn.
 Stk. 4.  Retten til efterindtægten omfatter et tidsrum  

 af 1, 2 eller 3 måneder, afhængigt af om vedkommende ved dødsfaldet havde  

 haft ansættelse ved skolen i henholdsvis 1, 2 eller 3 år og derover.
 Stk. 5.  Hvad der i denne bestemmelse er anført om  

 efterindtægt til ægtefælle, gælder også for registrerede partnere, jf. lov  

 nr. 372 af 7. juni 1989 om registreret partnerskab.
IKRAFTTRÆDEN § 15.  Cirkulæret har virkning fra den 1. august 1991.
 Stk. 2.  Cirkulære af 8. september 1988 om årsvikarer,  

 måneds- og timelønnede vikarer med senere ændringer ophæves.
Undervisnings- og Forskningsministeriet,  

 den 27. juni 1991 P. m. v.
 e.b.
