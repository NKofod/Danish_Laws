 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om afgift af visse olieprodukter, jf. lovbekendtgørelse nr. 725 af  

 1. november 1991, foretages følgende ændringer:
 1. § 1, stk. 1, affattes således:
 »Af forbrug af olieprodukter her i landet svares afgift til  

 statskassen efter reglerne i denne lov og efter følgende satser:
 2. I § 1 indsættes som stk. 3:
» Stk. 3.  Ved afgiftspligtig olie forstås i denne  

 lov olieprodukter, af hvis forbrug der skal svares afgift.« 3. § 2, stk. 1, affattes således:
»Ved indførsel til forbrug her i landet af olie, der skal fortoldes,  

 svares afgiften af den, der foretager indførslen, medmindre varerne indføres  

 efter reglerne i § 5 af en virksomhed, der er registreret efter § 3. Der  

 betales dog også afgift ved indførslen af motorbrændstof, der medbringes som  

 rejsegods, bortset fra indholdet i transportmidlets egen brændstoftank og i  

 en reservedunk, der kan indeholde højst 10 l.« 4. I § 2 indsættes som stk. 4:
» Stk. 4.  For olie, der ikke er afgiftsberigtiget  

 efter stk. 1, 2 eller 3, indtræder afgiftspligten, når varen tilføres andre  

 oliebeholdere end transportmidlets egen brændstoftank.
Det samme gælder for  

 olie, der tilføres et anlæg eller en motor, der forbruger olie.  

 Skatteministeren kan fastsætte nærmere regler om opgørelse af den  

 afgiftspligtige mængde.« 5. I § 14 indsættes som stk. 3:
» Stk. 3.  Den, der forbruger olie, der ikke er  

 beskattet efter § 2, stk. 1, 2 eller 3, skal senest 15 dage efter, at varen  

 tages i forbrug, til de statslige told- og skattemyndigheder angive mængden  

 af de varer, hvoraf der skal betales afgift.« 6. I § 15 indsættes efter stk. 1 som nyt stykke:
» Stk. 2.  Den, der forbruger olie, der ikke er  

 beskattet efter § 2, stk. 1, 2 eller 3, skal senest samtidig med indsendelse  

 af den i § 14, stk. 3, nævnte angivelse indbetale afgiften af den tilførte  

 mængde olie til de statslige told- og skattemyndigheder.« Stk. 2  og 3 bliver herefter stk. 3 og 4.
 7. I § 18 indsættes efter stk. 2 som nyt stykke:
» Stk. 3.  Bestemmelserne i stk. 2 finder  

 tilsvarende anvendelse på afgiftsbeløb, der skal betales efter § 2, stk.  

 4.« Stk. 3  og 4 bliver herefter stk. 4 og 5.
 8. I § 18, stk. 4, der bliver stk. 5, ændres »stk. 1  

 og 2« til: »stk. 1, 2 og 3«.
 9. I § 19 indsættes som stk. 6:
» Stk. 6.  De statslige told- og skattemyndigheder  

 er berettiget til at foretage eftersyn af lokaler, beholdere,  

 varebeholdninger og regnskabsmateriale m.v. hos den, der forbruger eller  

 transporterer olie, som ikke er beskattet efter § 2, stk. 1, 2 eller 3.« 10. I § 19 indsættes som stk. 7:
» Stk. 7.  Toldlovens § 73 finder tilsvarende  

 anvendelse med henblik på kontrol af den afgift, der skal betales efter § 15,  

 stk. 2.« 11. I § 22, stk. 1, nr. 2, ændres »§ 14, stk. 1,»  

 til: »§ 14, stk. 1 og 3,».
 12. I § 24, nr. 2, ændres »§ 18, stk. 2,» til:  

 »§ 18, stk. 2 og 3,».
 13. I § 25 indsættes som stk. 2:
» Stk. 2.  For olie, der ikke er beskattet efter §  

 2, stk. 1, 2 eller 3, hæfter forbrugeren og den, der transporterer varen til  

 forbrug her i landet.« 14. Overalt i loven ændres »toldvæsenet« til: »de  

 statslige told- og skattemyndigheder«.
 15. Overalt i loven ændres »told- og skattevæsenet« til:  

 »de statslige told- og skattemyndigheder«.
 16. Overalt i loven ændres »toldvæsenets« til: »de  

 statslige told- og skattemyndigheders«.
 17. Overalt i loven ændres »Toldvæsenet« til: »De  

 statslige told- og skattemyndigheder«.
§ 2 Loven træder i kraft ved bekendtgørelsen i Lovtidende og har virkning fra  

 lovens fremsættelse.
Givet på Amalienborg, den 21. december  

 1991 Under Vor Kongelige Hånd og Segl MARGRETHE R.
