Tjenestemandslovens regler l.
Tjenestemandslovens kap. l0 indeholder regler for forhandlingsforholdene på tjenestemandsområdet.
Der er foretaget en opdeling af forhandlingsretten, således at centralorganisationerne på en række områder har en egentlig aftaleret, mens de på andre områder alene har en forhandlingsret.
Selv om løn- og andre ansættelsesvilkår fastsættes ved aftale, kan der ikke indgås aftale om ansættelsesvilkår, der bestemmes ved lov eller fastsættes i henhold til lov, eller om forhold, som angår forvaltningens opgaver, organisation eller personalebehov.
På disse områder skal der dog forhandles med centralorganisationerne, inden der træffes bestemmelse om fastsættelse eller ændring af ansættelsesvilkår.
Når forhold, som angår forvaltningens opgaver, organisation eller personalebehov, er undtaget fra aftaleretten, har det sammenhæng med arbejdsmarkedets almindeligt gældende grundsætning om arbejdsgiverens ret til at lede og fordele arbejdet samt den omstændighed, at sådanne forhold i det statslige regie i princippet fastlægges af de bevilgende myndigheder ved behandlingen af de årlige finanslovforslag eller i folketingets finansudvalg.
På aftaleområdet er udgangspunktet, at der med centralorganisationerne skal søges opnået en aftale om størrelsen og anvendelsen af det samlede beløb, der i en aftaleperiode afsættes til ændring af løn- og andre ansættelsesvilkår.
Kan der ikke opnås enighed om beløbets størrelse, skal finansministeren i stedet fremsætte et særligt lovforslag herom.
Det samme gælder, hvis parterne ikke bliver enige om beløbets nærmere anvendelse, men her skal der forinden indhentes en udtalelse fra lønningsrådet, der er sammensat af repræsentanter for folketinget, tjenestemændenes centralorganisationer og administrationen.
I begge situationer skal finansministeren opnå enighed med alle 4 centralorganisationer, for at der kan indgås en aftale.
I andre aftalesituationer er det finansministeren, der afgør sagen, hvis der ikke kan blive enighed om indholdet af en aftale, men først skal lønningsrådets udtalelse indhentes.
Tjenestemandslovens forhandlingsregler giver i øvrigt centralorganisationerne adgang til at forhandle ethvert fagligt spørgsmål angående tjenestemænd med vedkommende fagminister og med finansministeren.
Tjenestemændenes hovedaftale 2. Hovedaftalen af l969 indeholder de nærmere regler  

 for indgåelse af aftaler og for udøvelse af forhandlingsret i øvrigt på tjenestemandsområdet.
3. Når det drejer sig om generelle løn- og ansættelsesvilkår, hvorved normalt forstås vilkår, der gælder for tjenestemænd under flere ministerier, er det altid finansministeren og vedkommende centralorganisation, der indgår aftalerne.
Finansministeren kan dog bemyndige en anden minister til at føre forhandlingerne i sit sted, men det er i så fald finansministeren, der indgår selve aftalen.
En centralorganisation kan lade tilsluttede organisationer føre forhandlingerne for sig.
4. Når der er tale om ansættelsesvilkår, der alene  

 vedrører tjenestemænd under et enkelt ministerium, kan finansministeren bemyndige vedkommende minister til at indgå aftalen.
I overensstemmelse med den almindelige adgang til delegation kan ministeren herefter bemyndige en underlagt institution til i stedet at indgå aftalen.
Det skal understreges, at lønnings- og pensionsdepartementet tillægger det afgørende betydning, at ministerier og styrelser nøje følger de retningslinier, som lønnings- og pensionsdepartementet fastsætter i de tilfælde, hvor der gives bemyndigelse til at indgå aftale.
Det vil bl.a. være forudsat, at aftaleudkast forelægges lønnings- og pensionsdepartementet til godkendelse.
5. En centralorganisation kan give sine  

 tilsluttede organisationer bemyndigelse til at indgå aftaler, der alene vedrører en del af centralorganisationens område.
6. Hvor det drejer sig om tjenestemænd under et  

enkelt ministerium, og sagen alene vedrører ansættelsesvilkår, der ikke påvirker personaleudgifterne, kan vedkommende minister uden særskilt bemyndigelse fra finansministeren indgå aftale eller give underlagte institutioner bemyndigelse hertil.
Med ansættelsesvilkår, der ikke påvirker personaleudgifterne, tænkes på aftaler om arbejdstidens nærmere placering, ikke-udgiftskrævende ændringer med hensyn til uniformer og beskyttelsesbeklædning samt andre forhold vedrørende arbejdets udførelse.
Aftaler, der ikke direkte påvirker personaleudgifterne, men som har andre konsekvenser for styrelsens ressourceforbrug, f.eks. i form af lavere aktivitetsniveau, skal forelægges til godkendelse i lønnings- og pensionsdepartementet.
Det er vigtigt, at tvivlsspørgsmål om, hvorvidt den fornødne bemyndigelse til at indgå aftale er til stede, forelægges for lønnings- og pensionsdepartementet.
7. En indgået aftale har kun gyldighed, når den er  

skriftlig og underskrevet af parterne.
Den kan opsiges med 3 måneders skriftligt varsel, medmindre der er fastsat andre opsigelsesbestemmelser i aftalen.
I generelle aftaler er det normalt bestemt, at de tidligst kan opsiges til samme tidspunkt som den gældende lønjusteringsaftale.
Samtidig med opsigelsen af en aftale skal der fremsendes forslag  

 til ændring af aftalen, medmindre parterne er enige om en anden fremgangsmåde.
Der kan dog forhandles om ændring af en aftale uden forudgående opsigelse, hvis parterne er enige herom.
Kan der ikke opnås enighed om fornyelse af en opsagt aftale, er det, med undtagelse af de situationer, hvor der skal fremsættes lovforslag, finansministeren, der fastlægger vilkårene på området, men der skal dog først indhentes en udtalelse fra lønningsrådet, jfr.
TL § 47.
I det tidsrum, der måtte opstå mellem en aftales udløb efter opsigelse og fastsættelsen af nye regler efter gældende procedure, vil den hidtidige aftale fortsat være gældende.
8. Ansættelsesvilkår, der ikke kan gøres til genstand for aftale, fordi de ligger uden for aftaleområdet, skal alligevel forhandles med organisationerne, inden de fastsættes eller ændres.
Hvor det drejer sig om ansættelsesvilkår, der fastsættes ved lov eller i henhold til lov, og som vedrører tjenestemænd under flere ministerier, føres forhandlingerne mellem finansministeren og vedkommende centralorganisation.
Finansministeren kan dog bemyndige en anden minister til at føre forhandlingerne i sit sted.
Vedrører ansættelsesvilkårene alene tjenestemænd under et enkelt ministerium, forhandles de af vedkommende minister eller de underlagte institutioner, som ministeren bemyndiger hertil.
Forhandlingerne føres med vedkommende centralorganisation eller med de tilsluttede organisationer, som centralorganisationen giver bemyndigelse til at forhandle.
Hvis det ved lov er bestemt, at visse ansættelsesvilkår fastsættes af en anden minister, men efter forhandling med finansministeren, forhandler vedkommende minister med organisationerne, inden sagen forelægges for finansministeren.
Der vil herefter ske forhandling mellem finansministeren og centralorganisationen, hvis sagen nødvendiggør yderligere forhandlinger.
Forhandlinger om forhold, der angår det enkelte ministeriums egne opgaver, organisation eller personalebehov, føres af vedkommende minister.
En centralorganisation eller dens tilsluttede organisationer kan også selv tage initiativ til forhandling med ministerier og institutioner om faglige spørgsmål vedrørende tjenestemænd.
Tvivlsspørgsmål om, hvorvidt en sag skal gøres til genstand for forhandling, og hvem der skal forhandles med, forelægges for lønnings- og pensionsdepartementet.
9. Der har med hensyn til indgåelse af aftaler og  

 førelse af forhandlinger i øvrigt udviklet sig den almindelige praksis, at det sker på samme niveau på begge sider.
Det vil sige, at når finansministeren er den ene part, er en centralorganisation den anden.
Når en fagminister eller efter hans bemyndigelse en underlagt institution er part, er vedkommende tilsluttede organisation normalt den anden part efter bemyndigelse fra centralorganisationen.
Når der gives en anden minister bemyndigelse til at indgå en aftale, vil finansministeren derfor som hovedregel have som forudsætning, at vedkommende centralorganisation ligeledes delegerer sin aftalebemyndigelse.
Forhandlinger skal i øvrigt påbegyndes senest 3 uger efter, at en anmodning om forhandling er modtaget, medmindre parterne enes om andet.
Både inden for aftaleområdet og uden for dette gælder det, at spørgsmål vedrørende tjenestemænd kan kræves indbragt for en overordnet myndighed.
En forhandlingsberettiget organisation kan således inden for en frist af l måned kræve forhandlingerne i en institution videreført hos vedkommende minister.
En centralorganisation kan inden for en tilsvarende frist kræve, at en minister, inden afgørelse træffes, forelægger sagen for finansministeren.
Endvidere kan en centralorganisation kræve, at finansministeren indhenter en udtalelse fra lønningsrådet inden sin stillingtagen i en sag.
En minister har også selv adgang til at forelægge sager for finansministeren, inden afgørelse træffes.
Forhandlinger anses for afsluttet, når blot en part meddeler modparten, at forhandlingerne anses for sluttet.
Dette gælder dog ikke i tilfælde, hvor en centralorganisation kræver sagen forelagt for finansministeren.
Forhandlinger anses i øvrigt for afsluttet, når der er gået 3 måneder siden sidste forhandling, uden at der er taget skridt til fortsættelse.
Overenskomstområdet l0. På overenskomstområdet anvendes arbejdsmarkedets almindelige principper for udøvelse af forhandlingsret.
Det vil sige, at der indgås aftale mellem parterne om løn- og andre ansættelsesvilkår i form af en kollektiv overenskomst.
Det er ikke som på tjenestemandsområdet formelt fastsat, hvilke spørgsmål der ikke kan gøres til genstand for aftale.
De faktiske omstændigheder medfører imidlertid, at der i hovedsagen følges de samme principper på overenskomstområdet.
Det har sammenhæng med de forhold, der allerede er omtalt for tjenestemandsområdets vedkommende, nemlig ledelsesretten samt de bevillingsmæssige forskrifter og anden tilsvarende lovgivning.
Disse forhold forhindrer, at en række spørgsmål, der angår forvaltningens opgaver, organisation og personalebehov, kan indgå som led i overenskomstforhandlingerne.
Mens tjenestemændenes hovedaftale indeholder en lang række regler om selve forhandlingsproceduren, er det mere begrænset, hvad der findes af sådanne formaliserede regler på overenskomstområdet.
Der er ganske vist indgået hovedaftaler mellem finansministeriet og en række faglige organisationer, og hovedaftalen mellem DA og LO anvendes også på nogle af de overenskomster i staten, der er indgået med LO-forbund.
Disse hovedaftaler indeholder imidlertid først og fremmest regler om gennemførelse af arbejdsstandsning, hvilket ikke har betydning på tjenestemandsområdet, og regler om afgørelse af uenighed om forståelsen af en kollektiv overenskomst, som på tjenestemandsområdet er fastsat i selve tjenestemandsloven.
Der er dog i visse tilfælde fastsat regler om, at overenskomstforhandlinger skal påbegyndes senest l måned efter, at der fremsættes anmodning herom, og om at en overenskomst fortsat gælder efter opsigelsesfristens udløb, indtil der er indgået ny overenskomst, eller der er iværksat arbejdsstandsning.
Selve forhandlingsforløbet er forudsat nærmere fastlagt i den enkelte forhandlingssituation.
Der er på flere større forhandlingsområder praksis for at aftale en egentlig forhandlingsplan forud for hver overenskomstfornyelse.
Overenskomstforhandlingerne føres mellem finansministeriet og vedkommende forhandlingsberettigede organisation, men finansministeren kan bemyndige en anden minister til at forhandle med organisationen i sit sted samt til at indgå overenskomsten.
Som på tjenestemandsområdet gælder det, at finansministeriet tillægger det afgørende betydning, at ministerier og styrelser nøje følger de retningslinier, som finansministeriet fastsætter i de tilfælde, hvor der gives bemyndigelse til at forhandle eller indgå overenskomst.
Det vil bl.a. være forudsat, at udkast til overenskomst forelægges finansministeriet til godkendelse.
11. Ud over de almindelige arbejdsretlige principper  

 for organisationernes udøvelse af forhandlingsret vedrørende løn- og andre ansættelsesvilkår gælder der en særlig bestemmelse vedrørende forhandlingsret for funktionærer.
Denne bestemmelse findes i funktionærlovens § 10, og ifølge bestemmelsen har ethvert personale - uanset størrelsen - ret til gennem sin organisation at kræve forhandling med virksomhedens ledelse om løn- og arbejdsvilkår.
Det lægges principielt til grund, at bestemmelsen må ses i sammenhæng med de almindelige arbejdsretlige regler, og at den derfor ikke har nogen selvstændig betydning i de situationer, hvor disse regler finder anvendelse.
Det gør de i situationer, der vedrører spørgsmålet om en eventuel forhandlingsret og kollektiv overenskomst for en personalegruppe.
På den baggrund må det antages, at funktionærlovens § 10 ikke giver en organisation noget krav på at få en kollektiv overenskomst og heller ikke et krav på, at der optages forhandling med organisationen med henblik på en sådan overenskomst.
Bestemmelsens selvstændige betydning er, at en funktionær gennem sin organisation har en mulighed for at kræve en forhandling om sine egne løn- og ansættelsesvilkår.
Det antages at gælde både i situationer, hvor en organisation ikke har været inddraget i lønfastsættelsen, og i situationer, hvor den pågældendes ansættelsesvilkår er omfattet af en kollektiv overenskomst med en anden organisation.
Det vil indebære, at et krav fra en organisation om forhandling om løn- og ansættelsesvilkårene for en enkelt funktionær ikke kan afslås, f.eks. med en henvisning til, at den pågældendes ansættelsesvilkår allerede er fastlagt i overensstemmelse med regler, der er aftalt med en anden organisation.
Det betyder på den anden side ikke nogen forpligtelse til  

 under en forhandling at imødekomme et eventuelt krav om en ændret lønfastsættelse.
Noget sådant vil normalt ikke være praktisk muligt.
Såfremt ministerier og styrelser måtte modtage anmodninger om forhandlinger om ansattes løn- eller andre ansættelsesvilkår under henvisning til funktionærlovens § 10, forelægges eventuelle tvivlsspørgsmål for lønnings- og pensionsdepartementet.
12. I de fleste kollektive overenskomster er der  

 fastsat regler om retten til at vælge tillidsrepræsentanter på de lokale tjenestesteder.
Tillidsrepræsentanten er et bindeled mellem de ansatte og ledelsen og forhandler på de ansattes vegne med ledelsen om de klager og henstillinger, som de ansatte måtte ønske at fremføre over for institutionen.
Hvis tillidsrepræsentanten ikke er tilfreds med institutionens afgørelse i en sag, kan han anmode sin organisation om at gå ind i sagen.
l3. Cirkulæret af l979 om samarbejde og samarbejdsudvalg i staten fastslår, at ledelsens ret til at lede og fordele arbejdet skal udøves i samarbejde med medarbejderne og tillidsrepræsentanterne.
Der skal anvendes ledelsesformer, som indebærer den videst mulige delegation af ansvar og beføjelser til den enkelte medarbejder eller gruppe af medarbejdere, for at de ansatte kan få mulighed for at være medbestemmende ved arbejdets tilrettelæggelse og udformningen af deres egen arbejdssituation og for at øve indflydelse i beslutningsprocesserne.
Det daglige samarbejde skal tilrettelægges og udvikles i samarbejdsudvalget.
I samarbejdsudvalget skal man drøfte alle spørgsmål af betydning for institutionens arbejds- og personaleforhold, og samarbejdsudvalget skal være medbestemmende ved fastlæggelse af retningslinier for tilrettelæggelsen af disse forhold i institutionen.
Fastlæggelsen af sådanne retningslinier er begrænset til det ansvars- og kompetenceområde, der er tillagt institutionens ledelse.
Hvis der er enighed om retningslinier, der går ud over ledelsens kompetence, skal sagen forelægges den instans, der har kompetence til at træffe afgørelsen.
Retningslinierne skal udformes skriftligt, og de er bindende for både ledelsen og medarbejderrepræsentanterne.
De kan opsiges med 2 måneders varsel, hvorefter de bortfalder, men før opsigelse finder sted, skal de hidtidige retningslinier søges ændret på en måde, der er tilfredsstillende for parterne.
Uoverensstemmelser om anvendelse af samarbejdsudvalgsreglerne, der ikke kan løses i et eventuelt hovedsamarbejdsudvalg, skal forelægges for centralrådet for statens samarbejdsudvalg til afgørelse.
Reglerne om tillidsrepræsentanter og samarbejdsudvalg er nærmere beskrevet i kap. 6 henholdsvis kap. 7.
Bilags- og henvisningsoversigt Bilag til kap. 3 Bilag 3.1 Ministeriet for statens lønnings- og pensionsvæsens cirkskr. 278 9/11 1970 om vejledning for ministerier og institutioner om forhandlinger og aftaler på tjenestemandsområdet.
Bilag 3.2 Fmst. cirk. 5/2 1979 vedrørende hovedaftale 25/1 1979 mellem finansministeriet og Danmarks Jurist- og Økonomforbund (et eksempel på en hovedaftale indgået mellem finansministeriet og en faglig organisation).
Bilag til andre kapitler Bilag 2.1 Ministeriet for statens lønnings- og pensionsvæsens bekg.
515 28/11 1969 af hovedaftale i henhold til L 291 18/6 1969 om tjenestemænd i staten, folkeskolen og folkekirken.
Bilag 4.4 Hovedaftalen af 31/10 1973 med ændringer pr. 1/3 1981 mellem Dansk Arbejdsgiverforening (DA) og Landsorganisationen i Danmark (LO).
Bilag 7.1 Fmst. cirk. 199 21/11 1979 om samarbejde og samarbejdsudvalg i statens virksomheder og institutioner Bilag 7.2 Fmst. cirk. 10/6 1980 om samarbejde og samarbejdsudvalg i tilskudsinstitutioner.
Love og bekendtgørelser i II del Lbekg. 671 2/10 1986 af lov om tjenestemænd i staten, folkeskolen og folkekirken (tjenestemandsloven), kap. 10 og 11.
Henvisninger i øvrigt Lbekg. 413 30/8 1971 af lov om retsforholdet mellem arbejdsgivere og funktionærer med senere ændringer (funktionærloven), § 10.
