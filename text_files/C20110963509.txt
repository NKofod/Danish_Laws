Cirkulære om overenskomst for akademikere under IDAs og DdLs forhandlingsområde Generelle bemærkninger 1. Finansministeriet har med IDA og DdL indgået vedlagte overenskomst af 22. december 2011 for akademikere under IDAs og DdLs forhandlingsområde.
 2. Med overenskomsten tiltræder IDA og DdL overenskomst for akademikere i staten (AC-overenskomsten) (Perst. nr. 061-11) med tilhørende bilag 1-8 og bilag A-C, således som den er fornyet pr. 1. april 2011, hvis bestemmelser finder anvendelse med de ændringer og tilføjelser, der følger af nærværende overenskomst og med de afgrænsninger, der følger af AC-overenskomsten.
3. Overenskomsten med IDA og DdL dækker uddannelser, som er nævnt i bilag A til overenskomsten samt bacheloruddannelser som nævnt i AC-overenskomstens bilag A pkt.
II.
 4. Overenskomsten er vedlagt som bilag til cirkulæret.
5. Opmærksomheden henledes på, at en række organisationer på akademikerområdet har indgået aftale om frit organisationsvalg.
Se mere på Moderniseringsstyrelsens hjemmeside ( www.perst.dk ).
6. Der er endvidere indgået aftale om tiltrædelse af rammeaftale om kontraktansættelse af chefer i staten.
Aftalen er vedlagt som bilag 1 til overenskomsten.
7. Finansministeriet bemyndiger hermed de enkelte ministerier til at føre forhandlinger om og indgå lokale aftaler, jf.
AC-overenskomstens § 6. Finansministeriet forudsætter, at ministeriet videredelegerer denne kompetence i videst muligt omfang med henblik på, at samtlige aftaler, der alene vedrører tillæg til ansatte ved den pågældende institution mv., kan indgås af den lokale ledelse.
 Tilsvarende bemyndiger IDA og DdL i videst muligt omfang kompetencen til det lokale niveau.
Der blev i forbindelse med overenskomstforhandlingerne i 2008 udarbejdet en fælleserklæring om nye lønsystemer.
Der henvises til bilag 2 til forliget mellem Finansministeriet og AC 2008.
 8. Lønninger og tillæg i overenskomsten og bilagene er anført i grundbeløb (niveau 1. oktober 1997), medmindre andet fremgår.
 Opmærksomheden henledes på, at det ved OK11 er aftalt at nulstille reguleringsprocenten og foretage en omlægning af grundbeløbsniveauet fra 1. oktober 1997 til 31. marts 2012. Aftalen om omlægning af grundbeløb er indgået under forudsætning af en positiv lønregulering inkl. udmøntning af reguleringsordningen pr. 1. april 2012. Der vil blive udsendt særskilt cirkulære om nyt grundbeløbsniveau.
9. De ansatte er omfattet af en række generelle aftaler mellem Finansministeriet og centralorganisationerne.
Disse aftaler er oplistet i bilag 1 til AC-overenskomsten.
Dette udelukker dog ikke, at de ansatte kan være omfattet af andre generelle aftaler mellem de samme parter eller mellem Finansministeriet og IDA/DdL.
 10. Der henvises i øvrigt til cirkulærebemærkningerne i AC-overenskomsten.
Ikrafttræden Cirkulæret har virkning fra 1. april 2011. Samtidig ophæves følgende cirkulærer, for så vidt angår de af nærværende overenskomst omfattede grupper:
 1. Finansministeriets cirkulære af 1. oktober 2008 om overenskomst for akademikere i staten (Perst. nr. 061-08) med tilhørende protokollater og aftaler.
 Cirkulæret har dog virkning fra 1. januar 2011 for så vidt angår iværksættelse af tillæg på professionshøjskoleområdet, hvor der i bilag 6, under Undervisningsministeriet, er angivet denne ikrafttrædelsesdato.
Moderniseringsstyrelsen, den 28. december 2011 Emil Lillelund Overenskomst for akademikere under IDAs og DdLs forhandlingsområde IDA og DdL tiltræder overenskomst for Akademikere i staten (AC-overenskomsten) med tilhørende bilag 1-8 og bilag B, således som den er fornyet pr. 1. april 2011.
 Herudover gælder følgende:
 AC-overenskomstens bilag A erstattes med vedlagte bilag A.
 AC-overenskomstens bilag C erstattes med vedlagte bilag C.
§ 1. Dækningsområde Overenskomsten omfatter akademikere i staten med de uddannelser, der er nævnt i tiltrædelsesoverenskomstens bilag A, og som ansættes i stillinger, der forudsætter anvendelse af en af de uddannelser, der er nævnt i dette bilag.
§ 2. Indplacering i basisløn AC-overenskomsten § 4 finder anvendelse med følgende undtagelse til stk. 2:
 1) Levnedsmiddelingeniører indplaceres i basislønforløbet 1, 2, 4, 5, 6, hvor løntrin 4 er 2-årigt.
 Cirkulærebemærkning:
 Lønforløb for grupper omfattet af tiltrædelsesoverenskomsten fremgår af bilag C.
§ 3. Indbetaling af pensionsbidrag AC-overenskomstens § 10 finder anvendelse med følgende undtagelse til § 10, stk. 5:
 Ansættelsesmyndigheden indbetaler pensionsbidragene til de pensionsordninger, der er nævnt i tiltrædelsesoverenskomstens bilag A.
§ 4. Protokollat om gammelt lønsystem AC-overenskomstens bilag 2, protokollat om gammelt lønsystem, finder anvendelse med følgende undtagelser til § 1, stk. 2:
 1) Levnedsmiddelingeniører indplaceres i løntrinsforløbet 1-7. Der kan ske personlig oprykning til trin 8.
 2) Civilingeniører og landinspektører indplaceres i løntrinsforløbet 4-17.
§ 5. Protokollat om ansatte i stillinger klassificeret i lønramme 35-42 samt protokollat om special- og chefkonsulenter AC-overenskomstens bilag 3 og 4 finder anvendelse med følgende undtagelse:
 Klassificering af nyoprettede stillinger i lønramme 35 og 36 efter bilag 3 i AC-overenskomsten samt indplacering af nyoprettede stillinger som specialkonsulent eller chefkonsulent efter bilag 4 i AC-overenskomsten, kan efter nærværende overenskomst ske uden forudgående aftale.
 Vedkommende tillidsrepræsentant orienteres ved stillingsoprettelser og kan kræve forhandling af indplaceringen.
§ 6. Tillæg og særbestemmelser (Nyt og gammelt lønsystem) Tillæg og særbestemmelser i bilag 6 til AC-overenskomsten finder anvendelse for ansatte efter nærværende overenskomst med følgende tilføjelser:
Ad Samtlige ministerier Rådighedstillæg efter AC-overenskomstens bilag 6,A.
Samtlige ministerier:
 Ud over det i pkt. 10 nævnte anvendelsesområde, finder pkt. 10 tilsvarende anvendelse for landinspektører.
Ad Forsvarsministeriet Rådighedsvagttillæg efter AC-overenskomstens punkt D5 finder anvendelse med følgende tilføjelser:
 1) Rådighedsvagttillægget gøres pensionsgivende med virkning fra 1. april 2011.
 2) Rådighedsvagttillægget udvides desuden til også at dække ingeniører ved Forsvarets Materieltjenestes laboratorium.
 Rådighedsvagttillæg efter AC-overenskomstens punkt D6 finder anvendelse med følgende tilføjelse:
 Rådighedsvagttillæg vedrørende Barsebäck beredskabet gøres pensionsgivende med virkning fra 1. april 2011.
Ad Klima- og Energiministeriet Energistyrelsen Rådighedsvagttillæg efter AC-overenskomstens punkt 1 finder anvendelse med følgende tilføjelse:
 Rådighedsvagttillægget gøres pensionsgivende med virkning fra 1. april 2011.
Ad Ministeriet for Fødevarer, Landbrug og Fiskeri Dyrlæger og mejeriingeniører i Fødevarestyrelsen Rådighedsvagttillæg efter AC-overenskomstens punkt D1 finder tilsvarende anvendelse for levnedsmiddelingeniører og -kandidater.
 Der er ikke med den ændrede formulering tilsigtet nogen ændring i det hidtidige anvendelsesområde.
Ad Ministeriet for Videnskab, Teknologi og Udvikling Ingeniører ved DTU Veterinærinstitut, Afdeling for Virologi, Lindholm Til ingeniører ved DTU Veterinærinstitut, Afdeling for Virologi, Lindholm ydes et tillæg (Lindholmtillæg) på 24.500 kr.* årligt, jf. aftale af 14. februar 1997 mellem Statens Veterinære Institut for Virusforskning og Ingeniørforbundet.
Ad Undervisningsministeriet Diplom- og eksportingeniøruddannelsen AC-overenskomstens punkt D10 finder anvendelse med følgende tilføjelse:
 Ingeniørdocenter og gæsteingeniørdocenter aflønnes svarende til lønnen til en statstjenestemand i lønramme 37.
For teknikumingeniører og akademiingeniører, der underviser ved ingeniørhøjskolerne, sker beregningen af løn og anciennitet efter de for civilingeniører gældende regler.
Teknikumingeniører og akademiingeniører, der underviser ved ingeniørhøjskolerne, indplaceres således i løntrinsforløbet 4-17. Denne bestemmelse gælder alene for ansatte på gammelt lønsystem.
Institutioner for erhvervsrettet uddannelse (erhvervsskoler) I stedet for AC-overenskomstens punkt D17 gælder følgende:
 Til lærere der udfører vejledning af pædagogikumkandidater, ydes et tillæg i henhold til aftale af 27. oktober 2010 om ændring af reglerne for vejledere af pædagogikumkandidater ved de gymnasiale uddannelser (Perst. nr. 002-11). Tillægget udgør 16.700 kr.* pr. pædagogikumkandidat.
Ad Økonomi og Erhvervsministeriet Søfartsstyrelsen I henhold til aftale af 15. december 2003 mellem Finansministeriet og Ingeniørforeningen i Danmark ydes et tillæg på 3.100 kr. *, jf. aftale af 18. august 2003 mellem Søfartsstyrelsen og Foreningen af Skibsinspektører under Søfartsstyrelsen om rejsetid for overenskomstansatte skibsinspektører i Søfartsstyrelsen § 7. Hovedaftale For overenskomsten gælder hovedaftale af 28. maj 1991.
§ 8. Ikrafttrædelses- og opsigelsesbestemmelser Overenskomsten har virkning fra 1. april 2011 og kan af parterne opsiges skriftligt med 3 måneders varsel til en 31. marts, dog tidligst den 31. marts 2013. Samtidig ophæves Overenskomst for akademikere i staten (Perst. nr. 061-08) med tilhørende protokollater og aftaler for så vidt angår de af nærværende overenskomst omfattede grupper.
Bilag A Oversigt over overenskomstens område og pensionsordninger I nedenstående oversigt er det anført, hvilke kandidat- og bacheloruddannelser mv., der er omfattet af overenskomsten, ligesom det fremgår hvilken organisation, der er forhandlingsberettiget i forhold til de respektive uddannelser.
 Det fremgår endvidere til hvilken pensionsordning pensionsbidrag skal indbetales, jf. overenskomstens § 3.
 I henhold til overenskomstens § 5, er der aftalt følgende fravigelser fra det generelt gældende om indbetaling af pensionsbidrag.
 a) Akademikere ansat inden den 1. april 1977 ved handelsskoler i henhold til overenskomsten med Gymnasieskolernes Lærerforening kan fortsat indbetale pensionsbidrag til MP Pension.
 Cirkulærebemærkninger til Bilag A:
 Om uddannelserne henvises der til bekendtgørelse fra Ministeriet for Videnskab, Teknologi og udvikling nr. 814 af 29. juni 2010 om bachelor- og kandidatuddannelser ved universiteterne (uddannelsesbekendtgørelsen) og til tidligere bekendtgørelser.
På de områder, hvor der er en delt forhandlingsret, indestår de berørte organisationer for, at arbejdsgiveren har opfyldt sin forhandlings- og orienteringspligt ved henvendelse til en af de respektive organisationer.
Det påhviler organisationerne selv at informere og koordinere indbyrdes, således at uklarheder omkring placering af forhandlingsretten ikke kommer til at ligge arbejdsgiveren til last.
 Som anført i de generelle bemærkninger i cirkulæret, pkt. 6, har en række organisationer på akademikerområdet indgået aftale om frit organisationsvalg.
 Bemærkningerne omfatter tilsvarende oversigten over pensionsordninger.
Ansættelse af akademiske medarbejdere med udenlandsk uddannelse Ansættelse efter overenskomsten af akademiske medarbejdere med udenlandsk uddannelse sker, hvor uddannelsen er på niveau med og er sammenlignelig med en uddannelse som nævnt i bilag A.
Ved ansættelse af akademiske medarbejdere med udenlandske uddannelser kan ansættelsesmyndigheden i tvivlstilfælde indhente en vurdering af uddannelsens niveau hos Styrelsen for International Uddannelse.
Udenlandske uddannelser, som Styrelsen for International Uddannelse tidligere har vurderet, kan findes på Styrelsen for International Uddannelses hjemmeside www.iu.dk.
 I de tilfælde hvor Styrelsen for International Uddannelse har tilvejebragt ækvivalensvurdering med henblik på opnåelse af en dansk autorisation, jf. § 2a, stk. 1, nr. 1, i lovbekendtgørelse nr. 371 af 13. april 2007, og uddannelsen på den baggrund kan henføres til en specifik dansk uddannelse i bilag A, er uddannelsen omfattet af overenskomsten på de vilkår, der gælder for den tilsvarende danske uddannelse i bilag A.
Bilag C Lønforløb i nyt og gammelt lønsystem på de fællesakademiske skalaer Basislønforløbet nyt lønsystem (jf.
AC-overenskomstens § 4) * Det generelle lønforløb finder anvendelse for de uddannelser, som er nævnt i bilag A, I, med undtagelse af levnedsmiddelingeniører.
 ** Lønforløbet for bachelorer finder anvendelse for bachelorer (BS eller BSc), jf. bilag A, II.
Lønforløb på den fælles lønskala - gammelt lønsystem * I lønforløb for bachelor og levnedsmiddelingeniør, kan der ske personlig oprykning til trin 8.
Bilag 1 Aftale om tiltrædelse af rammeaftale om kontraktansættelse af chefer i staten IDA og DdL tiltræder rammeaftale om kontraktansættelse af chefer i staten, således som den er fornyet pr. 1. april 2011.
