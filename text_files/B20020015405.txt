Bekendtgørelse om ændring af  

 bekendtgørelse om dagpenge  

 ved sygdom eller fødsel § 1 I bekendtgørelse nr. 442 af 23. juni 1998 om dagpenge ved sygdom  

 eller fødsel, som senest ændret ved bekendtgørelse nr.  

 556 af 15. juni 2001, foretages følgende ændringer:
 1. I indledningen til kapitel 3 indsættes efter »§ 8,  

 stk. 3,«: »§ 19«.
 2. I § 17 indsættes som stk. 2:
 »Stk. 2. Fraværet i forbindelse med graviditet og  

 fødsel skal anmeldes til den sikredes opholdskommune senest 4 uger  

 efter første fraværsdag i forbindelse med fravær  

 før 4. uge før fødslen.«.
 3. § 18, stk. 5, affattes således:
»Stk. 5. Arbejdsgiverens anmodning om refusion for løn  

 udbetalt i forbindelse med fravær på grund af graviditet, barsel  

 og adoption skal indgives til kommunen senest 8 uger efter en orlovsperiodes  

 udløb.
Indgives anmodning efter denne frist, bortfalder retten til  

 refusion for denne periode.«.
 4. Overskriften til kapitel 7 affattes således:
»Delvis genoptagelse af arbejdet under sygdom, barsel og  

 adoption« 5. I indledningen til kapitel 7 ændres »§ 16 a,  

 stk. 5« til: »§ 16 a, stk. 2«.
 6. I § 35 udgår »stk. 1-3,«.
 7. Efter § 35 indsættes:
»§ 35 a.
Udbetaling af nedsatte dagpenge i forbindelse med  

 delvis genoptagelse af arbejdet efter lovens § 16 a kan ske i hele  

 dagpengeperioden efter fødsel eller modtagelse af barnet.
Dette  

 gælder dog ikke i moderens to første uger efter fødslen,  

 jf. § 7, stk. 1, i lov om ligebehandling af mænd og kvinder  

 med hensyn til beskæftigelse og barselorlov m.v.
 Stk. 2. Ved en lønmodtagers eller  

 selvstændig erhvervsdrivendes delvise genoptagelse af arbejdet efter  

 lovens § 16 a beregnes de nedsatte dagpenge forholdsmæssigt ud fra den  

 faktiske ugentlige arbejdstid, som den pågældende havde  

 før fraværet.«.
 8. I § 36 ophæves stk. 3.
 9. I afsnit IV indsættes efter kapitel 7 som nyt kapitel:
»Kapitel 7 a Forlængelse og udskydelse af dagpengeperioden  

 under fravær ved barsel og adoption I medfør af sygedagpengelovens § 13, stk. 8, og  

 § 14, stk. 9, fastsættes:
§ 36 a.
Ved anmodning om dagpenge i forbindelse med  

 forlængelse eller udskydelse af dagpengeperioden efter lovens  

 § 13, stk. 3 eller 6, og § 14, stk. 4 eller 7, skal den  

 beskæftigede lønmodtager dokumentere, at der mellem denne og  

 arbejdsgiveren er indgået en aftale om forlængelse eller  

 udskydelse af perioden.
§ 36 b.
En lønmodtager og en selvstændig  

 erhvervsdrivende kan efter lovens § 13, stk. 3, og § 14,  

 stk. 4, få forlænget dagpengeperioden, når arbejdet  

 genoptages delvist.
Ved delvis genoptagelse forstås for en  

 lønmodtager enhver genoptagelse med en arbejdstid, der er kortere end  

 arbejdets normale omfang forud for barselorloven.
For en selvstændig  

 erhvervsdrivende forstås en genoptagelse af arbejdet i op til halvdelen  

 af den normale ugentlige arbejdstid.
§ 36 c.
Udbetaling af nedsatte dagpenge i forbindelse med  

 genoptagelse af arbejdet efter lovens § 13, stk. 3, kan ikke ske i  

 de dele af dagpengeperioden, der er udskudt efter lovens § 13,  

 stk. 5 eller 6, eller § 14, stk. 6 eller 7.
 Stk. 2. Forældre kan ikke samtidig forlænge  

 dagpengeperioden efter § 13, stk. 3 og 4, eller efter § 14, stk. 4 og 5.
§ 36 d.
Forældre kan i hele perioden efter lovens  

 § 13, stk. 1 og 2, og § 14, stk. 2 og 3, anmode om en  

 forlængelse af dagpengeperioden med 8 eller 14 uger efter lovens  

 § 13, stk. 4, eller § 14, stk. 5.
Stk. 2. Der ydes nedsatte dagpenge med virkning fra  

 tidspunktet for anmodning om forlængelse af perioden.
De nedsatte  

 dagpenge udgør det beløb, hvormed dagpengene udbetales for den  

 resterende del af de perioder, der er nævnt i lovens § 13,  

 stk. 1 og 2, og § 14, stk. 2 og 3, fordelt på summen af  

 disse uger og de uger, som perioden forlænges med.
 Stk. 3. Ved forlængelse af dagpengeperioden for  

 forældre, hvoraf den ene er ledig og den anden er lønmodtager  

 eller selvstændig erhvervsdrivende, kan den ledige højst afholde  

 8 uger af den forlængede periode.
§ 36 e.
Retten til dagpenge i forbindelse med udskudt orlov  

 efter lovens § 13, stk. 5 eller 6, og § 14, stk. 6 eller  

 7, er betinget af, at lønmodtageren eller den selvstændige  

 erhvervsdrivende opfylder beskæftigelseskravet i lovens § 17  

 på det tidspunkt, hvor udskudt orlov afholdes.
 Stk. 2. Beregningen af dagpengene i forbindelse med udskudt  

 orlov sker efter reglerne i lovens § 18 på grundlag af  

 indtægten på det tidspunkt, hvor udskudt orlov afholdes.«.
 10. Overskriften til kapitel 8 affattes således:
»Forlængelse af dagpengeperioden under  

 fravær ved sygdom« § 2 Bekendtgørelsen træder i kraft den 28. marts 2002 og har  

 virkning fra 1. januar 2002.
