Fremsat den 17. november 2004 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om aktiv socialpolitik (boligtilskud til forrevalidender og mindstesats for  

 ledighedsydelse) I lov om aktiv socialpolitik, jf. lovbekendtgørelse nr.  

 709 af 13. august 2003, som ændret ved lov nr. 1168 af 19. december 2003, lov  

 nr. 282 af 26. april 2004 og lov nr. 423 af 9. juni 2004, foretages følgende  

 ændringer  

  

 :
§ 1 1.  

  

 Efter  

 § 64  

 indsættes:
 »§ 64 a.  

  

 Kommunen giver tilskud til nødvendige merudgifter til bolig, jf. stk. 2,  

 til personer med nedsat fysisk eller psykisk funktionsevne, der deltager i  

 forrevalidering efter kapitel 6, og som modtager nedsat kontanthjælp efter  

 § 25 f, stk. 2, nr. 1, og behovsbestemt tillæg efter § 25 f,  

 stk. 3.
Stk. 2.  

  

 Tilskud  

 ydes, hvis boligudgiften efter fradrag af boligsikring overstiger 1.000 kr.  

 pr.  

 måned incl. el og varme.
Tilskuddet kan ikke overstige 2.000 kr. pr. måned og  

 kan højst udbetales i 12 sammenhængende måneder.
Tilskuddet udbetales i  

 forbindelse med udbetaling af kontanthjælp efter § 25 f, stk. 2,  

 nr.  

 1, og tillæg efter § 25 f, stk. 3. Tilskuddet udbetales første gang  

 sammen med hjælpen for første hele kalendermåned efter, at personen er blevet  

 berettiget til tilskud efter stk. 1. Tilskuddet bortfalder, hvis  

 forrevalideringen ophører.
Stk. 3.  

  

 Inden  

 kommunen giver tilskud, skal det undersøges, om der kan skaffes en rimelig,  

 billigere bolig.« 2.  


  

 § 74 d, stk. 2,  

  

 affattes således:
»Stk. 2.  

  

 Ydelsen udgør et beløb, der svarer  

 til, hvad den pågældende i gennemsnit har modtaget i arbejdsindtægt eller  

 anden  

 indtægt, der træder i stedet for arbejdsindtægt, i de forudgående tre  

 måneder.  

 Perioder med revalidering medregnes ikke.
Ydelsen kan dog ikke udgøre mere  

 end  

 91 pct. eller mindre end 82 pct. af arbejdsløshedsdagpengenes højeste beløb,  

 jf. § 47 i lov om arbejdsløshedsforsikring m.v.« 3.  


  

 § 103, stk. 1,  

  

 affattes således:
»Staten refunderer  

 50 pct. af en kommunes udgifter til revalideringsydelse og boligstilskud til  

 forrevalidender  

 med nedsat fysisk eller psykisk funktionsevne, jf. §§ 52, 64 a og 65.« § 2 Stk. 1.  

  

 Loven  

 træder i kraft den 1. januar 2005.
 Stk. 2.  

  

 § 1,  

 nr. 1,  

 finder anvendelse for  

 personer, der får bevilget behovsbestemt tillæg efter § 25 f,  

 stk. 3,  

 efter 1. januar 2005.
Bemærkninger til lovforslaget Almindelige bemærkninger Lovforslaget er en udmøntning af aftalen mellem Venstre,  

 Konservative, Dansk Folkeparti, Socialdemokraterne, Socialistisk Folkeparti,  

 Det Radikale Venstre og KristenDemokraterne om anvendelsen af  

 satsreguleringspuljen  

 for 2005.
 Forslaget indeholder ændringer, der gennemfører aftalen om  

 at gøre det muligt at yde tilskud til nødvendige merudgifter til bolig til  

 udeboende forrevalidender under 25 år med nedsat fysisk eller psykisk  

 funktionsevne,  

 der modtager kontanthjælp på SU-niveau, jf. lovens § 25 f (lovforslagets  

 § 1, nr. 1). Det foreslås, at der kan gives et tillæg på op til 2.000  

 kr.  

 pr. måned, hvis den unge har særligt høje boligudgifter.
 Forslaget indeholder endvidere ændringer, der gennemfører  

 aftalen om at indføre en mindstesats for ledighedsydelse (lovforslagets  

 § 1, nr. 2). Med ændringen sikres det, at modtagere af ledighedsydelse,  

 der på grund af en lav arbejdsindtægt i de forudgående måneder er berettiget  

 til en meget lav ydelse, får ret til mindst 82 pct. af  

 arbejdsløshedsdagpengenes  

 højeste beløb.
 Det følger af  

 § 17, stk. 2, i lov om fleksydelse, at fleksydelse beregnes på  

 grundlag af lønindtægten fra fleksjob eller den indtægt, der træder i stedet  

 herfor - herunder ledighedsydelse.
 Indførelsen af en  

 mindstesats for ledighedsydelsen betyder derfor, at også personer, der  

 overgår  

 til fleksydelse fra ledighedsydelse, som minimum får udbetalt fleksydelse  

 svarende til mindstesatsen på 82 pct. af arbejdsløshedsdagpengenes højeste  

 beløb.
Økonomiske og administrative konsekvenser for stat,  

 kommuner og amtskommuner Forslaget om tilskud  

 til boligudgifter for forrevalidender med nedsat fysisk eller psykisk  

 funktionsevne Ud fra en forudsætning om ca. 300 helårsmodtagere skønnes  

 forslaget at medføre merudgifter på 3,5 mio. kr. i 2005 og 7,0 mio. kr. i  

 2006  

 og de følgende år.
 Staten og kommunen afholder hver 50 pct. af udgiften.
Udgifterne vil være omfattet af budgetgarantien i lighed  

 med tilskud til boligudgifter til revalidender.
De økonomiske konsekvenser  

 skal  

 forhandles med de kommunale parter.
 Forslaget skønnes ikke at have administrative konsekvenser  

 for stat, kommuner og amtskommuner.
Forslaget om mindstesats for ledighedsydelsen Det skønnes, at de økonomiske merudgifter af forslaget vil  

 være 5 mio. kr. i 2005. Det skønnes, at aktiviteten på ledighedsydelse vil  

 stige frem mod 2008, hvorfor de økonomiske konsekvenser også vil være svagt  

 stigende.
Merudgifterne skønnes at være 5 mio. kr. i 2006, 5 mio. kr. i 2007  

 og  

 6 mio. kr. i 2008 og fremover.
 Ændringen vil hovedsagelig påvirke udgifter til  

 ledighedsydelse i visitations- og mellemperioder, hvor kommunerne afholder 65  

 pct. af merudgifterne og staten afholder de resterende 35 pct.
 Udgifterne vil være omfattet af budgetgarantien og skal  

 forhandles med de kommunale parter.
 Forslaget om minimumssats for ledighedsydelse vurderes at  

 medføre en begrænset meradministration for kommunerne i overgangsperioden.
Økonomiske og administrative konsekvenser for  

 erhvervslivet Forslaget har ingen økonomiske og administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Høringer Lovforslaget er sendt i høring hos følgende myndigheder og  

 organisationer: Beskæftigelsesrådets Ydelsesudvalg, Kristelig Fagbevægelse,  

 Kristelig Arbejdsgiverforening, Foreningen af socialchefer i kommunerne,  

 Foreningen af Statsamtmænd, De Samvirkende Invalideorganisationer og Det  

 Centrale  

 Handicapråd.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og kommuner Forslaget vedrørende minimumssats for ledighedsydelse  

 skønnes at medføre offentlige merudgifter på 5 mio. kr. i 2005, 5 mio. kr. i  

 2006, 5 mio. kr. i 2007 og 6 mio. kr. i 2008 og efterfølgende år.
 Forslaget vedrørende tilskud til boligudgifter skønnes  

 at medføre offentlige merudgifter på 3,5 mio. kr. i 2005 og 7 mio. kr. i 2006  

 og efterfølgende år.
Administrative konsekvenser for stat, amter og kommuner Ingen Forslaget om minimumssats for ledighedsydelse vurderes  

 at medføre en begrænset meradministration for kommunerne i overgangsperioden.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser:
Til § 1 Til nr. 1 Tilskud til boligudgifter for forrevalidender  

 med nedsat fysisk eller psykisk funktionsevne Efter de gældende regler kan kommunen efter lovens  

 § 64 give støtte til nødvendige merudgifter til bolig på grund af nedsat  

 fysisk eller psykisk funktionsevne, når revalidenden får den halve  

 revalideringsydelse  

 efter § 52, stk. 2, om revalideringsydelse til revalidender under  

 25  

 år.
 Der er tale om et tilskud til revalidendens  

 nettoboligudgift, hvis denne boligudgift på grund af revalidendens nedsatte  

 funktionsevne ligger over, hvad der i almindelighed kan afholdes inden for  

 den halve  

 revalideringsydelse.
 Efter de gældende regler kan kommunen tillige efter lovens  

 § 34 udbetale særlig støtte til personer, der opfylder betingelserne for  

 at modtage kontanthjælp eller starthjælp, og som har høje boligudgifter.  

 Personer under 25 år, der modtager hjælp efter § 25, stk. 1, nr. 3  

 og  

 4, og stk. 12, nr. 3 og 4, kan ikke modtage særlig støtte.
 Efter gældende regler er det ikke muligt at give støtte til  

 høje boligudgifter til personer med nedsat fysisk eller psykisk  

 funktionsevne,  

 der deltager i en forrevalidering på satserne for unge under 25 år.
 Det foreslås, at kommunen kan give tilskud til nødvendige  

 merudgifter til bolig til personer med nedsat fysisk eller psykisk  

 funktionsevne, der deltager i forrevalidering efter kapitel 6 om  

 revalidering,  

 jf. § 46, stk. 1, og § 47, stk. 5, om forrevalidering og  

 forsørgelsesgrundlag i forbindelse med forrevalideringen, og som modtager  

 nedsat kontanthjælp efter § 25 f, stk. 2, nr. 1, og tillæg efter  

 § 25 f, stk. 3.
 Persongruppen, der kan modtage tillæg efter § 25 f,  

 stk. 3, omfatter personer, der 1) ikke vil være i stand til at  

 gennemføre  

 en SU-berettigende uddannelse, 2) ikke gennem revalidering antages at kunne  

 bringes i arbejde inden for en rimelig periode og 3) ikke kan påtage sig et  

 arbejde.
Persongruppen, som modtager tillæg, omfatter personer med  

 nedsat fysisk eller psykisk funktionsevne.
Denne gruppe vil ofte have behov  

 for  

 en længere forrevalidering end andre unge forrevalidender, før de kan  

 påbegynde  

 en SU-berettigende uddannelse eller en revalidering efter en jobplan, jf.  

 § 27 og § 28, stk. 3, i lov om en aktiv beskæftigelsesindsats.  

 Der er tillige tale om en gruppe, som kan have et særligt behov for egen  

 bolig,  

 hvor det er muligt at afhjælpe handicappet.
 Hertil kommer, at unge handicappede i forhold til andre  

 unge vil have langt mere begrænsede muligheder for gennem ustøttet  

 beskæftigelse selv at kunne bidrage til udgifterne til egen bolig.
Tilskud kan alene ydes til unge, der har en boligudgift,  

 der efter fradrag af boligsikring overstiger 1.000 kr. pr. måned incl. el og  

 varme.
Der kan ydes tilskud på op til 2.000 kr. pr. måned.
Tilskuddet kan  

 alene  

 ydes i maksimalt 12 sammenhængende måneder.
Tilskuddet bortfalder, hvis  

 forrevalideringen ophører.
 Tilskuddet udbetales første gang sammen med hjælpen for den  

 første hele kalendermåned efter, at personen er blevet berettiget til tilskud  

 efter forslaget til § 64 a, stk. 1.
 Med forslaget gives der således en rimelig tid til, at  

 personen kan afklares med hensyn til det videre forløb i forhold til  

 udarbejdelse  

 af jobplan med revalideringsydelse, uddannelse i øvrigt eller beskæftigelse.
Hvis en forrevalidering opgives, f.eks. på grund af  

 længerevarende sygdom, har kommunen mulighed for på et senere tidspunkt på ny  

 at iværksætte en forrevalidering.
Hvis der i denne forbindelse på ny ydes  

 tillæg efter § 25 f, stk. 3, vil kommunen ligeledes på ny kunne yde  

 boligtillæg efter forslagets nr. 1.
 Kommunen skal, i lighed med hvad der gælder efter lovens  

 § 34, stk. 2, om særlig støtte, inden der gives støtte, undersøge,  

 om  

 der kan skaffes en rimelig, billigere bolig.
Om en boligudgift er rimelig skal vurderes ud fra en samlet  

 bedømmelse af den unges forhold.
Det er herunder afgørende, om der rent  

 faktisk  

 kan skaffes en rimelig, billigere bolig.
 Hvis kommunen kan fremskaffe en rimelig billigere bolig, og  

 personen afslår at flytte til denne, vil der - i lighed med hvad der gælder  

 for  

 støtte efter § 34 - alene kunne ydes tilskud i forhold til boligudgiften  

 til den billigere bolig.
Til nr. 2 Mindstesats for ledighedsydelse Efter de gældende regler udgør ledighedsydelsen et beløb,  

 der svarer til, hvad den pågældende i gennemsnit har modtaget i  

 arbejdsindtægt  

 eller anden indtægt, der træder i stedet for arbejdsindtægt, i de forudgående  

 tre måneder.
Ydelsen kan dog højst udgøre 91 pct. af  

 arbejdsløshedsdagpengenes  

 højeste beløb.
Med forslaget fastsættes en mindstesats for  

 ledighedsydelsen, således at ydelsen ikke kan udgøre et beløb, der er mindre  

 end 82 pct. af arbejdsløshedsdagpengenes højeste beløb, jf. § 47 i lov  

 om  

 arbejdsløshedsforsikring m.v.
Ved indførelsen af en mindstesats undgås de  

 situationer, hvor modtagere af ledighedsydelse på grund af en meget lav  

 arbejdsindtægt i de forudgående måneder kun kan få udbetalt en meget lav  

 ydelse.
Satsen på 82 pct. af arbejdsløshedsdagpengenes højeste  

 beløb svarer til den sats, der er fastsat som dimittendsats og mindstesats  

 for  

 visse forsikrede efter § 51, stk. 2 og 4, i lov om  

 arbejdsløshedsforsikring  

 m.v.
Mindstesatsen for ledighedsydelsen vil for 2005 udgøre 2.680 kr. om  

 ugen.
Bestemmelsen i § 74 d, stk. 2, er i forbindelse  

 med indsættelsen af en minimumssats for ledighedsydelsen blevet omformuleret,  

 så det tydeliggøres, at ydelsen bliver beregnet på baggrund af  

 arbejdsindtægten  

 i de forudgående tre måneder, men således at ydelsen ikke må komme over 91  

 pct.  

 eller under 82 pct. af arbejdsløshedsdagpengenes maksimum.
Der er ikke udover  

 indsættelsen af en minimumssats indholdsmæssige ændringer ved denne nye  

 formulering.
Til nr. 3 Det foreslås, at kommunen og staten hver afholder 50 pct. af  

 udgiften til boligtilskud til forrevalidender.
Det forudsættes, at udgifterne  

 vil være omfattet af budgetgarantien i lighed med tilskud til boligudgifter  

 til  

 revalidender.
Til § 2 Loven træder i kraft den 1. januar 2005.
 Forslaget til § 1, nr. 1, omfatter forrevalidender,  

 der bevilges tillæg efter § 25 f, stk. 3, efter 1. januar 2005.
 Personer, der pr. 1. januar 2005 eller senere modtager  

 ledighedsydelse, vil efter forslagets § 1, nr. 2, være berettiget til at  

 få ledighedsydelse, der mindst udgør 82 pct. af arbejdsløshedsdagpengenes  

 højeste beløb.
 Der skal ikke ske en fornyet beregning for  

 ledighedsydelsesmodtagere generelt, men alene foretages en forhøjelse af  

 satsen  

 for de modtagere af ledighedsydelsen, der modtager mindre end mindstesatsen.
Lovforslaget sammenholdt med gældende lov Gældende formulering Lovforslaget Lov om  

 aktiv socialpolitik 1.  

  

 Efter §  

 64  

 indsættes:
 »§ 64 a.  

  

 Kommunen giver tilskud til nødvendige merudgifter til bolig, jf. stk. 2, til  

 personer med nedsat fysisk eller psykisk funktionsevne, der deltager i  

 forrevalidering efter kapitel 6, og som modtager nedsat kontanthjælp efter §  

 25 f, stk. 2, nr. 1, og behovsbestemt tillæg efter § 25 f, stk. 3.
Stk. 2.  

  

 Tilskud  

 ydes, hvis boligudgiften efter fradrag af boligsikring overstiger 1.000 kr.  

 pr. måned incl. el og varme.
Tilskuddet kan ikke overstige 2.000 kr. pr.  

 måned og kan højst udbetales i 12 sammenhængende måneder.
Tilskuddet  

 udbetales i forbindelse med udbetaling af kontanthjælp efter § 25 f, stk. 2,  

 nr. 1, og tillæg efter § 25 f, stk. 3. Tilskuddet udbetales første gang  

 sammen med hjælpen for første hele kalendermåned efter, at personen er blevet  

 berettiget til tilskud efter stk. 1. Tilskuddet bortfalder, hvis  

 forrevalidering  

 ophører.
Stk. 3.  

  

 Inden kommunen  

 giver tilskud, skal det undersøges, om der kan skaffes en rimelig, billigere  

 bolig.« § 74 d.  

  

 - -  

 - 2.  


  

 § 74 d,  

 stk. 2  

,  

  

 affattes således:
Stk. 2.  

  

 Ydelsen udgør  

 et beløb svarende til 91 pct. af arbejdsløshedsdagpengenes højeste beløb, jf.  

 § 47 i lov om arbejdsløshedsforsikring m.v.
Ydelsen kan dog højst udgøre et  

 beløb, der svarer til, hvad den pågældende i gennemsnit har modtaget i  

 arbejdsindtægt eller anden indtægt, der træder i stedet for arbejdsindtægt, i  

 de forudgående tre måneder.
Perioder med revalidering medregnes ikke.
»Stk. 2.  

  

 Ydelsen  

 udgør et beløb, der svarer til, hvad den pågældende i gennemsnit har modtaget  

 i arbejdsindtægt eller anden indtægt, der træder i stedet for arbejdsindtægt,  

 i de forudgående tre måneder.
Perioder med revalidering medregnes ikke.  

 Ydelsen kan dog ikke udgøre mere end 91 pct. eller mindre end 82 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring  

 m.v.« 3.  


  

 § 103,  

 stk.1,  


  

 affattes således:
 § 103.  

  

 Staten  

 refunderer 50 pct. af en kommunes udgifter til revalideringsydelse, jf. §§ 52  

 og 65.
