 Den 7. december 1994 undertegnedes i Dakar en moratorieaftale imellem  

 Danmark og Senegal om konsolidering af Senegals gæld til den danske stat.  

 Overenskomsten er i overensstemmelse med de retningslinier for omlægning af  

 Senegals gæld, som der blev opnået enighed om under multilaterale  

 forhandlinger i Paris den 3. marts 1994.
 Aftalen omfatter fire danske statslån ydet før 1. januar 1983 og et lån  

 ydet efter denne dato.
 For de førstnævnte lån omlægges restancer pr. 31. december 1993, ca 11,6  

 mio. kr., samt rater som ville være forfaldet imellem 1. januar 1994 og 31.  

 marts 1995, 5,6 mio. kr., til betaling i 36 voksende rater fra 2007 til 2024.
 For lånet ydet efter 1. januar 1983 udsættes restancer pr. 31. december  

 1993, 22,2 mio. kr. til betaling 31. december 1994 og 31. marts 1995.
 Der svares ikke rente af lånene.
