 I medfør af § 20, stk. 2, § 35, stk. 1, § 37, stk. 2, § 39, stk. 1, § 43,  

 § 73, § 75, stk. 1 og § 84 i lov om arbejdsmiljø, jf. lovbekendtgørelse nr.  

 646 af 18. december 1985 som ændret ved lov nr. 220 af 22. april 1987, § 12 i  

 lov nr. 196 af 29. marts 1989, lov nr. 380 af 13. juni 1990, lov nr. 273 af  

 8. maj 1991, lov nr. 373 af 20. maj 1992, lov nr. 474 af 24. juni 1992 og lov  

 nr. 177 af 14. april 1993, fastsættes:
Område § 1.  Bekendtgørelsen gælder for indretningen af  

 arbejdssteder for bygge- og anlægsarbejde (byggepladser), hvad enten arbejdet  

 udføres af ansatte, arbejdsgiver selv eller af selvstændige uden ansatte.
 Stk. 2.  Dog gælder bestemmelserne i kapitel 9.  

 Velfærdsforanstaltninger, ikke ved arbejde, hvor der ikke beskæftiges  

 ansatte, eller som omfattes af § 2, stk. 2, i lov om arbejdsmiljø.
Stk. 3.  Bestemmelserne i kapitel 9.  

 Velfærdsforanstaltninger, gælder desuden ikke ved arbejde, Ved sådanne arbejder skal den ansatte have velfærdsforanstaltninger efter  

 reglerne om skiftende arbejdssteders indretning.
 Stk. 4.  Ved bygge- og anlægsarbejde forstås i denne  

 bekendtgørelse:
 § 2.  Bekendtgørelsen bevirker ingen ændringer i de  

 særlige krav til indretningen af byggepladser, som følger af  

 arbejdsmiljølovgivningens regler i øvrigt, som fx reglerne om asbest og om  

 epoxyharpikser og isocyanater.
 § 3.  Foruden arbejdsmiljølovgivningens bestemmelser  

 gælder de bestemmelser, der i medfør af anden lovgivning, som  

 brandlovgivningen og stærkstrømsreglementet, måtte være fastsat for  

 indretningen af byggepladser.
 § 4.  Forpligtelserne ifølge bekendtgørelsen påhviler  

 arbejdsgivere, virksomhedsledere, arbejdsledere og øvrige ansatte,  

 projekterende, rådgivere, bygherrer m.fl. efter arbejdsmiljølovgivningens  

 almindelige regler, jf. lovens kapitel 4.
Projektering, planlægning og anmeldelse § 5.  Den, der leverer projektet til et bygge- eller  

 anlægsarbejde (den projekterende), skal i projektet tage hensyn til sikkerhed  

 og sundhed ved projektets gennemførelse og sikre sig, at projektet indeholder  

 de nødvendige angivelser herfor, jf. bekendtgørelse nr. 501 af 5. oktober  

 1978 om projekterendes og rådgiveres pligter m.v. efter lov om arbejdsmiljø.
 Stk. 2.  Den projekterende skal herunder, ud fra  

 projektets arkitektoniske og tekniske angivelser og under hensyn til de  

 arbejdsmetoder, materialer, konstruktioner m.v., som det foreskriver eller  

 forudsætter anvendt, angive:
 Stk. 3.  Projektet skal desuden i det omfang, det har  

 betydning for sikkerhed og sundhed ved arbejde med driften og eventuelle  

 arbejder med vedligeholdelse, reparation og ombygning af den pågældende  

 bygning, konstruktion m.v., beskrive dennes karakteristika (konstruktion,  

 udformning, foreskrevne materialer m.v.). Projektet bør herunder indeholde en  

 liste over de forhold, der med henblik på sikkerhed og sundhed bør tages  

 hensyn til i forbindelse med sådanne fremtidige arbejder.
§ 6.  Inden en byggeplads etableres, skal der  

 foreligge en skriftlig plan for sikkerhed og sundhed i forbindelse med dens  

 indretning og drift, jf. § 8, hvis Stk. 2.  Planen skal løbende ajourføres, herunder med  

 eventuelle ændringer af de i § 5, stk. 3 nævnte forhold.
Den skal i hele  

 byggeperioden være tilgængelig for de ansatte og arbejdsgiverne på  

 byggepladsen.
 Stk. 3.  Arbejdstilsynet kan i det enkelte tilfælde  

 forlange, at der udarbejdes plan for sikkerhed og sundhed på en byggeplads,  

 hvis der på denne skal foregå arbejde af tilsvarende farlighed som arbejde,  

 angivet i bilag 1.
 § 7.  For byggepladser, der falder ind under § 6, stk.  

 1, nr. 1, påhviler det bygherren eller en person, som han overdraget det til,  

 at udarbejde og ajourføre planen og sørge for, at den indgår i grundlaget for  

 samarbejdet om sikkerhed og sundhed på byggepladsen, jf. bekendtgørelse nr.  

 1181 af 18. december 1992 om virksomhedernes sikkerheds- og sundhedsarbejde,  

 kapitel 11.
Stk. 2.  Øvrige planer efter § 6 påhviler det den  

 arbejdsgiver, der skal udføre arbejdet, at udarbejde og ajourføre som et led  

 i arbejdets planlægning og tilrettelæggelse, jf. bekendtgørelse nr. 1182 af  

 18. december 1992 om arbejdets udførelse.
Hvis der er flere end en  

 arbejdsgiver, skal planen udarbejdes af arbejdsgiverne i forening.
§ 8.  Planen for sikkerhed og sundhed skal udarbejdes  

 under hensyn til projektets angivelser og forholdene på arbejdsstedet.
Den  

 skal omfatte en oversigtstegning af byggepladsen og sådanne angivelser vedr.  

 dens etablering, indretning og drift, der kan sikre, at de enkelte  

 arbejdsgivere kan udføre deres arbejdsopgaver på byggepladsen under  

 overholdelse af kravene i kapitel 3-9 og deres pligter efter  

 arbejdsmiljølovgivningen iøvrigt.
Planen skal i forbindelse hermed indeholde  

 de angivelser, der er nødvendige til sikring af en forsvarlig arbejdsgang og  

 koordinering af sikkerhedsforanstaltninger således, at der under hele  

 byggeperioden er forsvarlige forhold for alle på pladsen.
Det skal herunder  

 sikres, Stk. 2.  Det skal fremgå af planen hvor og i hvilke  

 tidsperioder, der skal foregå arbejde, der medfører en særlig fare, jf. bilag  

 1.
 Stk. 3.  Det skal endvidere fremgå af planen, hvornår  

 den enkelte arbejdsgiver har arbejdsopgaver på byggepladsen, og hvor meget  

 tid, der er afsat hertil jf. § 5, stk. 2, nr. 1 og 2. Det skal desuden  

 fremgå, hvor og hvornår hver enkelt arbejdsgiver kan oplagre materialer og  

 tekniske hjælpemidler, opstille skure og lignende, henlægge affald, tilslutte  

 sit materiel til el, vand, kloak m.v. og benytte transport- og adgangsveje,  

 stilladser og andre fælles foranstaltninger.
 Stk. 4.  Hvis bygge- og anlægsarbejdet har en varighed  

 af mere end 2 måneder, skal det indgå i planen, at velfærdsforanstaltningerne  

 etableres, så de er fælles for alle, der har arbejde på byggepladsen,  

 herunder også arbejde omfattet af § 1, stk. 3.
 Stk. 5.  Det skal endvidere fremgå af planen, hvem der  

 til ethvert tidspunkt skal tilvejebringe, vedligeholde og fjerne de planlagte  

 foranstaltninger i fællesområderne og eventuelle fælles  

 velfærdsforanstaltninger samt sørge for orden og ryddelighed, herunder  

 snerydning, grusning og fjernelse af affald.
 Stk. 6.  Det skal desuden være angivet, hvem der  

 forestår eventuel planlagt løbende kontrol og samordning af beredskabs-,  

 evakuerings- og øvelsesplaner.
 § 9.  På byggepladser, hvor der er to eller flere  

 arbejdsgivere samtidig beskæftiget, uden at byggepladsen omfattes af § 6,  

 skal den enkelte arbejdsgiver som led i samarbejdet om sikkerhed og sundhed  

 aftale med de øvrige arbejdsgivere, hvorledes byggepladsen skal indrettes.  

 Aftalen skal omfatte forhold af betydning for, at arbejdet på byggepladsen  

 til enhver tid kan foregå forsvarligt, jf. de i § 8 nævnte forhold, og den  

 skal om nødvendigt løbende holdes ajour.
§ 10.  En byggeplads skal anmeldes til den stedlige  

 arbejdstilsynskreds, inden arbejdet påbegyndes, hvis Stk. 2.  Anmeldelsen skal foretages af bygherren eller  

 den, han overdrager det til.
Den skal foretages på en af Arbejdstilsynet  

 udarbejdet blanket og indeholde de i bilag 2 angivne oplysninger.
En kopi af  

 anmeldelsen skal opsættes et synligt sted på byggepladsen.
Almindelige bestemmelser § 11.  De på byggepladsen etablerede bygningsdele,  

 tekniske anlæg og installationer, tunneler, minegange, udgravninger,  

 læsseramper og lignende, skal være konstrueret og indrettet forsvarligt under  

 hensyn til den forudsatte anvendelse.
 § 12.  På de enkelte steder, hvor der udføres arbejde,  

 skal der så vidt muligt være tilstrækkelig plads til, at nødvendigt inventar,  

 hjælpemidler og materialer kan anbringes indbyrdes forsvarligt, og så alle  

 funktioner, der er forbundet med arbejdet, kan udføres sikkert og med  

 forsvarlige arbejdsstillinger og -bevægelser.
 Stk. 2.  Der skal på det enkelte sted, hvor der  

 arbejdes, være forsvarlige adgangsforhold og tilstrækkelig flugtmulighed samt  

 tilstrækkelig tilførsel af frisk luft.
 § 13.  Til arbejde over terræn eller gulvniveau, der  

 ikke på anden måde kan udføres sikkerheds- og sundhedsmæssigt forsvarligt,  

 skal der findes egnede tekniske hjælpemidler, hvorfra arbejdet kan udføres.
 Stk. 2.  I råhuse, på stilladser og lignende åbne  

 konstruktioner, hvor der foregår arbejde i længere perioder, og hvor det må  

 påregnes, at de ansatte udsættes for sundhedsskadelige påvirkninger fra  

 vejrliget, skal der i vinterhalvåret foretages inddækninger eller lign. til  

 beskyttelse herimod i det omfang, det er muligt og rimeligt.
 § 14.  Hvis der udføres arbejdsoperationer på samme  

 sted i længere tid, skal der træffes foranstaltninger til beskyttelse mod  

 vejrliget, såsom etablering af egnet telt eller halvtag eller henlæggelse af  

 arbejdet til bygning eller skur såvidt muligt med dagslystilgang, medmindre  

 det vil være åbenbart urimeligt eller uhensigtsmæssigt.
Stk. 2.  Hvis der på byggepladsen i længere perioder  

 udføres tegnestuearbejde, kontorarbejde eller andet arbejde, der ikke er  

 egentligt bygge- og anlægsarbejde, skal det henlægges til lokaler, hvis  

 indretning opfylder reglerne om faste arbejdssteder.
Dette gælder også  

 lokaler indrettet i skure, pavilloner eller lign., idet der dog ikke stilles  

 større krav til disses isolation og loftshøjde end fastsat i reglerne for  

 indretning af skurvogne o.l., jf. bekendtgørelse nr. 775 af 17. september  

 1992.
 § 15.  Skure, pavilloner og lign., herunder skurvogne  

 og lign. med velfærdsfaciliteter, skal være placeret, hvor de er mindst  

 muligt udsat for nedstyrtende materialer, støv og anden luftforurening, støj,  

 vibrationer, ildelugt m.v.
Stk. 2.  Skurene m.v. skal være placeret således, at  

 tilstrækkelig tilgang af dagslys ikke er hindret, og så der fra det enkelte  

 skur på terræn er flugtveje i mindst 2 retninger til frit terræn.
Flugtveje  

 fra skurene skal have en bredde på mindst 2 meter og holdes frit passable.
Stk. 3.  Skurene m.v. skal være opstillet stabilt med  

 vandrette gulve.
Der skal være opsat forsvarlige trapper fra døre til terræn,  

 og alle døre til det fri skal åbne udad.
 § 16.  Tekniske installationer og anlæg skal være  

 placeret og installeret, så de er til mindst mulig fare under arbejdet, og så  

 de så vidt muligt er sikret mod uvedkommende.
Stk. 2.  Materialer, herunder affald, skal være anbragt,  

 stablet og eventuelt sikret, så de ikke frembyder fare for sikkerhed og  

 sundhed.
Stoffer og materialer, der efter Miljøministeriets  

 klassifikationsbestemmelser er klassificeret som meget giftige, giftige,  

 ætsende, eksplosive, yderst let antændelige og let antændelige, skal  

 opbevares på et egnet og aflåst sted.
 § 17.  Der skal ved indretningen af arbejdsstedet i  

 nødvendigt omfang tages hensyn til handicappede arbejdstagere.
Nedstyrtnings- og nedskridningsfare § 18.  På terræn skal farlige niveauforskelle, gruber,  

 huller og lign. forsvarligt afspærres, overdækkes eller forsynes med rækværk.  

 Udgravninger skal sikres ved indhegning eller anden passende foranstaltning,  

 der hindrer nedstyrtning af personer eller materiel.
 § 19.  Jordarbejde, herunder udgravning til  

 byggegruber, rør, kabler m.v., skal udføres med passende skråningsanlæg eller  

 brug af afstivning eller anden egnet foranstaltning, så fare for jordskred er  

 effektivt imødegået.
Stk. 2.  Foranstaltningerne skal træffes under hensyn  

 til jordens beskaffenhed, fx evt. nærliggende ældre udgravninger med løsere  

 fyld, samt påvirkninger fra vejrliget.
Der skal desuden tages hensyn til  

 særlige belastninger tæt på udgravningen eller aktiviteter i området, der kan  

 bevirke rystelser.
 Stk. 3.  Der skal om nødvendigt, inden arbejdet  

 påbegyndes, foretages undersøgelser af jordbundsforholdene og indhentes  

 oplysning om eventuelle installationer på området samt tidligere aktiviteter  

 på arealet.
 § 20.  Udgravninger, brønde, tunneler og andre  

 underjordiske anlæg, hvori der foregår arbejde eller færdsel, skal på  

 forsvarlig måde sikres mod sammenstyrtning og nedskridning af materialer samt  

 evt. fare i forbindelse med indtrængen af vand, flydesand m.v.
 Stk. 2.  Det skal sikres, at der under arbejdet er  

 mulighed for hurtig flugt i fornødent omfang og sikre op- og nedgange i  

 passende antal og placering.
Stk. 3.  Kanten af udgravninger, skal friholdes i  

 passende afstand for oplæg af materialer og for kørsel.
Afstanden skal  

 normalt mindst være 1 meter.
 § 21.  I bygninger, konstruktioner m.v. skal åbninger  

 i gulve, tage, vægge, etageadskillelser og lign., som frembyder fare for  

 nedstyrtning eller fald, forsynes med rækværk, overdækning eller anden  

 passende sikkerhedsforanstaltning.
 Stk. 2.  Ved arbejde på underlag, herunder  

 tagbeklædning, der ikke har den fornødne bæredygtighed, skal der etableres  

 passende sikkerhedsforanstaltninger mod faren for gennemstyrtning.
 § 22.  Arbejdsdæk, arbejdsplatforme, stilladser,  

 adgangsveje og lign. skal være forsynet med rækværk eller anden effektiv  

 afspærring overalt, hvor der kan ske fald på mere end 2 meter til det  

 omgivende underlag, og tillige ved mindre højde, hvor der er særlig fare, jf.  

 § 24, stk. 2.
Stk. 2.  Dette gælder dog ikke i forbindelse med  

 arbejdsoperationer, hvor rækværk eller afspærring vil være til hinder for  

 arbejdets udførelse, eller i forbindelse med kortvarige arbejdsopgaver, hvor  

 faren ved etablering og fjernelse af rækværk eller afspærring er større end  

 den fare, der skal afværges.
Der skal i så fald træffes andre passende  

 sikkerhedsforanstaltninger, jf. § 25.
 § 23.  På tage, hvor der foregår færdsel eller  

 arbejde, skal der alt efter tagets hældning træffes følgende  

 sikkerhedsforanstaltninger:
Hvor tagkanten er mere end 3,5 meter over det omgivende underlag, skal der  

 langs kanten opsættes rækværk eller anden lige så effektiv sikring, jf. § 25.  

 Hvis tagarbejdet foregår på skridsikkert underlag og under gode vind- og  

 vejrforhold, kan højden hæves til 5 meter.
Hvis arbejdet kan udføres, uden at  

 det er nødvendigt at komme nærmere end 2 meter til tagkanten, kan rækværket  

 erstattes af en tydelig og holdbar markering af arbejdsstedet.
Færdsel må  

 ikke finde sted uden for markeringen.
Hvis tagfoden er mere end 2 meter over det omgivende underlag, og der  

 under arbejdets udførelse vil forekomme færdsel eller arbejde i en højde af 5  

 meter eller derover, skal der, inden arbejde påbegyndes, ved tagfoden  

 anbringes stillads, skærm, net eller lign. jf. § 25, der med sikkerhed kan  

 standse fald af personer.
Hvis taget er glat, skal der, uanset hvilken højde  

 der arbejde i, anvendes tagstiger, medmindre lægterne forsvarligt kan fungere  

 som sådanne.
Der skal træffes foranstaltninger efter pkt. 2) og derudover anbringes  

 skærm, net eller lign. således, at den lodrette afstand fra de steder,  

 hvorfra der arbejdes, til skærmen m.v. aldrig overstiger 5 meter.
Der skal  

 desuden, uanset hvilken højde, der arbejdes i, altid anvendes tagstiger,  

 medmindre lægterne forsvarligt kan fungere som sådanne.
 Der skal træffes foranstaltninger, som angivet i pkt. 3), dog således at  

 den lodrette afstand fra arbejdssteder til skærm m.v. aldrig overstiger 2  

 meter.
 Stk. 2.  Rækværk, skærm, net eller lign. kan undlades,  

 hvis arbejdet er kortvarigt og udføres med anvendelse af sikkerhedsbælte med  

 line.
 Stk. 3.  Pladser for op- og nedhejsning af materialer  

 m.v. og ved rør til nedstyrtning af affald, skal være forsynet med rækværk,  

 skærm, net eller lign., når den lodrette afstand fra tagkant til det  

 omgivende underlag det pågældende sted overstiger 2 meter.
 Stk. 4.  Indhak i taget skal sikres, som angivet i stk.  

 3, medmindre indhakket er effektivt markeret, jf. stk. 1, pkt. 1).
 Stk. 5.  Sikkerhedsforanstaltninger efter stk. 1, 2, 3  

 og 4 skal træffes også ved mindre faldhøjde end angivet i disse bestemmelser,  

 hvis der på grund af arbejdets art, vejrforholdene, tagfladens art eller  

 andre forhold er særlig fare for nedstyrtning, eller hvis nedstyrtning på det  

 omgivende underlag er forbundet med særlig fare, jf. §§ 24 og 25.
 § 24.  Hvor der i øvrigt under arbejde og færdsel i  

 højden kan være fare for fald, skal der, hvis faldhøjden er mere end 2 meter,  

 træffes sikkerhedsforanstaltninger efter § 25.
 Stk. 2.  Der skal tillige træffes  

 sikkerhedsforanstaltninger, hvor der er mindre faldhøjde, hvis der på grund  

 af arbejdets art er særlig fare for nedstyrtning, eller hvis nedstyrtning på  

 det omgivende underlag er forbundet med særlig fare.
Stk. 3.  Sikkerhedsforanstaltninger kan dog undlades ved  

 kortvarige arbejdsopgaver, hvor faren ved sikkerhedsforanstaltningernes  

 etablering, brug og fjernelse er større end den fare, de skal afværge.
Dette  

 gælder fx ved visse arbejdsoperationer i forbindelse med elementmontage.
 § 25.  Sikkerhedsforanstaltningerne mod  

 personnedstyrtning, der fx kan bestå i stilladser, rækværker, skærme,  

 overdækninger, tagstiger, transportable personløftere med arbejdsplatform  

 (lift), sikkerhedsnet eller sikkerhedsbælte med line, skal vælges således, at  

 faren under deres etablering og fjernelse er mindre end den fare, de skal  

 afværge.
 Stk. 2.  Sikkerhedsbælte med line kan dog kun vælges til  

 arbejdsopgaver, hvor anden sikkerhedsforanstaltning ikke med rimelighed kan  

 anvendes.
§ 26.  Rækværker, der skal beskytte mod  

 nedstyrtningsfare, skal mindst bestå af håndliste, knæliste og fodliste.
De  

 skal have fornøden styrke og være forsvarlig udført.
 Stk. 2.  Overdækninger skal være af tilstrækkelig styrke  

 og sikres mod forskydning.
§ 27.  Hvor der er risiko for, at genstande eller  

 materialer kan falde ned, skal der træffes passende foranstaltninger til  

 sikring af omgivelserne, fx ved afspærring eller afskærmning.
Materialer  

 m.v., der oplægges på tage og lign., skal være anbragt, så de ikke kan glide  

 eller rives ned af vinden.
Andre risici § 28.  Hvor der i øvrigt er forhold, der kan frembyde  

 fare for personskade, skal der foretages passende sikkerhedsforanstaltninger,  

 som fx afspærring af det pågældende område, afstivning ved  

 sammenstyrtningsfare, afskærmning eller ombøjning af udragende genstande,  

 armeringsjern m.v.
 § 29.  Ved arbejde på veje eller andre arealer med  

 risiko for påkørsel skal der træffes foranstaltninger, der effektivt sikrer  

 de beskæftigede, fx passende afskærmning eller markering.
 § 30.  Områder, hvor der skal foregå arbejdsprocesser,  

 der indebærer særlige risici, fx nedrivning og sprængning af bygninger og  

 konstruktioner, skal indrettes, så arbejdet kan udføres så farefrit som  

 muligt og med anvendelse af nødvendige sikkerhedsforanstaltninger.
 Stk. 2.  Hvis arbejdsprocessen udvikler støv eller anden  

 luftforurening, stråling, ekstreme temperaturer, støj, stank m.v., skal dette  

 så vidt muligt imødegås på udviklingsstedet eller fjernes.
Stk. 3.  Ventilationsanlæg skal være indrettet og  

 placeret, så sundhedsskadelig støj og træk undgås, og således at  

 vedligeholdelsen kan ske på forsvarlig måde.
Ventilationsanlægget skal være  

 forsynet med en kontrolanordning, der angiver utilstrækkelig funktion.
 § 31.  Hvor der er fare for, at luften indeholder  

 sundhedsskadelige eller brændbare stoffer eller materialer, skal luften  

 kontrolleres, og der skal træffes effektive foranstaltninger til beskyttelse  

 af de beskæftigede mod påvirkninger herfra og til forebyggelse af risikoen  

 for ulykker.
Stk. 2.  Det samme gælder, hvis der arbejdes på steder,  

 hvor der kan opstå iltmangel.
Kontrollen skal foretages kontinuerligt.
Der  

 skal desuden etableres en overvågning udefra og være truffet  

 foranstaltninger, så den pågældende hurtigt og effektivt kan reddes ud og få  

 hjælp.
 § 32.  I de i §§ 30 og 31 beskrevne tilfælde må andre  

 ikke arbejde eller opholde sig så nær området, at de udsættes for fare eller  

 sundhedsskadelig påvirkning.
 § 33.  Hvor der under arbejdet er risiko for  

 forurening med materialer, der er smittefarlige, eller med stoffer eller  

 materialer, som det af hensyn til sikkerhed eller sundhed er vigtigt at få  

 fjernet hurtigt fra huden eller hindre spredning af, skal der i nærheden  

 findes passende og tilstrækkelige hjælpemidler hertil, som fx  

 øjenskylleflaske, nødbruser, håndvask, om nødvendigt varmt vand og særlige  

 rensemidler.
 § 34.  Der skal i nødvendigt omfang findes en holdbar  

 skiltning anbragt på hensigtsmæssige steder, til oplysning om særlige risici  

 på byggepladsen eller om andre forhold af sikkerheds- eller sundhedsmæssig  

 betydning.
 Stk. 2.  Arbejdsstedet skal være forsynet med  

 telefonautomat, medmindre de ansatte på anden måde har adgang til at benytte  

 telefon.
§ 35.  Hvor arbejdets art og forholdene i øvrigt gør  

 det påkrævet, skal arbejdsstedet være forsynet med passende brandmateriel og  

 redningsudstyr samt fornødne hjælpemidler til førstehjælp i ulykkestilfælde.  

 Hvis det er nødvendigt for at kunne yde en forsvarlig førstehjælp, skal der  

 findes særlige lokaler indrettet og udstyret hertil.
Nævnte udstyr m.v. skal  

 findes i tilstrækkelig mængde, anbragt på hensigtsmæssige steder.
 § 36.  Hvor der kan opstå særlige faresituationer,  

 skal arbejdsstedet være forsynet med alarmsystemer, der på hensigtsmæssig  

 måde advarer om faren.
 Stk. 2.  Brandmateriel og alarmsystemer skal jævnligt  

 kontrolleres og vedligeholdes.
Adgangs- og transportveje § 37.  Byggepladsen skal være indrettet med et  

 tilstrækkeligt antal adgangsveje og transportveje af en sådan størrelse og  

 beskaffenhed, at færdslen kan foregå uden fare for sikkerhed eller sundhed.  

 Adgangs-, transport- og færdselsarealer skal i fornødent omfang være  

 indrettede, så egnede tekniske hjælpemidler kan anvendes.
Stk. 2.  Placeringen, antallet og dimensionerne af døre,  

 porte, lemme, m.v. skal være forsvarlige under hensyn til arbejdets art og  

 forholdene i øvrigt.
Døre m.v. skal bestå af egnede materialer og være  

 udformet og indrettet således, at de let kan åbnes, lukkes og passeres uden  

 risiko.
Stk. 3.  Det skal så vidt muligt tilstræbes, at adgangs-  

 og transportvejene for kørende og gående trafik holdes adskilt, og at  

 køreveje er ensrettede.
Hvor dette ikke er muligt, skal der etableres en  

 passende sikkerhedsafstand mellem den kørende og gående trafik.
Stk. 4.  Det skal sikres, § 38.  Adgangsveje for gående skal have en bredde på  

 mindst 80 cm.
Hvor der ikke transporteres materialer, kan bredden nedsættes  

 til 60 cm.
§ 39.  Veje og færdselsarealer for kørende materiel  

 skal forsynes med passende værn, hvis de er hævet over tilstødende arealer  

 med mere end 3 meter høje skråninger eller mere end 1 meter høje lodrette  

 spring.
Det samme gælder ved mindre højde, hvis nedstyrtning på underliggende  

 arealer er forbundet med særlig fare.
 Stk. 2.  Færdselsveje og -arealer skal holdes jævne og  

 fri for materialer eller genstande, der kan være til fare for færdslen.  

 Skakte, huller og lign. skal overdækkes eller afspærres.
 § 40.  Hvor der er jævnlig færdsel af personer fra et  

 niveau til et andet, skal der etableres hensigtsmæssige adgangsveje, fx i  

 form af trapper, elevatorer eller ramper.
Stk. 2.  Permanente trapper skal etableres så tidligt  

 som muligt.
Elevator skal etableres til steder, hvor der i mere end 2 måneder  

 foregår arbejde i en højde af mere end 25 meter over terræn, hvis det er  

 teknisk og praktisk muligt.
 Stk. 3.  Stiger skal være fastgjorte og opstillet med  

 hensigtsmæssig hældning og således, at der er håndfæste ca. 1 meter over  

 øverste niveau.
§ 41.  Afhængig af arbejdets art og forholdene i  

 øvrigt skal der være et tilstrækkeligt antal flugtveje af en sådan  

 beskaffenhed og placering, at alle på arbejdsstedet i en faresituation kan  

 komme i sikkerhed.
Elevator accepteres ikke som flugtvej.
 Stk. 2.  Flugtveje skal føre så direkte som muligt til  

 et sikkert område og holdes frit passable.
 Stk. 3.  I det omfang, det er påkrævet af hensyn til en  

 sikker orientering og færdsel, skal færdselsveje og - arealer samt flugtveje  

 have en tydelig markering af færdselsretninger, udgange og uventede  

 niveauforskelle.
 § 42.  Over adgangs- og transportveje, hvor der er  

 risiko for nedstyrtning af materialer, skal der anbringes skærme eller  

 overdækning.
Belysning § 43.  På arbejdsområder skal der være passende  

 belysning, tilpasset arbejdets art, så det enkelte arbejde kan foregå  

 forsvarligt, herunder så vidt muligt i hensigtsmæssige arbejdsstillinger.
 Stk. 2.  Belysningen må ikke give generende blænding  

 eller reflekser eller medføre generende varme.
§ 44.  Adgangsveje, transportveje og færdselsarealer  

 skal være belyst, så færdslen kan foregå forsvarligt.
Belysningen skal have  

 en styrke på mindst 25 lux.
 Stk. 2.  Lokaler, der ikke er belyst, og hvor der kan  

 være risiko for fald eller anden særlig fare, skal være afspærret.
§ 45.  I det omfang, det er påkrævet for sikker  

 orientering, skal lokaler, arbejdspladser, adgangs- og flugtveje være  

 forsynet med nødbelysning.
Hvis dette ikke er muligt eller rimeligt, skal de  

 ansatte være forsynet med en bærbar lygte, som er beskyttet imod stød og  

 slag.
Orden og ryddelighed § 46.  Der skal på byggepladsen være orden og  

 ryddelighed, så forholdene til stadighed er sikkerheds- og sundhedsmæssigt  

 forsvarlige.
Det skal herunder navnlig iagttages, Stk. 2.  Rengøring skal udføres på en sådan måde, at  

 skadelig forurening ikke spredes.
Velfærdsforanstaltninger § 47.  Arbejdsgiveren skal sørge for, at den ansatte  

 under arbejdet har adgang til Stk. 2.  Ved arbejde, hvor de ansattes beskæftigelse på  

 byggepladsen ikke overstiger 2 uger, og hvor vand- og kloaktilslutning ikke  

 er umiddelbart muligt, skal brusebad kun etableres, hvis arbejdet:
 Stk. 3.  Gravide kvinder og ammende mødre skal have  

 mulighed for at hvile sig liggende under passende forhold.
Stk. 4.  Ansatte, der under arbejdet har risiko for at  

 blive forurenet med materialer, der kan være smittefarlige, eller komme i  

 berøring med stoffer og materialer, som det af sikkerheds- eller  

 sundhedshensyn er vigtigt at få fjernet fra huden, skal benytte de  

 faciliteter, som tjener til at hindre påvirkning fra eller spredning af de  

 pågældende stoffer eller materialer.
Indtagelse af mad og drikke må ikke  

 finde sted i arbejdsrum, hvor der udføres arbejde af nævnte karakter.
 § 48.  Faciliteterne skal etableres på eller i  

 umiddelbar nærhed af byggepladsen og være til rådighed fra arbejdets  

 begyndelse.
 Stk. 2.  Faciliteterne kan dog helt eller delvis  

 etableres på et samlingssted uden for byggepladsen ved arbejde, hvor de  

 ansattes beskæftigelse på byggepladsen ikke overstiger 2 uger.
 Stk. 3.  Etablering af faciliteter på et samlingssted  

 kan desuden ske ved anlægsarbejde, hvor byggepladsen flytter sig under  

 fremføring af anlægget som fx ved vejbygning og ledningsarbejde.
§ 49.  Faciliteterne skal være hensigtsmæssigt  

 beliggende i forhold til hinanden og de enkelte arbejdssteder og have gode  

 adgangsforhold.
Der må højst være en afstand af 200 meter eller en  

 transporttid på 5 minutter til toilet.
Stk. 2.  Toiletter, håndvaske og brusebade skal findes i  

 et antal, så der er mindst § 50.  Faciliteterne kan etableres i skurvogne, skure,  

 pavilloner, eksisterende bygninger m.v.
Hvis faciliteterne etableres i  

 skurvogne eller andre flytbare enheder, skal disses størrelse og indretning  

 opfylde kravene i bekendtgørelse nr. 775 af 17. september 1992 om indretning  

 af skurvogne og lignende, jf. dog § 51. Etableres faciliteterne på anden  

 måde, fx i bygninger på stedet, skal disses brugsværdi have en lignende  

 standard.
 Stk. 2.  Hvis varigheden af arbejdet eller  

 samlingsstedet er mere end 2 måneder, skal toiletterne tilsluttes kloak.
 Stk. 3.  Hvis varigheden af arbejdet eller  

 samlingsstedet er mindre end 2 måneder, skal toiletterne tilsluttes kloak,  

 hvis kloak er fremført til byggepladsen, og tilslutning kan ske uden  

 rendegravning eller lign., jf. dog § 51.
§ 51.  I forbindelse med arbejde, hvorved der hos den  

 enkelte arbejdsgiver er højst 4 beskæftiget, og de ansattes beskæftigelse på  

 byggepladsen ikke overstiger 2 uger, kan faciliteterne etableres i andre  

 flytbare enheder end dem, der kræves efter § 50, såfremt de er egnede og  

 forsvarligt indrettede.
Der kan desuden anvendes afløbsfrit toilet.
 Stk. 2.  Dette gælder dog ikke ved byggepladser, der er  

 omfattet af § 8, stk. 4.
 § 52.  I forbindelse med anlægsarbejde, hvor  

 byggepladsen flytter sig under fremføringen af anlægget, og hvor  

 faciliteterne ikke etableres på et samlingssted, men etableres løbende i  

 umiddelbar nærhed af byggepladsen, finder ovenstående bestemmelser anvendelse  

 med følgende lempelser:
 § 53.  Hvor der anvendes afløbsfrit toilet, skal dette  

 have samme hygiejniske standard som toiletter med vandudskylning.
§ 54.  Faciliteterne kan være fælles for flere  

 arbejdsgiveres ansatte under forudsætning af, at ovenstående krav til  

 faciliteterne er opfyldt i forhold til det antal beskæftigede, som derved  

 samtidig har dem til rådighed.
Faciliteterne på byggepladsen må ikke være til  

 rådighed for andre end de pågældende arbejdsgiveres ansatte.
 Stk. 2.  Kvinder og mænd skal enten have adskilte  

 omklædningsrum og baderum eller have mulighed for at benytte samme rum hver  

 for sig.
 § 55.  Rummene skal opvarmes i nødvendigt omfang, så  

 der under benyttelsen er en temperatur af mindst 1 C.
Stk. 2.  Rummene skal holdes ryddelige og rene og  

 forsvarligt vedlige.
Rummene må ikke benyttes til uvedkommende formål.
 § 56.  Såfremt der på en byggeplads foreligger særlige  

 forhold i forbindelse med snævre pladsforhold eller trafikhensyn, som ikke  

 gør det muligt at opfylde bestemmelserne i § 49, stk. 2, og § 50, kan disse  

 fraviges i det omfang, det er nødvendigt.
Stk. 2.  Der skal i så fald, inden arbejdet påbegyndes,  

 foreligge en dokumentation herfor og en plan for, hvorledes  

 velfærdsforanstaltninger skal gennemføres.
Dette materiale skal være  

 tilgængeligt for de ansatte.
Detailregler § 57.  Direktøren for Arbejdstilsynet bemyndiges til  

 under medvirken af Arbejdsmiljørådet, jf. lov om arbejdsmiljø § 66, stk. 1,  

 nr. 3, at fastsætte detailregler for byggepladsers indretning i  

 overensstemmelse med foranstående bestemmelser.
 Stk. 2.  Der kan i reglerne anvendes henvisninger til  

 normer og standarder, der har sikkerheds- eller sundhedsmæssig betydning, når  

 disse angives entydigt, herunder med datering.
 § 58.  Direktøren for Arbejdstilsynet udsender  

 anvisninger, hvori der gives nærmere retningslinjer for, hvorledes  

 bestemmelserne i bekendtgørelsen og detailregler kan opfyldes.
 § 59.  Regler efter bekendtgørelsen, der kan berøre  

 anden lovgivning, fastsættes efter forudgående forhandlinger med de  

 respektive myndigheder.
Dispensationer og klageadgang § 60.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og forsvarligt, og i det omfang, det  

 er foreneligt med direktiv 92/57/EØF om minimumsforskrifter for sikkerhed og  

 sundhed på midlertidige eller mobile byggepladser.
 Stk. 2.  Direktøren for Arbejdstilsynet kan bemyndige  

 tilsynskredsene til i nærmere angivet omfang at tillade afvigelser fra  

 bestemmelser i bekendtgørelsen og detailregler efter denne.
 § 61.  Arbejdstilsynets afgørelser efter  

 bekendtgørelsen kan påklages efter lov om arbejdsmiljø § 81.
Straf § 62.  Med mindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  For overtrædelse af §§ 11-47, stk. 3, og 48-56  

 kan der pålægges en arbejdsgiver bødeansvar, selvom overtrædelsen ikke kan  

 tilregnes ham som forsætlig eller uagtsom.
For bødeansvaret fastsættes ingen  

 forvandlingsstraf.
Stk. 3.  Er en overtrædelse begået af et aktieselskab,  

 anpartsselskab, andelsselskab el. lign., kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Ikrafttræden § 63.  Bekendtgørelsen træder i kraft den 1. januar  

 1994.
 Stk. 2.  Samtidig ophæves bekendtgørelse nr. 693 af 14.  

 oktober 1991 om byggepladsers og lignende arbejdssteders indretning, og  

 bekendtgørelse nr. 164 af 26. april 1960 om regler for jordarbejde.
 Stk. 3.  Skurvogne og lignende med velfærdsfaciliteter,  

 som er taget i brug inden den 1. februar 1990, kan, selv om de ikke opfylder  

 kravene ifølge § 50, stk. 1, anvendes indtil den 1. februar 1995, såfremt  

 deres indretning er i overensstemmelse med de hidtil gældende regler efter  

 socialministeriets bkg. nr. 165 af 26. april 1960 om regulativ om  

 velfærdsforanstaltninger i bygge- og anlægsvirksomhed.
Arbejdsministeriet, den 15. december  

 1993 Jytte Andersen / Ole Jørn Larsen Bilag 1 Liste over særligt farligt arbejde Bilag 2 Indholdet af anmeldelse efter § 10 1. Dato for indsendelse:
 2. Byggepladsens nøjagtige beliggenhed:
 3. Bygherre(r) navn(e) og adresse(r):
 4. Bygværkets art:
 5. Den (De) projekterende:
 6. Koordinator(er) for sikkerhed og sundhed:
 7. Forventet dato for påbegyndelse af arbejdet på  

 byggepladsen:
 8. Forventet varighed af arbejdet på byggepladsen:
 9. Forventet største antal arbejdstagere på  

 byggepladsen:
 10. Forventet antal virksomheder og selvstændige på  

 byggepladsen:
 11. Angivelse af de virksomheder, som allerede er  

 udvalgt:
 (* 1) Bekendtgørelsen indeholder bestemmelser, der gennemfører Rådets  

 direktiv nr. 92/57/EØF om minimumsforskrifter for sikkerhed og sundhed på  

 midlertidige eller mobile byggepladser, EF-Tidende 1992, L 245/6.
