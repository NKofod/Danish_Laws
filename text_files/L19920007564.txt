 Den 16. november 1989 undertegnedes i Strasbourg en europæisk konvention  

 om afskaffelse af doping inden for idrætten.
 Konventionen har følgende ordlyd:
Oversættelse Antidoping-konvention Præambel Europarådets medlemsstater, andre stater, der er part i den Europæiske  

 Kulturkonvention, samt øvrige undertegnende stater, som ud fra den betragtning, at Europarådet har som sit mål at opnå større  

 overensstemmelse blandt sine medlemmer med henblik på at værne om og  

 realisere de idealer og principper, som udgør deres fælles arv og at bane vej  

 for økonomiske og sociale fremskridt, i bevidstheden om, at idrætten bør spille en væsentlig rolle i bevarelsen  

 af et godt helbred, i den moralske og fysiske uddannelse og i udbredelsen af  

 den internationale forståelse, foruroliget over den tiltagende brug af dopingmidler og -metoder hos  

 idrætsudøvere inden for alle idrætsgrene og den deraf følgende indvirkning på  

 deltagernes helbred og idrættens fremtid, der er opmærksomme på, at dette problem udgør en risiko for de etiske  

 principper og pædagogiske værdier, som er indeholdt i det Olympiske Charter,  

 i Unesco's internationale charter for sport og idræt og i Europarådets  

 ministerkomites resolution nr. 76, pkt. 41, benævnt »Chartret om  

 europæisk idræt for alle«, under hensyntagen til de antidoping-bestemmelser, -regler og -erklæringer,  

 der er vedtaget af de internationale idrætsorganisationer, i klar erkendelse af, at offentlige myndigheder og frivillige  

 idrætsorganisationer supplerer hinanden i ansvaret for en bekæmpelse af  

 doping inden for idrætten, især for på grundlag af fairplay-princippet at  

 sikre en ansvarlig afvikling af idrætsbegivenheder og for at beskytte  

 deltagernes helbred, i erkendelse af, at disse myndigheder og organisationer må arbejde sammen  

 om opfyldelsen af disse mål på ethvert tænkeligt niveau, ihukommende de resolutioner om doping, der blev vedtaget på konferencen af  

 de europæiske ministre med ansvar for idræt, og i særdeleshed resolution nr.  

 1 vedtaget på den 6. konference i Reykjavik i 1989, ihukommende, at Europarådets ministerkomite allerede har vedtaget  

 resolution nr. 67, pkt. 12, om doping af idrætsudøvere, anbefaling nr.
R 79,  

 pkt. 8, om doping i idrætten, anbefaling nr.
R 84, pkt. 19, om »Det  

 europæiske Antidoping-idrætscharter« og anbefaling nr.
R 88, pkt. 12, om  

 indførelsen af uanmeldt dopingkontrol uden for konkurrenceafholdelse, ihukommende anbefaling nr. 5 om doping, der blev vedtaget af den 2.  

 internationale konference for ministre og overordnede embedsmænd med ansvar  

 for sport og idræt, som blev afholdt af Unesco i Moskva (1988), som imidlertid er fast besluttet på, i et fortsat stærkere samarbejde,  

 aktivt at nedbringe og endeligt afskaffe doping inden for idrætten på  

 grundlag af de etiske værdier og praktiske foranstaltninger, der er indeholdt  

 i disse dokumenter, er blevet enige om følgende:
Artikel 1 Konventionens mål Parterne forpligter sig til inden for deres respektive forfatningsmæssige  

 bestemmelsers begrænsninger med henblik på at nedbringe og endeligt afskaffe  

 doping inden for idrætten at tage de nødvendige skridt til at effektuere  

 bestemmelserne i denne konvention.
Artikel 2 Konventionens definition og omfang 1. I denne konvention gælder at:
a. »doping inden for idrætten« betyder, at idrætsudøvere  

 indgives eller selv anvender farmakologiske kategorier af dopingmidler eller  

 dopingmetoder, b. »farmakologiske kategorier af dopingmidler eller  

 dopingmetoder« betyder, under forbehold af stk. 2 herunder, de  

 kategorier af dopingmidler eller dopingmetoder, som de pågældende  

 internationale idrætsorganisationer har forbudt og som står opført på  

 fortegnelser, som er godkendt af overvågningsgruppen i henhold til  

 betingelserne i artikel 11, stk. 1. b, c. »idrætsudøvere« betyder de personer, som regelmæssigt  

 deltager i organiserede idrætsaktiviteter.
 2. Indtil et sådant tidspunkt, hvor en fortegnelse  

 over forbudte farmakologiske kategorier af dopingmidler og dopingmetoder  

 godkendes af overvågningsgruppen i henhold til betingelserne i artikel 11,  

 stk. 1. b, skal oversigten i denne konventions tillæg være gældende.
Artikel 3 Indenlandsk koordination 1. Parterne skal koordinere de principper og  

 foranstaltninger, der udstedes af de ministerier og offentlige styrelser, der  

 beskæftiger sig med bekæmpelsen af doping inden for idrætten.
 2. De skal sikre konventionens praktiske anvendelse og  

 i særdeleshed, at de i artikel 7 anførte krav opfyldes ved, hvor det skønnes  

 hensigtsmæssigt, at overdrage gennemførelsen af visse af denne konventions  

 bestemmelser til en dertil udpeget offentlig eller privat idrætsmyndighed  

 eller til en idrætsorganisation.
Artikel 4 Foranstaltninger til begrænsning af tilgængelighed og anvendelse af  

 forbudte dopingmidler og -metoder 1. Parterne skal efter behov herfor vedtage love,  

 forordninger eller administrative forskrifter for at begrænse  

 tilgængeligheden (herunder bestemmelser til kontrol af transport, besiddelse,  

 indførsel, distribution og salg) såvel som brugen af forbudte dopingmidler og  

 dopingmetoder, og i særdeleshed anabolske steroider inden for idrætten.
 2. Med henblik herpå skal parterne eller i påkommende  

 tilfælde de relevante private organisationer stille som kriterium for  

 udbetaling af offentlig støtte til idrætsorganisationer, at de effektivt  

 anvender antidopingforskrifterne.
 3. Ydermere skal parterne:
a. hjælpe deres idrætsorganisationer til at finansiere  

 dopingkontrol og -analyser enten gennem direkte støtte eller tilskud eller  

 ved at anerkende omkostningerne ved sådant kontrol- og analysearbejde, når  

 tildelingen til disse organisationer af den samlede støtte eller det samlede  

 tilskud fastlægges, b. tage passende skridt til i suspensionsperioden at tilbageholde  

 udbetalingen af støtte fra offentlige midler, der gives til træningsformål,  

 til de enkelte idrætsudøvere, som er blevet suspenderet som følge af en  

 overtrædelse af dopingbestemmelserne inden for idrætten, c. opfordre til og i påkommende tilfælde lette deres  

 idrætsorganisationers udførelse af den dopingkontrol, som kræves af de  

 kompetente internationale idrætsorganisationer enten under eller uden for  

 konkurrenceafholdelse, og d. opfordre til og lette idrætsorganisationernes indgåelse af  

 aftaler, der tillader deres medlemmer at blive testet af behørigt  

 autoriserede dopingkontrolgrupper i andre lande.
 4. Parterne forbeholder sig ret til at vedtage  

 antidopingforskrifter og at organisere dopingkontrol på eget initiativ og på  

 eget ansvar, såfremt disse er forenelige med de pågældende principper i denne  

 konvention.
Artikel 5 Laboratorier 1. Hver part forpligter sig til:
a. enten at oprette eller lette oprettelsen inden for sit  

 landområde af et eller flere dopingkontrollaboratorier, der viser sig egnet  

 til indstilling til officiel anerkendelse i henhold til de kriterier, der er  

 vedtaget af den pågældende internationale idrætsorganisation og godkendt af  

 overvågningsgruppen i henhold til betingelserne i artikel 11, stk. 1.  

b, eller b. at bistå sine idrætsorganisationer med at opnå adgang til et  

 sådant laboratorium inden for en anden parts landområde.
 2. Disse laboratorier opfordres til:
a. at foretage det nødvendige for at ansætte og fastholde, uddanne  

 og efteruddanne kvalificerede medarbejdere, b. at forestå egnede forsknings- og udviklingsprogrammer om  

 dopingmidler og -metoder, der anvendes eller mistænkes for at blive anvendt  

 til dopingformål inden for idrætten og om analytisk biokemi og farmakologi  

 med henblik på at opnå en bedre forståelse af forskellige stoffers  

 indvirkning på menneskets krop og deres følgevirkning for idrætspræstationer.
 c. straks at offentliggøre og udsende nye data fra deres  

 forskning.
Artikel 6 Pædagogik 1. Parterne forpligter sig til at udforme og  

 gennemføre, hvor det er hensigtsmæssigt i samarbejde med de berørte  

 idrætsorganisationer og pressen, pædagogiske programmer og  

 informationskampagner, der understreger de helbredsfarer, der er naturligt  

 forbundet med doping og dens skadelige indvirkning på idrættens etiske  

 værdier.
Sådanne programmer og kampagner skal henvende sig til både de unge i  

 skoler og i idrætsklubber og deres forældre samt til voksne idrætsudøvere,  

 officials, instruktører og trænere.
For de lægevidenskabeligt involverede,  

 skal sådanne pædagogiske programmer understrege respekten for den lægelige  

 etik.
 2. Parterne forpligter sig til at opfordre til og  

 fremme forskningen i samarbejde med de berørte regionale, nationale og  

 internationale idrætsorganisationer i måder og metoder til udformning af  

 videnskabeligt baserede fysiologiske og psykologiske træningsprogrammer, som  

 respekterer menneskets integritet.
Artikel 7 Samarbejde med idrætsorganisationer om de foranstaltninger de skal  

 træffe 1. Parterne forpligter sig til at opfordre deres  

 idrætsorganisationer og gennem dem de internationale idrætsorganisationer til  

 at formulere og anvende alle tænkelige foranstaltninger, der falder inden for  

 deres kompetenceområde, til bekæmpelsen af doping inden for idrætten.
 2. Med henblik herpå skal de opfordre deres  

 idrætsorganisationer til at afklare og harmonisere deres respektive  

 rettigheder, forpligtelser og pligter i særdeleshed ved at harmonisere deres:
a. antidoping-bestemmelser på grundlag af de bestemmelser, der er  

 enighed om blandt de pågældende internationale idrætsorganisationer, b. fortegnelser over forbudte farmakologiske kategorier af  

 dopingmidler og dopingmetoder på grundlag af de fortegnelser, som de  

 pågældende internationale idrætsorganisationer er blevet enige om, c. dopingkontrolprocedurer, d. disciplinære procedurer, med anvendelse af aftalte  

 internationale principper for naturlig retfærdighed og med sikring af  

 respekten for de fundamentale rettigheder for idrætsudøvere, der er under  

 mistanke; disse principper omfatter:
i. adskillelse af rapporterende og disciplinære organer, ii. retten for sådanne mistænkte til en retfærdig behandling og til at  

 modtage hjælp fra og være repræsenteret af en anden, iii. klart formulerede og håndhævelige bestemmelser om muligheden for at  

 anke en truffen afgørelse, e. procedurer for pålæggelse af effektive straffeforanstaltninger  

 overfor officials, læger, dyrlæger, instruktører, fysioterapeuter og andre  

 myndighedspersoner og medhjælpere, der forbindes med idrætsudøveres  

 overtrædelser af antidoping-bestemmelserne, f. procedurer til gensidig anerkendelse af suspensioner og andre  

 straffeforanstaltninger pålagt af andre idrætsorganisationer i samme land  

 eller andre lande.
 3. Ydermere skal parterne opfordre deres  

 idrætsorganisationer til:
a. at indføre, i effektivt omfang, dopingkontrol med eller uden  

 forhåndsvarsel til et bestemt tidspunkt uden for konkurrenceafholdelse,  

 hvilken kontrol skal udføres på en måde, der er rimelig for alle  

 idrætsudøvere og omfatter testning og gentestning af udvalgte personer efter  

 behov herfor, efter tilfældig udvælgelse, b. at slutte aftale med idrætsorganisationer i andre lande, der  

 tillader en idrætsudøver, der træner i et andet land, at blive testet af et  

 offentligt anerkendt dopingkontrolhold i det pågældende land, c. at afklare og harmonisere vedtægterne om udvælgelse til  

 deltagelse i idrætsbegivenheder, som vil omfatte antidoping-kriterier, d. at fremme idrætsudøveres egne aktive deltagelse i  

 antidoping-arbejdet i internationale idrætsorganisationer, e. at gøre fuld og effektiv brug af de faciliteter, der er til  

 rådighed til dopinganalyse i de i medfør af artikel 5 nærmere bestemte  

 laboratorier både under og uden for afholdelse af idrætskonkurrencer, f. at undersøge videnskabelige træningsmetoder og at udforme  

 retningslinier til beskyttelse af idrætsudøvere i alle aldre alt efter hvad  

 der er særligt for hver idrætsgren.
Artikel 8 Internationalt samarbejde 1. Parterne indgår et nært samarbejde om de forhold,  

 der er omfattet af denne konvention og opfordrer til et lignende samarbejde  

 mellem deres idrætsorganisationer.
 2. Parterne forpligter sig til:
a. at opfordre deres idrætsorganisationer til at udøve deres virke  

 på en måde, som fremmer anvendelsen af bestemmelserne i denne konvention  

 inden for alle de pågældende internationale idrætsorganisationer, som de er  

 knyttet til, inklusive at nægte at ratificere krav om verdens- eller  

 regionale rekorder medmindre disse er ledsaget af en bekræftet negativ  

 dopingkontrolrapport, b. at fremme samarbejdet mellem personalet i deres  

 dopingkontrollaboratorier, der oprettes eller som har deres virke i medfør af  

 artikel 5, og c. at indlede et bilateralt og multilateralt samarbejde mellem  

 deres dertil indrettede styrelser, myndigheder og organisationer for at opnå,  

 også på det internationale niveau, de mål, der er fastsat i artikel 4, stk.  

 1.
 3. Parterne med laboratorier, der er oprettet eller  

 som har deres virke i medfør af artikel 5, forpligter sig til at bistå andre  

 parter i at tilegne sig den erfaring, faglige dygtighed og de tekniske  

 færdigheder, der er nødvendige for at de kan oprette deres egne laboratorier.
Artikel 9 Fremskaffelse af oplysninger Hver af parterne skal på et af Europarådets officielle sprog til  

 Europarådets generalsekretær fremsende alle relevante oplysninger vedrørende  

 lovgivning og øvrige foranstaltninger, den har truffet med det formål at  

 opfylde betingelserne i denne konvention.
Artikel 10 Overvågningsgruppe 1. Med henblik på opfyldelse af denne konventions mål  

 nedsættes herved en overvågningsgruppe.
2. Enhver part kan være repræsenteret i  

 overvågningsgruppen ved en eller flere delegerede.
Hver part har een stemme.
 3. Enhver stat, der er nævnt i artikel 14, stk. 1, som  

 ikke er part i denne konvention, kan være repræsenteret i overvågningsgruppen  

 ved en observatør.
 4. Overvågningsgruppen kan enstemmigt beslutte at  

 invitere en stat, der ikke er medlem af Europarådet og som ikke er part i  

 konventionen, og enhver berørt idræts- eller anden professionel organisation  

 til at være repræsenteret ved observatør ved et eller flere af sine møder.
5. Det påhviler generalsekretæren at indkalde  

 overvågningsgruppen til møde.
Dens første møde skal afholdes så hurtigt, som  

 det er praktisk muligt, og senest et år efter konventionens  

 ikrafttrædelsesdato.
Den træder derefter sammen efter behov på foranledning  

 af generalsekretæren eller en af parterne.
 6. Et flertal af parterne udgør en beslutningsdygtig  

 forsamling for afholdelse af et møde i overvågningsgruppen.
 7. Overvågningsgruppen mødes privat.
 8. Under forbehold af bestemmelserne i denne  

 konvention, fastlægger og vedtager overvågningsgruppen selv ved enighed sin  

 forretningsorden.
Artikel 11 1. Det påhviler overvågningsgruppen at overvåge  

 anvendelsen af denne konvention.
Den kan i særdeleshed:
a. til stadighed gennemgå bestemmelserne i denne konvention og  

 undersøge behovet for eventuelle ændringer heraf, b. godkende fortegnelsen, og senere revideringer heraf, over de  

 farmakologiske kategorier af dopingmidler og dopingmetoder, der er forbudt af  

 de pågældende internationale idrætsorganisationer som nævnt i artikel 2, stk.  

 1, og stk. 2, og kriterierne for officiel anerkendelse af laboratorier, og  

 senere revideringer heraf, som vedtages af nævnte organisationer som omtalt i  

 artikel 5, stk. 1. a, og fastsætte datoen for, hvornår de pågældende  

 beslutninger skal træde i kraft, c. afholde samråd med de pågældende idrætsorganisationer, d. anbefale parterne foranstaltninger, der skal iværksættes af  

 hensyn til denne konventions formål, e. anbefale egnede foranstaltninger til at holde de pågældende  

 internationale organisationer og offentligheden informeret om de aktiviteter,  

 der foregår inden for rammerne af denne konvention, f. henstille til ministerkomiteen at indbyde de stater, som ikke  

 er medlemmer af Europarådet, til at tiltræde denne konvention, g. stille forslag, der øger konventionens effektivitet.
 2. For at opfylde sin funktion kan overvågningsgruppen  

 på eget initiativ sørge for afholdelse af møder mellem grupper af eksperter.
Artikel 12 Efter hvert møde fremsender overvågningsgruppen en rapport om sit arbejde  

 og konventionens virkemåde til Europarådets ministerkomite.
Artikel 13 Ændringer af konventionens artikler 1. Forslag om ændringer af konventionens artikler kan  

 stilles af en part, Europarådets ministerkomite eller overvågningsgruppen.
 2. Det påhviler Europarådets generalsekretær at sende  

 ethvert ændringsforslag til de stater, der er nævnt i artikel 14 og til  

 enhver stat, som har tiltrådt eller er blevet indbudt til at tiltræde denne  

 konvention efter bestemmelserne i artikel 16.
3. Ethvert ændringsforslag, der stilles af en part  

 eller ministerkomiteen sendes til overvågningsgruppen mindst 2 måneder inden  

 afholdelse af det møde, hvor det kommer til behandling.
Overvågningsgruppen  

 sender ministerkomiteen sin vurdering af det stillede ændringsforslag, om  

 nødvendigt efter at have rådført sig herom med de pågældende  

 idrætsorganisationer.
 4. Ministerkomiteen overvejer det stillede  

 ændringsforslag og enhver vurdering, som overvågningsgruppen har indsendt, og  

 kan vedtage ændringsforslaget.
 5. Ordlyden til ethvert ændringsforslag, der vedtages  

 af ministerkomiteen i overensstemmelse med stk. 4 i denne artikel tilsendes  

 parterne til godkendelse.
 6. Ethvert ændringsforslag, der vedtages i  

 overensstemmelse med denne artikels stk. 4 træder i kraft den 1. i den måned,  

 der følger efter udløbet af et tidsrum på 1 måned efter at alle parter har  

 meddelt generalsekretæren deres accept heraf.
Artikel 14 Afsluttende bestemmelser 1. Denne konvention er åben for undertegnelse af  

 Europarådets medlemsstater, andre stater, der er part i den Europæiske  

 Kulturkonvention og stater, der ikke er medlemmer men som har deltaget i  

 udarbejdelsen af denne konvention, som kan udtrykke deres indvilligelse i at  

 være bundet ved:
a. undertegnelse uden forbehold med hensyn til ratifikation,  

 accept eller godkendelse, eller b. undertegnelse under forbehold af ratifikation, accept eller  

 godkendelse, efterfulgt af ratifikation, accept eller godkendelse.
 2. Ratifikations-, accept- eller  

 godkendelsesinstrumenter skal deponeres hos Europarådets generalsekretær.
Artikel 15 1. Konventionen træder i kraft den 1. dag i den måned,  

 der ligger efter udløbet af et tidsrum på 1 måned efter den dato, hvor 5  

 stater, heraf mindst 4 af Europarådets medlemsstater, har udtrykt deres  

 indvilligelse i at være bundet af konventionen i overensstemmelse med  

 bestemmelserne i artikel 14.
 2. I forhold til en undertegnende stat, som  

 efterfølgende udtrykker sin indvilligelse i at være bundet af den, træder  

 konventionen i kraft den 1. dag i den måned, der ligger efter udløbet af et  

 tidsrum på 1 måned efter datoen for undertegnelsen eller for deponeringen af  

 ratifikations-, accept- eller godkendelsesinstrumentet.
Artikel 16 1. Efter denne konvention er trådt i kraft, kan  

 Europarådets ministerkomite efter samråd med parterne indbyde en  

 ikke-medlemsstat til at tiltræde konventionen ved beslutning truffet ved  

 flertalsafgørelse som fastlagt i artikel 20. d i Europarådets  

 vedtægter og ved enstemmighed blandt repræsentanterne for de kontraherende  

 stater, der er berettigede til at have sæde i komiteen.
 2. I forhold til en tiltrædende stat træder  

 konventionen i kraft den 1. dag i den måned, der ligger efter udløbet af et  

 tidsrum på 1 måned efter datoen for deponeringen af tiltrædelsesinstrumentet  

 hos Europarådets generalsekretær.
Artikel 17 1. Enhver stat kan på tidspunktet for undertegnelsen  

 eller ved deponeringen af sit ratifikations-, accept-, godkendelses- eller  

 tiltrædelsesinstrument nærmere angive det område eller de områder, hvor denne  

 konvention skal være gældende.
2. Enhver stat kan på ethvert senere tidspunkt ved  

 erklæring herom stilet til Europarådets generalsekretær udvide anvendelsen af  

 denne konvention til ethvert andet område efter nærmere angivelse i  

 erklæringen.
I forhold til et sådant område træder konventionen i kraft på  

 den 1. dag i den måned, der ligger efter udløbet af et tidsrum på 1 måned  

 efter datoen for generalsekretærens modtagelse af erklæringen herom.
3. Enhver erklæring afgivet i henhold til de to  

 foregående stykker kan med hensyn til et hvilket som helst territorium nævnt  

 i en sådan erklæring, tilbagetrækkes ved en meddelelse stilet til  

 generalsekretæren.
En sådan tilbagetrækning får virkning fra 1. dag i den  

 måned, der ligger efter udløbet af et tidsrum på seks måneder efter  

 generalsekretærens modtagelse af meddelelsen.
Artikel 18 1. Enhver part kan når som helst opsige denne  

 konvention gennem meddelelse herom stilet til Europarådets generalsekretær.
 2. En sådan opsigelse bliver effektiv den 1. dag i den  

 måned, der ligger efter udløbet af et tidsrum på 6 måneder efter datoen for  

 generalsekretærens modtagelse af meddelelse herom.
Artikel 19 Europarådets generalsekretær skal underrette parterne, de øvrige  

 medlemsstater af Europarådet, andre stater, der er part i den Europæiske  

 Kulturkonvention, stater som ikke er medlemmer men som har deltaget i  

 udarbejdelsen af denne konvention og enhver stat, som har tiltrådt eller er  

 blevet indbudt til at tiltræde den, om:
a. enhver undertegnelse i overensstemmelse med artikel 14, b. deponering af ethvert ratifikations-, accept-, godkendelses-  

 eller tiltrædelsesinstrument i overensstemmelse med artikel 14 eller 16, c. enhver dato for denne konventions ikrafttræden i  

 overensstemmelse med artikel 15 og 16, d. enhver oplysning, der er indsendt i henhold til bestemmelserne  

 i artikel 9, e. enhver rapport, der er udarbejdet i medfør af bestemmelserne i  

 artikel 12, f. ethvert ændringsforslag eller enhver ændring, der er vedtaget i  

 overensstemmelse med artikel 13 og datoen for ændringens ikrafttræden, g. enhver erklæring, der fremsættes i henhold til bestemmelserne i  

 artikel 17, h. enhver meddelelse, der fremsættes i henhold til bestemmelserne  

 i artikel 18 og datoen for opsigelsens ikrafttræden, i. enhver anden handling, meddelelse eller henvendelse, der  

 vedrører denne konvention.
 Til bekræftelse af ovenstående har undertegnede, der er behørigt  

 bemyndiget hertil, undertegnet denne konvention.
Udfærdiget i Strasbourg, den 16.  

 november 1989 i et enkelt originalt eksemplar med engelsk og fransk tekst,  

 som begge har lige Oversættelse Tillæg Oversigt over farmakologiske kategorier af dopingmidler og dopingmetoder I.
Dopingkategorier A.
Stimulerende midler B.
Narkotika C.
Anabolske steroider D. beta-receptorblokerende midler E.
Diuretika F.
Peptidhormoner og analoger II.
Dopingmetoder A.
Doping via blodet B.
Farmakologisk, kemisk og fysiologisk påvirkning III.
Stofkategorier der er underlagt visse begrænsninger A.
Alkohol B.
Marijuana (cannabis) C.
Lokalbedøvende midler D.
Corticosteroider Eksempler I.
Dopingkategorier A.
Stimulerende midler, herunder B.
Narkotiske analgetika, herunder C.
Anabolske steroider, herunder II.
Dopingmetoder A.
Doping via blodet B.
Farmakologisk, kemisk og fysiologisk påvirkning III.
Stofkategorier der er underlagt visse begrænsninger A.
Alkohol B.
Marijuana (cannabis) C.
Lokalbedøvende midler D.
Corticosteroider Bem.: Ovenstående oversigt udgør den fortegnelse over dopingkategorier og  

 -metoder, som blev vedtaget af den internationale olympiske komite i december  

 1991.
 * For testosteron afhænger definitionen af positivbestemmelsen af  

 følgende: Administrationen af testosteron eller anvendelsen af anden  

 påvirkning, hvorved urinens forholdsmæssige indhold af  

 testosteron/epitestosteron overstiger 6. I medfør af artikel 15, stk. 1,  

 trådte konventionen i kraft den 1. marts 1990 for Danmark, Norge, San Marino,  

 Storbritannien og Ungarn.
 Danmark afgav ved undertegnelsen erklæring om, at konventionen  

 indtil videre ikke omfatter Færøerne og Grønland.
 Følgende lande har efterfølgende ratificeret, godkendt eller tiltrådt  

 konventionen på de vedføjede datoer:
