E.K.1 Indtægter E.K.2 Udgifter E.K.1 Indtægter E.K.1.1 Indtægter ved udlejning Indtægter fra udlejevirksomhed er som hovedregel indkomstskattepligtige,  

 jf.
SL § 4 b.
Indtægterne medregnes som udgangspunkt i den personlige  

 indkomst.
E.K.1.2 Særregler Der gælder særlige regler ved udlejning af værelser og udlejning af en  

 helårsbolig i en del af året.
Der henvises til A.D.3.2.2.1.
E.K.1.3 Indtægter ved udlejning i øvrigt Bortset fra de nævnte særlige regler ved udlejning af værelser og  

 udlejning af en helårsbolig i en del af året gælder, at indtægter ved  

 udlejning og bortforpagtning skal medregnes ved indkomstopgørelsen.  

 Beskatningen sker i det indkomstår, lejen vedrører.
Det kontant indgåede  

 lejebeløb reguleres med forskydningerne i skyldige beløb og med bevægelsen i  

 forudbetalte lejesummer på opgørelsestidspunktet, lsr. 1950.32. Indtægter  

 vedrørende en- og tofamilieshuse mv., der i hele året udelukkende benyttes  

 til udlejning, medregnes ved opgørelsen af den personlige indkomst.
Det samme  

 gælder indtægter, herunder lejeværdi af egen bolig, for ejendomme med 3 eller  

 flere lejligheder.
Det er en forudsætning, at lejeværdien af egen bolig  

 svarer til udlejeværdien.
Hvis lejeværdien af egen bolig beregnes efter LL §  

 15 C (procentreglerne), skal beløbet selvangives som kapitalindkomst, se  

 A.D.3.4.5.
TfS 1996, 298 (ØLD). Skatteministeriet tog bekræftende til genmæle overfor  

 sagsøgerens påstand om, at virksomhedsordningen kunne anvendes for indtægter  

 ved udlejning af et enfamilieshus i en del af året, hvori en flerårig  

 udlejning påbegyndtes.
Se også Skatteministeriets kommentar i TfS 1996, 306.  

 Det følger heraf, at en flerårig udlejning af et en- eller tofamilieshus mv.  

 kan anses for erhvervsmæssig allerede i påbegyndelsesåret.
For personer, der  

 ikke anvender virksomhedsordningen, skal indtægter ved udlejningen medregnes  

 til den personlige indkomst, hvorimod lejeværdien af egen bolig for den  

 periode, skatteyderen har beboet ejendommen, skal medtages i  

 kapitalindkomsten.
 Forudbetalt huslejeindtægt periodiseres, således at udlejeren kun er  

 skattepligtig af lejeindtægterne vedrørende det pågældende indkomstår.
 En skatteyder, der overtager en ejendom i løbet af det regnskabsår, der  

 ligger til grund for ansættelsen, skal ved indkomstopgørelsen alene medregne  

 den lejeindtægt, som vedrører hans ejertid, og kan tilsvarende kun fradrage  

 de udgifter (prioritetsydelser, skatter mv.), som det reelt har påhvilet ham  

 at betale, lsr. 1942.32, 1943.30, 1941.25 og 120. Ved ejendomsoverdragelser  

 foreligger der iøvrigt næsten altid en refusionsopgørelse, hvorved  

 lejeindtægten og de løbende udgifter deles mellem de to ejere med  

 overtagelsesdagen som skæringsdag.
 Udlejning til slægtninge o.lign.
 *SL § 4 b finder ligeledes anvendelse ved udlejning mellem nærtstående  

 personer, således at udlejeren beskattes af den betalte leje, såvel som af  

 den ikke-betalte leje, der udgør forskellen op til den objektive  

 udlejningsværdi.
 Forskelsbeløbet kan endvidere anses som en gave til lejeren.
 Der er aftalefrihed ved indgåelse af lejeaftaler i ikke-regulerede  

 kommuner, medmindre lejens størrelse væsentligt overstiger det lejedes værdi,  

 jfr. lejelovens § 47.
 I de regulerede kommuner er der regler for lejens størrelse ved indgåelse  

 af lejeaftaler, jfr. boligreguleringslovens § 7 om omkostningsbestemt leje,  

 medmindre den pågældende ejendom har 6 eller færre beboelseslejemål.
 For ejendomme med 6 eller færre beboelseslejemål finder reglerne om  

 omkostningsbestemt leje ikke direkte anvendelse, men det gælder dog , at  

 lejen ikke kan overstige den leje, der betales for tilsvarende lejemål med  

 omkostningsbestemt husleje.
Det påhviler skatteyderen at fremkomme med en dokumenteret beregning af  

 den omkostningsbestemte husleje, hvis han ønsker, at beregningen indgår i den  

 ligningsmæssige behandling af hans indkomst.* I praksis undlader man  

 forhøjelse i tilfælde, hvor forskellen mellem den skønnede faktiske  

 udlejningsværdi og den betalte leje er mindre væsentlig.
Hvor forhøjelse af  

 lejen gennemføres, må den for indflytningsåret skønnede objektive lejeværdi  

 reguleres i senere år i takt med lejelovgivningens regler om  

 lejeforhøjelser.*TfS 1997,644 (LSR), jfr.
TfS 1997.750.
Ved fastsættelse af udlejningsværdien for et parcelhus, der var udlejet  

 fra far til søn, kunne der sættes en objektiv værdi af det udlejede.
Da  

 ansættelserne imidlertid ikke vedrørte indflytningsåret, men senere  

 indkomstår, skulle lejelovens regler om lejeforhøjelse iagttages, og  

 regulering skulle derfor foretages i overensstemmelse med reglerne i  

 boliglovgivningen om omkostningsbestemt leje.* Hvis lejekontraktens  

 udformning og parternes forhold i øvrigt tyder på, at ejeren har givet et  

 endeligt og bindende tilsagn om at yde delvis fribolig, kan ydelsen heraf  

 være omfattet af LL § 12. Et sådant tilfælde forelå i HD af 8. feb. 1980  

 (skd. 53.168), hvor ejeren udlejede sin ejerlejlighed til sin svigermoder på  

 vilkår, at lejekontrakten var uopsigelig i lejerens levetid, og i  

 lejekontrakten var i øvrigt anført, at lejeren var bekendt med, at  

 lejligheden af familiemæssige grunde stilles til rådighed for hende på de i  

 kontrakten anførte betingelser.
Der henvises til afsnit A.D.3.2.2.1  

 vedrørende de særlige regler for fribolig til forældre mv.
Om den  

 skattemæssige behandling af fri- og aftægtsboliger, se i øvrigt A.B.6.4 ,  

 A.F.4.4.5.1 og A.F.4.4.6.
Udlejning til aktionærer Reglerne om tilsidesættelse af den aftalte leje gælder også for et  

 aktieselskabs udlejning til aktionærerne.
I HD af 14. maj 1984 (skd. 70.592)  

 vedrørende et aktieselskabs udleje af ejendomme til aktionærer, blev det  

 således bl.a. fastslået, at lejeaftalerne mellem selskabet og aktionærerne  

 ikke kunne danne grundlag for den skattemæssige ansættelse af lejeværdien,  

 men at skattemyndighederne havde været berettiget til at fastsætte  

 lejeværdien efter et skøn over den til enhver tid gældende udlejningsværdi.
Sommerhuse Vedrørende udlejning af sommerhuse henvises til afsnit E.A.1.2.3.6. og  

 A.D.3.2.7. Udlån af et sommerhus til en snæver vennekreds i relativt korte  

 perioder medfører ikke, at ejeren skal beskattes af en objektiv opnåelig  

 lejeindtægt, Skat 1985.5.136.
Egen bolig Når ejeren af en udlejningsejendom selv har bolig i en af lejlighederne,  

 skal han ved indkomstopgørelsen medregne den til enhver tid gældende  

 udlejningsværdi af boligen, jf.
SL § 4, stk. 1, litra b.
Der kan ikke ske nedsættelse heraf, selv om ejeren er fyldt 67 år, idet  

 lempelsesreglen i LL § 15 E, stk. 2, ikke kan finde anvendelse i disse  

 tilfælde, jf.
Skat 1986.9.557. *Se A.D.3.4.5 om muligheden for at beregne  

 lejeværdi af egen bolig efter procentreglerne i LL § 15 C, herunder for ejere  

 af udlejningsejendomme med 6 eller færre beboelseslejligheder og for  

 deltagere i visse boligfællesskaber.
Se A.D.3.3.3 om udlejningsværdiens anvendelse i samejesituationer, hvor en  

 medejer ikke bebor ejendommen.* Når en sælger forbeholder sig brugsret Har sælgeren forbeholdt sig vederlagsfri bopælsret i et på forhånd fastsat  

 tidsrum, bliver køberen beskattet af en skønnet lejeindtægt, da bopælsretten  

 må antages at være taget i betragtning ved købet.
Køberen kan ikke fradrage  

 en aftægtsydelse svarende til lejen, da ydelsen er tidsbestemt og derfor ikke  

 omfattet af LL § 12. Se lsr. 1973.22, lsr. 1971.19 og lsr. 1983.95.
 Køberen af en landbrugsejendom, hvoraf en del var stillet vederlagsfrit  

 til rådighed for sælgeren, skulle indtægtsføre en skønnet jordleje, selv om  

 det ikke af skøde mv. kunne fastslås, at købesummens størrelse havde været  

 påvirket af den vederlagsfrie benyttelse.
TfS 1995, 138 (LSR). En køber af en ejendom fik rente- og afdragsfrit  

 udsættelse med betaling af restkøbesummen for ejendommen, mod at sælger  

 opnåede benyttelsesret til stuehus m.m.
Køberen blev beskattet af en skønnet  

 lejeindtægt, og Landsskatteretten fandt ikke, at der efter SL § 6 e kunne  

 indrømmes fradrag for en til lejeindtægten svarende renteudgift.
 I forbindelse med køb af sommerhus pr. 15. juni 1985 accepterede køberen,  

 at sælgeren, der allerede havde lejet sommerhuset ud sammen med en række  

 andre huse for perioden 1. juni-31. okt., skulle have lejeindtægten  

 hidrørende herfra mod tilsvarende nedsættelse i købesum og kontantudbetaling.  

 Køberen blev anset for skattepligtig af lejeindtægten for perioden 15.  

 juni-31. okt. efter standardfradrag på 40 pct., Skat 1990.5.382 (TfS 1990,  

 241).
Et beløb på 50.000 kr., der blev berigtiget ved, at sælgeren af en ejendom  

 forbeholdt sig lejeindtægten for nogle garager i 13 år, blev anset for  

 forudbetalt husleje, som skulle indtægtsføres over 13 år.
Ydelsen blev ikke  

 anset for omfattet af LL § 12, Skat 1986.1.70 (TfS 1986,98).
E.K.1.4 Tilskud Tilskud er i almindelighed indkomstskattepligtige, medmindre andet  

 udtrykke-lig er hjemlet.
 Skattefrihed er eksempelvis hjemlet i:
 1) Lovbek. nr. 837 af 7. okt. 1992 om statstilskud til udnyttelse af  

 vedvarende energikilder mv.
 2) Lovbek. nr. 80 af 6. marts 1985 om tilskud til dræning og vanding.
 3) LL § 7 E om tilskud til bygningsarbejder på fredede bygninger ydet  

 efter § 16, stk. 1, i lov om bygningsfredning samt andre offentlige tilskud,  

 der ydes til samme formål. (Se A.D.3.4.1).
4) LL § 7 F, stk.1, om, 5) LL § 7 F, stk. 3, hvorefter tilskud, der er ydet til nedsættelse af  

 lejeforhøjelser i henhold til lov om privat byfornyelse § 6 a, ikke skal  

 medregnes til lejerens skattepligtige indkomst.
 6) LL § 7 F, stk. 4, hvorefter kompensation i henhold til lov om  

 statstilskud til fremme af tilslutning til kulkraftvarme ikke skal medregnes  

 til forbrugerens skattepligtige indkomst.
 I tilfælde af skattefrihed er der visse skattemæssige konsekvenser, der  

 skal iagttages:
 1) Vedligeholdelsesudgifter, der er betalt ved tilskud, kan ikke fradrages  

 ved indkomstopgørelsen.
 2) Ejerens ret til standardfradrag efter LL § 15 J berøres ikke af  

 tilskuddet.
 3) Forbedringer, der er betalt ved tilskud til en lejer, medregnes ikke  

 ved ejerens indkomstopgørelse, selv om de har virket værdiforøgende på  

 ejendommen.
 4) Udgifter til forbedringer, der er betalt ved tilskud, medregnes ikke  

 ved opgørelsen af grundlaget for skattemæssige afskrivninger og kan ikke  

 tillægges anskaffelsessummen ved opgørelse af den skattemæssige fortjeneste  

 ved afståelse af den forbedrede ejendom.
 5) I de tilfælde, hvor der ydes tilskud til arbejde, der udføres af  

 ejendommens eller lejlighedens indehaver og inden for hans fag eller hertil  

 nært knyttede fagområder, vil den pågældende være indkomstskattepligtig af  

 værdien af det således udførte arbejde.
 Hvor der ydes tilskud til arbejder, der efter de normale regler både er  

 vedligeholdelse og forbedring, fordeles tilskuddet forholdsmæssigt på  

 vedligeholdelses- og forbedringsudgifterne, således at den del af  

 vedligeholdelsesudgifterne, der dækkes af skattefrit tilskud, ikke kan  

 fratrækkes.
 Ydes tilskud alene til forbedringsudgifter, berøres et eventuelt fradrag  

 for vedligeholdelsesudgifter ikke af tilskuddet.
 Hvor udgiftsbeløbet vedrører flere arbejder, og fordelingen mellem  

 vedligeholdelse og forbedring er forskellig, fordeles tilskuddet først  

 forholdsmæssigt på de enkelte arbejder og derefter for hvert enkelt arbejde i  

 forholdet mellem vedligeholdelse og forbedring.
En villaejer modtog et tilskud til udskiftning af vinduer fra en  

 selvstændig fond, der havde til formål at bevare arkitektonisk og  

 kulturhistorisk værdifulde huse.
Ejendommen var ikke fredet.  

 Landsskatteretten fandt ikke fornøden hjemmel til at udeholde det modtagne  

 tilskud fra skatteyderens samlede årsindtægter jf.
SL § 4, lsr. 1985.31.
Et engangstilskud på 2.400 kr. blev ydet til de lodsejere, der tilsluttede  

 sig et fjernvarmeværk.
Tilskuddet skulle medgå til de udgifter, der var en  

 direkte følge af tilslutning til fjernvarmeværket.
Ligningsrådet fandt, at  

 tilskuddet måtte anses som erstatning for udgifter, der blev påført  

 lodsejerne i forbindelse med overgang til fjernvarme, hvorfor tilskuddet ikke  

 skulle medregnes ved indkomstopgørelsen, medmindre de afholdte udgifter i  

 forbindelse med installationen var fradragsberettigede.
Tilskud efter saneringsloven og byfornyelsesloven I henhold til lovbkg. nr. 658 af 11. aug. 1993 om byfornyelse og  

 boligforbedring kan det offentlige yde tilskud og lån til ejere til dækning  

 af tab ved gennemførelse af saneringsplaner.
Det saneringstab, hvortil der  

 kan ydes tilskud, er summen af:
 1. Anskaffelsessum for ejendommen.
 2. Udgifter til nedrivning eller delvis nedrivning.
 3. Udbetaling af diverse erstatninger.
 4. Driftstab, d.v.s. tab ved, at en del af ejendommen i en periode står  

 ubenyttet, inden saneringen iværksættes.
 5. Rentetab.
 Den del af tilskuddet, som dækker skattemæssige driftstab (punkt 4) og  

 rentetab (punkt 5), medregnes ved indkomstopgørelsen.
 Ejeren kan ikke fradrage eller afskrive erstatninger, der er ydet til  

 lejere for fraflytning i »utide«, i den udstrækning erstatningen er  

 dækket af saneringstilskud (punkt 3). Erstatninger herudover ydet for  

 ophævelse af lejemål til privat beboelse kan ikke afskrives (eller  

 fradrages), lsr. 1972.132.
 Den del af tilskuddet, der dækker anskaffelsessummen for ejendommen (punkt  

 1), er ikke indkomstskattepligtig.
 Da nedrivningsudgiften (punkt 2) kan indgå i afskrivningsgrundlaget for  

 den bygning, der genopføres, kan den del af nedrivningsudgiften, der ikke er  

 dækket af tilskud, afskrives sammen med anskaffelsessummen for den nye  

 bygning, lsr. 1971.43.
 Saneringstilskud, der bliver udbetalt til ejeren eller for hans regning  

 anvist til håndværkere eller erstatningsberettigede lejere, skal i henseende  

 til ejerens indkomstopgørelse og/eller afskrivningsgrundlag fordeles  

 forholdsmæssigt på de under punkterne 1-5 anførte poster, idet  

 udgiftsbeløbene under punkt 1-5 benyttes som forholdstal.
 Der gælder ikke særlige skatteretlige regler for saneringslån, men disse  

 behandles skattemæssigt som ethvert andet lån.
 Erstatning for saneringstab i medfør af saneringslovens § 21, stk. 4, er  

 skattefri.
 I TOLD*SKAT Nyt 1993.17.787 (ØLD) (TfS 1993,359) er det fastslået, at der  

 ikke er fradrag for afholdte vedligeholdelsesudgifter dækket af erstatning  

 udbetalt i medfør af saneringslovens § 2l, stk. 4.
*TfS 1997,765 (LSR). Ved opgørelsen af fradragsberettigede udgifter skulle  

 der ske modregning med et beløb (indekslån), der var modtaget som skattefrit  

 statstilskud efter byfornyelsesloven, jfr.
Ligningslovens § 7 F, stk. 2.* E.K.1.5 Andre indtægter Erstatning for midlertidig rådighedsindskrænkning af kortere varighed,  

 evt. et kort åremål, sidestilles med lejeindtægt.
Benzinforhandlerkontrakter kan kun indgås for et tidsrum af 3 år.
Ydes der  

 tilskud i forbindelse med sådanne kortvarige kontrakter, skal hele tilskuddet  

 indtægtsføres i takt med, at benzinforhandleren opnår endelig ret til  

 tilskuddet i henhold til kontrakten.
 Tilskud fra lejerne til installation af fjernvarme anses for en  

 huslejeydelse, der skal medregnes ved ejerens indkomstopgørelse, lsr.  

 1960.20.
 Ligeledes har Landsskatteretten anset de af lejerne betalte andele af  

 brandsikringsudgifter som skattepligtig lejeindtægt for udlejeren, lsr.  

 1982.34.
Varmeafgift Varmeafgift fra lejere påvirker ikke en ejendoms driftsregnskab, når  

 ejeren blot har påtaget sig at forsyne lejlighederne med varme og varmt vand  

 mod refusion af udgiften til brændsel mv. fra lejerne.
Hvis lejerne derimod betaler en fast afgift, skal denne tages til indtægt,  

 og udgifterne fradrages.
Bor ejeren selv i ejendommen, kan den samlede  

 varmeudgift kun fradrages, når der indtægtsføres et beløb svarende til  

 ejerens eget forbrug af varme, lsr. 1945.16, 1946.171, 1947.29 og 104.
 E.K.1.6 Vedligeholdelseskonti mv.
 Beløb, der afsættes på konto for indvendig og udvendig vedligeholdelse, og  

 som ikke er omfattet af reglerne i LL § 14 G (se E.K.1.8 og E.K.2.14),  

 tilhører udlejeren på samme måde som den øvrige del af lejeindtægten.
 Beløbene er derfor indkomstskattepligtige for udlejeren, se U.f.R.  

 1959.656H.
 Når udlejeren senere afholder vedligeholdelsesudgifter, kan disse  

 fradrages efter almindelige regler, lsr. 1958.149. De særlige regler om  

 begrænsningen i adgangen til at fradrage udgifter til vedligeholdelse af  

 nyerhvervede ejendomme gælder også i disse tilfælde.
Beløb, der indestår på en udlejningsejendoms vedligeholdelseskonti, og som  

 ved salg af ejendommen godskrives køberen, er fradragsberettiget ved  

 opgørelsen af fortjeneste, som beskattes i medfør af bestemmelsen i SL § 5 a  

 eller efter reglerne i EBL, men beløbene kan ikke fradrages som driftsudgift  

 ved indkomstopgørelsen i salgsåret, jf.
TOLD-SKAT Nyt, 1991.21.1-215 (HD)  

 (TfS 1991,457).
E.K.1.7 Forbedringer bekostet af en lejer Når en lejer af fast ejendom på egen bekostning foretager installationer,  

 ombygninger eller andre forbedringer af det lejede, opstår spørgsmålet, om  

 ejendommens ejer skal indkomstbeskattes af en »værdiforøgelse«.
 Såfremt »forbedringerne« kun kan antages at have betydning, så  

 længe den pågældende lejer benytter lokalerne, er ejeren ikke skattepligtig  

 af noget beløb, se HD. i U.f.R. 1958.1128, hvor det fandtes så usikkert, om  

 der forelå en varig værdiforøgelse, at beskatning hos ejeren ikke kunne ske.
 Hvor forbedringen derimod antages at have værdiforøgende betydning ud over  

 lejetiden, er ejeren normalt indkomstskattepligtig af værdiforøgelsen.
 Skattepligten indtræder i det år, hvor forbedringen er tilendebragt, jf.  

 lsr. 1981.84. En gårdejer blev anset indkomstskattepligtig af værdien af den  

 varige forbedring, der var tilført hans landbrugsejendom ved, at hans søn,  

 til hvem ejendommen var bortforpagtet, havde opført en driftsbygning på den,  

 idet værdiforøgelsen ansås som et accessorium til forpagtningsafgiften.  

 Ligeledes blev en gårdejer beskattet af den værdiforøgelse, som en dræning,  

 der var foretaget af forpagteren, havde tilført ejendommen, lrs. 1983.32.
Ved bedømmelsen af værdiforøgelsens størrelse kan der tages udgangspunkt i  

 den stigning i ejendomsværdien, der er en følge af lejerens forbedringer.
Der  

 må dog endvidere tages hensyn til en evt. modydelse fra ejerens side, f.eks.  

 i form af en påtagen forpligtelse overfor lejeren.
Af skd. 30.244 fremgår, at  

 ejeren (udlejeren) anses alm. indkomstskattepligtig af den varige  

 værdiforøgelse, der tilføres grundene gennem lejerens bekostning af  

 byggemodning mv. på det tidspunkt, hvor disse arbejder udføres, samt at der  

 ved ansættelsen af denne værdi bør tages hensyn til den indrømmede  

 uopsigelighed af lejemålet.
E.K.1.8 Bundne beløb i Grundejernes Investeringsfond Lov om midlertidig regulering af boligforholdene indeholder i § 55 nærmere  

 regler om binding og udbetaling af de såkaldte normaliseringsforhøjelser.
Efter disse regler havde udlejeren pligt til at binde en del af  

 normaliseringsforhøjelserne, der var et led i boligforliget fra 1967, i Grundejernes Investeringsfond.
Beløbene kunne fradrages ved  

 indkomstopgørelsen for indbetalingsåret, jf.
LL § 14 B, stk. 1. Beløbene  

 skulle bindes for en periode af 15 år.
Ved periodens udløb tilbagebetales  

 beløbene over 10 år med lige store andele hvert år.
Beløb, der frigives ved bindingsperiodens udløb, samt beløb, der frigives  

 eller udbetales efter boligreguleringslovens § 55b, stk. 2, skal medregnes i  

 indkomsten for det indkomstår, hvori beløbet kan kræves udbetalt, jf.
LL §  

 14B, stk. 3.
Beløb, der frigives efter boligreguleringslovens § 55b, stk. 1, medregnes  

 ikke ved indkomstopgørelsen, men der svares i stedet en afgift til  

 statskassen på 40 pct., jf.
LL § 14 C.
Indskyderen kan efter boligreguleringslovens § 55 a på visse betingelser  

 kræve de bundne beløb frigivet, hvis der efter den 1. jan. 1984 udføres  

 arbejde på ejendommen.
Beløb, der udbetales efter boligreguleringslovens § 55  

 a, behandles skattemæssigt efter reglerne i LL § 14 G, se herom E.K.2.14.
 Se i øvrigt pkt. 7 i skd.cirk. nr. 72 af 17. april 1996 om LL.
Renterne af de bundne beløb i Grundejernes Investeringsfond skal medregnes  

 i kapitalindkomsten for det indkomstår, hvori de kan kræves udbetalt, jf.
LL  

 § 14B, stk. 2.
Bundne beløb, der frigives ved bindingsperiodens udløb, jf.  

 boligreguleringslovens § 55 skal medregnes ved opgørelsen af den personlige  

 indkomst i det år, hvori beløbet kan kræves udbetalt, jf.
LL § 14 B, stk. 3,  

 1. pkt.
E.K.1.9 Udlodning af reservefondsandele Ved udlodning af reservefondsandele i forbindelse med indfrielse af gamle  

 lån beskattes 2/3 af det beløb, hvormed udlodningen overstiger det  

 oprindelige indskud, hvad enten udlodning sker ved en kontant udbetaling med  

 det fulde beløb, eller ved at beløbet helt eller delvis anvendes som indskud  

 til reservefond i et nyt lån.
Udlodningen er kapitalindkomst.
 I de tilfælde hvor udlodning af reservefondsandele - ved udbetaling eller  

 ved afskrivning på indskud vedrørende et nyt lån - finder sted over to eller  

 flere år, beskattes reservefondsandelen først, når udlodningen i alt  

 overstiger det oprindelige indskud, og beskatningen vil da omfatte 2/3 af  

 forskellen mellem udlodning og det oprindelige indskud.
 Reservefondsudlodning, der finder sted ved ekstraordinær afskrivning på  

 restgælden uden at stå i forbindelse med indfrielse af lånet, skal for 2/3's  

 vedkommende medtages ved indkomstopgørelsen.
 Den pantedebitor, som modtager udlodningen, beskattes fuldt ud i  

 ovennævnte omfang, uanset om en del af den skattepligtige reserveoplægning er  

 opsamlet i reservefonden før hans besiddelsestid.
 Reglerne er vedtaget af Ligningsrådet.
E.K.2 Udgifter E.K.2.1 Prioritetsydelser Renter af indestående prioriteter kan fradrages.
Også renter af vej- og  

 kloakgæld kan fradrages.
Om betingelserne for fradrag af renter henvises i  

 det hele til A.E.1.
Optagelse og indfrielse af lån Ved optagelse af nye lån kan hele den første terminsydelse - bortset fra  

 det deri indeholdte afdrag på hovedstolen og det ved lånets stiftelse  

 pligtige reservefondsindskud - fradrages, selv om lånet ikke har været  

 løbende i hele tidsrummet siden den foregående termin.
*Kurstab eller kursgevinster i forbindelse med indfrielse af et gammelt  

 lån eller optagelse af et nyt lån behandles efter KGL.
Se A.D.2.  

 Realkreditlån med tilknyttet kurstabsfradrag i restløbetiden i forbindelse  

 med omlægning af lån, der er optaget før den 19. maj 1993 og indfriet inden  

 den 1. januar 1996, behandles dog efter LL § 6.* Morarenter, gebyr Morarenter (strafrenter) af for sent betalte ydelser til kreditforeninger  

 mv. kan fratrækkes i opkrævningsåret - eller eventuelt i det år, de vedrører,  

 se A.E.1.1.2.
 Hvis renter eller afdrag på et pantebrev ikke betales rettidigt, kan  

 kreditor forlange et gebyr på 2 pct. af den forfaldne ydelse (dog mindst 50  

 kr.). Dette gebyr kan ikke fratrækkes, skd.34.267.
 Bidrag til reservefonds mv.
De løbende bidrag til reservefonds og administration til  

 realkreditinstitutioner er fradragsberettigede i kapitalindkomsten.
Det  

 indskud til reservefonds på 2-3 pct. af lånebeløbet, der skal betales ved  

 stiftelse af nye lån, er derimod ikke fradragsberettiget.
E.K.2.2 Ejendomsskatter Ejendomsskat kan ikke fradrages for ejerboliger, hvoraf lejeværdien  

 beregnes efter procentreglerne i ligningsloven, jf.
LL § 14, stk. 2.
 Ejendomsskatter kan således ikke fratrækkes for en- og tofamiliehuse,  

 sommerhuse, ejerlejligheder, stuehuse til landbrug mv. når ejendommen tjener  

 til bolig for ejeren.
Hvis ejendommene udlejes, er der fradragsret for ejendomsskatterne.
Sker  

 udlejning i hele kalenderåret, foretages fradraget i den personlige indkomst.
Er der tale om udlejning i en del af kalenderåret, kan en forholdsmæssig  

 del af ejendomsskatterne fradrages i kapitalindkomsten, hvis lejeindtægten  

 skal medregnes i kapitalindkomsten, og i den personlige indkomst, hvis  

 lejeindtægten skal medregnes heri.
Dette gælder ikke ved udlejning af  

 fritidsboliger i en del af året, når reglerne i LL § 15 O, stk. 1 og 2,  

 benyttes.
 Endvidere kan ejendomsskatter ikke fradrages ved udlejning af en  

 helårsbolig i en del af indkomståret, når reglerne i LL § 15 P, stk. 2,  

 benyttes.
For udlejningsejendomme kan ejendomsskatter fradrages ved  

 indkomstopgørelsen.
Fradraget foretages i den personlige indkomst.
Dette  

 gælder også ejerens bolig i en egentlig udlejningsejendom med tre eller flere  

 selvstændige lejligheder.
Fradrag indrømmes dog ikke for ejendomme omfattet  

 af LL § 15 C.
For ejendomme, der både tjener til bolig for ejeren og anvendes  

 erhvervsmæssigt, er der fradragsret for den del af ejendomsskatterne, som kan  

 henføres til ejendommens anvendelse til erhverv.
Benyttes ejendommen  

 erhvervsmæssigt i væsenligt omfang, således at der foreligger en  

 vurderingsfordeling som nævnt i LL § 15 B, stk. 5, foretages fradraget i den  

 personlige indkomst.
Er den erhvervsmæssige benyttelse af mindre omfang,  

 foretages fradraget i kapitalindkomsten.
Ejendomsskatter, der kan henføres til den del af et enfamilieshus, der  

 udlejes til beboelse, kan fradrages, TOLD-SKAT Nyt 1992.7.214 (lsr) (TfS  

 1992,185). Fradraget foretages i kapitalindkomsten.
Det samme er gældende for  

 den del af ejendomsskatterne, der kan henføres til den del af et  

 tofamilieshus, der ikke beboes af ejeren.
Ejendomsskatter kan dog ikke  

 fradrages, hvis reglerne i LL § 15 P, stk. 1 og 2, om udlejning af værelser  

 og udlejning af en helårsbolig i en del af indkomståret benyttes.
 For ejendomme, der benyttes til landbrug og skovbrug, gartneri,  

 frugtplantage eller planteskole, fordeler vurderingsmyndighederne både  

 grundværdi og ejendomsværdi på stuehus med tilhørende grund og have og på den  

 øvrige ejendom, jf. vurderingslovens § 33, stk. 4 og 7. For disse ejendomme  

 kan fordelingen af grundskyld ske med udgangspunkt i de respektive  

 vurderingsfordelinger.
For blandede ejendomme i øvrigt vil der foreligge vurderingsfordeling af  

 ejendomsværdien, hvis 25 pct. eller derover af ejendommen anvendes  

 erhvervsmæssigt.
Vurderingsmyndighederne foretager derimod ikke fordeling af  

 grundværdien, der er grundlaget for grundskylden.
 Ligningsmyndighederne må derfor i disse tilfælde skønne over, hvor meget  

 af ejendomsskatterne der kan henføres til ejerboligen og hvor meget til  

 erhvervsdelen.
 I almindelighed vil der være en vejledning for dette skøn i den  

 foreliggende fordeling af ejendomsværdien, men man må være opmærksom på, at  

 der vil være en række tilfælde, hvor grundværdien og dermed grundskylden vil  

 vedrøre erhvervsdelen i højere eller mindre grad, end tilfældet er for  

 ejendomsværdiens vedkommende.
For tofamilieshuse, hvor den ene lejlighed tjener til bolig for ejeren,  

 vil vurderingsmyndighederne ligeledes foretage en fordeling af  

 ejendomsværdien på hver af de to selvstændige lejligheder.
Der foretages ikke  

 en fordeling af grundværdien.
For tofamilieshuse kan ligningsmyndighederne  

 derfor på samme måde som for blandede ejendomme tage udgangspunkt i  

 vurderings-fordelingen ved et skøn over fordelingen af ejendomsskatterne.
I praksis vil der også være tilfælde, hvor en tofamiliesejendom er i  

 sameje mellem de to familier, der bebor hver sin lejlighed i ejendommen.
I  

 sådanne tilfælde må alle ejendomsskatter efter loven normalt betragtes som  

 vedrørende ejerboliger og ingen del kan således fratrækkes.
Ved afgørelsen af  

 om ejendomsskatterne kan fradrages skal der dog efter LL § 14, stk. 3,  

 bortses fra uvæsentlig erhvervsmæssig benyttelse af en ejendom, der tillige  

 tjener til bolig for ejeren.
I almindelighed må en erhvervsmæssig anvendelse  

 af en ejendom anses for uvæsentlig, hvis den svarer til mindre end 10 pct. af  

 den pågældende ejendom.
Det samme er gældende ved udlejning til beboelse af  

 en del af et enfamiliehus.
Fradragsretten for ejendomsskatterne er ophævet for ubebyggede grunde, der  

 er erhvervet med henblik på privat benyttelse, f.eks. til opførelse af bolig  

 til ejeren, og ikke senere er overgået til erhvervsmæssig benyttelse.
Dette  

 gælder for alle grunde, der ikke anvendes erhvervsmæssigt eller henhører  

 under ejerens næring, hvad enten der beregnes lejeværdi eller ej.
Således er  

 fradrag nægtet for ejendomsskatterne vedrørende 2 ubebyggede grunde, der  

 efter det oplyste var erhvervet uden noget bestemt formål, idet den passive  

 anvendelse som kapitalanbringelse efter Landsskatterettens opfattelse  

 henhørte under privatsfæren, jf.
Skat 1986.6.404 (TfS 1986,332).
 Landsskatteretten har statueret, at der ikke var fradrag for  

 ejendomsskatter på en ubebygget grund, der var erhvervet med videresalg for  

 øje, idet dette ikke kunne anses for erhvervsmæssig udnyttelse af grunden,  

 Skat 1987.6.440 (TfS 1987,321).
I TfS 1994, 216 (LSR) blev et selskab, som drev virksomhed med bl.a. køb  

 og salg af fast ejendom, anset for berettiget til at fradrage ejendomsskatter  

 for en byggegrund, der var erhvervet med henblik på videresalg.
Grunden var  

 ikke anskaffet med privat benyttelse for øje, men med henblik på  

 erhvervsmæssig udnyttelse.
Skat 1990.5.388 (LSR) (TfS 1990,249) . En skatteyder havde købt nogle  

 ejendomme med henblik på udlejning efter istandsættelse. 2 ejendomme blev  

 solgt på grund af for store nødvendige istandsættelser.
For disse blev kun  

 godkendt fradrag for ejendomsskatter - begrænsningen i LL § 14, stk. 2,  

 gælder kun for parcelhuse mv., der bebos af ejeren - mens el- og  

 forsikringsudgifter ikke kunne fradrages.
En tredje ejendom blev efter et par  

 års istandsættelse udlejet, og her blev godkendt fradrag også for el- og  

 forsikringsudgifter.
En landbrugsejendom på ca. 13,6 ha, hvor stuehuset var ubeboet og  

 ubeboeligt, og hvor en del af jorden var bortforpagtet og resten tilplantet  

 med juletræer, blev anset for erhvervsmæssigt benyttet, således at  

 ejendomsskatterne fuldt ud var fradragsberettigede, jf.
Skat 1986.9.550 (TfS  

 1986,470). Se også Skat 1989.6.474 (TfS 1989,378).
 Arbitrio de Plus-Valia - en éngangsafgift baseret på værdistigning  

 - ved køb af fast ejendom i Spanien, anses ikke for fradragsberettiget, jf.  

 Skat 1986. 6.406 (TfS 1986,355).
Fradragstidspunktet Det er afgørende for fradrag efter LL § 14, stk. 1, om der foreligger en  

 retlig forpligtelse til at afholde den pågældende udgift.
Det kræves hverken,  

 at udgiften er forfalden eller faktisk afholdt.
Skatteyderen er ikke pligtig at foretage fradrag før sidste rettidige  

 betalingsdag, hvilket kan have betydning, hvor den retlige forpligtelse  

 indtræder i et indkomstår og sidste rettidige betalingsdag i det følgende  

 indkomstår.
Ifølge principperne i lsr. 1975.111 kan skatteyderen i denne  

 situation vælge først at foretage fradrag i det følgende indkomstår, dog  

 under forudsætning af at betalingen først sker i dette år.
Lån til pensionister Når der ydes lån til pensionister til betaling af ejendomsskatter mod  

 sikkerhed i ejendommen, kan tilskrevne renter på lånet ikke fradrages.
Renter af boligydelseslån, der er ydet i henhold til lov om boligydelse  

 til pensionister eller lov om individuel boligstøtte, kan ikke fratrækkes,  

 jf.
LL § 17 A, stk. 3.
Andre ydelser Sammen med ejendomsskatterne opkræves ofte forskellige andre ydelser,  

 f.eks. vandafgifter, ydelser på vej- og kloakgæld, renovationsbidrag,  

 brandforsikringspræmie o.lign.
Bortset fra afdrag på vej- og kloakgæld er  

 disse ydelser fradragsberettigede - for så vidt standardfradrag ikke  

 benyttes.
 Arealbidrag - fastsat og opkrævet af kommunen til driften af  

 fælleskommunale hovedanlæg (kloakforsyningen) - blev anset for  

 fradragsberettigede efter LL § 14, stk. 1, for et erhvervsdrivende selskab,  

 selv om afgiften vedrørte en ubebygget grund, Skat 1988.6.345 (TfS 1988,317).
En købmand blev pålagt forhøjet bidrag til vandværket - et lokalt  

 andelsselskab - i anledning af, at selskabet for at fremskaffe større  

 vandmængder havde optaget lån til finansiering af nye boringer og  

 udskiftninger af rør mv.
Landsskatteretten lagde til grund, at beløbet var en  

 fast varig udgift, der svarede til klagerens andel af udgifterne ved driften  

 af vandværket efter den stedfundne udvidelse af dette, og derfor kunne det  

 fradrages som medgået til drift af købmandens kombinerede forretnings- og  

 beboelsesejendom, lsr. 1982.120.
 Renter af for sent betalte ejendomsskatter kan ikke fratrækkes, LL § 17 A.
E.K.2.3 Vedligeholdelsesudgifter For ejendomme, hvor standardfradrag - helt eller delvis - ikke kan  

 anvendes, f.eks. udlejningsejendomme, erhvervsejendomme, ejendomme med mere  

 end to selvstændige lejligheder samt enfamilieshuse, ejerlejligheder og  

 tofamilieshuse, der udlejes eller i væsentligt omfang anvendes  

 erhvervsmæssigt, har den gældende praksis om fradrag for  

 vedligeholdelsesudgifter mv. betydning.
Hvis der er tale om en flerårig  

 udlejning af et en- eller tofamilieshus mv., kan udlejningen anses for  

 erhvervsmæssig allerede i påbegyndelsesåret.
Som følge heraf indrømmes der  

 fradrag i den personlige indkomst for faktiske vedligeholdelsesudgifter, der  

 relaterer sig til udlejningsperioden.
Vedligeholdelsesudgifter er i denne  

 forbindelse udgifter, der ikke bringer ejendommen i bedre stand end ved  

 udlejningens påbegyndelse.
E.K.2.4 Vedligeholdelse contra forbedring Kun udgifter til vedligeholdelse er fradragsberettigede, jf.
SL § 6 e,  

 hvorimod udgifter til forbedringer ikke kan fradrages, jf.
SL § 6 in fine.
 Udgifter til vedligeholdelse kan fratrækkes ved opgørelsen af den  

 personlige indkomst.
Vedligeholdelsen bedømmes i forhold til ejendommens tilstand på  

 erhvervelsestidspunktet, HD i UfR. 1958.1173. Udgifter, afholdt for at bringe  

 ejendommen i bedre stand end ved erhvervelsen, er således ikke  

 fradragsberettigede.
Hvis en ejendom efter erhvervelsen er forbedret (uden  

 skattemæssigt fradrag) kan der senere blive tale om at afholde  

 fradragsberettigede vedligeholdelsesudgifter på disse forbedringer.
Fradragsberettigede vedligeholdelsesudgifter er herefter normalt sådanne  

 udgifter, der er en følge af almindelig slid og ælde i ejertiden.
Herudover  

 kan der i visse tilfælde som vedligeholdelse fradrages udgifter til skader  

 indtrådt i ejerens besiddelsestid.
Se eksempelvis lsr. 1984.39 om  

 istandsættelse af altaner.
Princippet om, at ejendommens tilstand på erhvervelsestidspunktet er  

 afgør-ende, gælder, hvad enten erhvervelsen sker ved køb, arv, gave, bytte  

 eller på anden måde.
Såfremt ejendommen tilhører en i uskiftet bo hensiddende  

 ægtefælle, er det afgørende dog ejendommens tilstand ved den afdøde  

 ægtefælles overtagelse af den, lsr. 1961.58, ligesom ejendomme overtaget ved  

 skifte i anledning af separation og skilsmisse må bedømmes ud fra tilstanden  

 ved den oprindelige erhvervelse (lsr. 1960.159), hvilket også er tilfældet,  

 hvor en ejendomshandel annulleres, og den solgte ejendom tages tilbage,  

 lsr.1951.195.
 At udgifternes afholdelse har været strengt nødvendig som følge af  

 ejendommens almindelige tilstand, lsr. 1963.69, eller nødvendig som følge af  

 påbud fra offentlig myndighed, lsr. 1951.198, 1957.162, 1958.64, 1964.155 og  

 Skat 1987.3.214 (TfS 1987,133), er uden betydning for afgørelsen af  

 spørgsmålet om, hvorvidt en ejendom er forbedret, ligesom det er uden  

 betydning, at de afholdte udgifter eventuelt bevirker en nedgang i de  

 fremtidige vedligeholdelsesudgifter, lsr. 1950.77 og 1961.59.
* TfS 1997,331 (VLD). Halvdelen af udgifterne til istandsættelse af to  

 nyligt erhvervede udlejningsejendomme i Tyskland blev skønsmæssigt anset for  

 forbedringsudgifter.
De omhandlede udgifter til ejendommene vedrørte maling  

 af hele facader efter hærværk samt istandsættelse af tag, altaner, køkkener  

 og baderum.* Skader Udgifter til udbedring af skader opstået som følge af vejrligets  

 almindelige indflydelse såsom frostsprængninger og råd i træværk kan  

 fradrages, lsr. 1953.94 (frostskader), 1954.154 (fugtskader), 1965.67 (skade  

 på stråtag i forbindelse med længere tørkeperiode). Det er en forudsætning,  

 at skaden er opstået efter overtagelsen af ejendommen.
Udgifter til istandsættelse eller genopførelse efter en brand mv. kan  

 derimod ikke fratrækkes som vedligeholdelsesudgifter, lsr. 1949.50, 1978.39  

 og 1981.36. Ved afskrivningsberettigede bygninger kan udgifter til udbedring  

 af skader som de nævnte dog afskrives, jf.
AL § 26. Til dækning af udgifter  

 som de omhandlede vil en husejer i øvrigt i almindelighed have sørget for  

 forsikringsmæssig dækning eller modtage erstatning fra anden side, således at  

 der normalt ikke fremkommer noget tab som følge af skaden, se som eksempel  

 herpå ØLD i UfR. 1970.265 om piloteringsskader.
Opsat vedligeholdelse Når de fratrukne reparationsudgifter er unormalt store, må det nærmere  

 undersøges, om der er fradraget forbedringsudgifter.
Det bemærkes dog, at en  

 husejer i ejertiden kan have opsat sine ordinære vedligeholdelsesudgifter i  

 et længere tidsrum, hvorfor der i sådanne tilfælde kan foretages fradrag for  

 de således opsamlede (opsatte eller udskudte) vedligeholdelsesudgifter, lsr.  

 1939.179, 1940.116 og 1955.81.
En ejendom bestod af to butikslejemål og to beboelseslejemål.
Den ene  

 lejlighed beboedes af ejeren, medens den anden hidtil havde været udlejet.
Denne lejlighed havde i ejerperioden på 24 år ikke været istandsat.
Ved  

 lejemålets frigivelse blev lejligheden ombygget og indrettet til  

 tandlægeklinik.
For de i denne forbindelse afholdte udgifter fik klageren et  

 skønsmæssigt fradrag for de udgifter, der måtte anses medgået til almindelig  

 vedligeholdelse, lsr. 1983.26. Se også Skat 1989.11.877 (TfS 1989,621).
En ejer af en udlejningsejendom udskiftede i 1987 de af ham i 1978 isatte  

 forsatsvinduer til 2-glas termovinduer.
Ifølge en skønserklæring havde den  

 tidligere vindueskonstruktion under forudsætning af løbende vedligeholdelse  

 haft en restlevetid på 10-15 år i 1987. Ejeren havde ikke afholdt  

 vedligeholdelsesudgifter på vinduerne siden 1978, og der skulle foretages en  

 hovedistandsættelse, der ifølge skønserklæring ville have kostet ca. det  

 samme som isatte termovinduer.
Landsskatteretten fandt, at der var tale om en  

 opsat vedligeholdelsesudgift, der var fuldt fradragsberettiget, jf.
SL § 6e,  

 jf. § 6a, TOLD*SKAT Nyt 1993.21.994 (TfS 1993,482).
*Se TfS 1997.785 ( LSR) og TfS 1996,918 (LSR) som eksempler på henholdsvis  

 godkendt og nægtet fradrag for opsat vedligeholdelse. * Ejerens egen lejlighed Udgifter til indvendig vedligeholdelse i den lejlighed, som ejeren selv  

 bor i, kan fratrækkes ved indkomstopgørelsen.
Modsvarende ansættes ejerens  

 lejeværdi til det beløb, der kunne opnås ved udleje af lejligheden med  

 vedligeholdelsespligt for ejendommens ejer.
 Hvis lejeværdien af egen bolig i udlejningsejendom beregnes efter LL § 15  

 C (procentreglerne), sker der begrænsning af fradragsretten for udgifter, se  

 herom A.D.3.4.5.
Indtægter og driftsudgifter, herunder lejeværdi af egen bolig, for  

 ejendomme med 3 eller flere lejligheder er personlig indkomst.
Se dog  

 A.D.3.4.5.
*Se TfS 1997,259 (ØLD) om fordeling af private udgifter og erhversmæssige  

 udgifter vedrørende en fritidsejerlejlighed i Frankrig.
Se iøvrigt A.D.3.2.7  

 om fritidsboliger. * E.K.2.5 Særlige regler for nyerhvervede ejendomme Procentreglen For at få en praktisk arbejdsregel for nyerhvervede ejendomme i de første  

 3 ejerår, er det fastsat af Ligningsrådet, at der i almindelighed kun kan  

 anerkendes fradrag for istandsættelsesudgifter inden for 35 pct. af den  

 årlige lejeindtægt - ekskl. eventuelt varmebidrag - for udlejede en- og  

 to-familieshuse og 25 pct. for udlejningsejendomme.
Se TfS 1989,521 (LSR) om  

 procentreglen som formodningsregel.
For fredede ejendomme anerkendes dog  

 større fradrag, jf. lsr. 1980.151.
 Se A.D.3.4.1.
Ifølge TfS 1994, 846 (LSR), er det lejeindtægten for den enkelte ejendom,  

 der er afgørende for fradragets størrelse i de første 3 ejerår.
Det forhold,  

 at der var erhvervet flere udlejningsejendomme på samme tidspunkt og med en  

 beliggenhed i umiddelbar nærhed af hinanden, kunne ikke medføre, at  

 ejendommenes samlede lejeindtægter dannede grundlag for fradragets størrelse.
TfS 1994, 23 (LSR). Ved fastsættelsen af fradragsberettigede  

 vedligeholdelsesudgifter for en nyerhvervet udlejet ejerlejlighed skulle  

 standardreglerne for nyerhvervede udlejningsejendomme anvendes.
Der kunne  

 herefter indrømmes fradrag for vedligeholdelse med 25% af årslejen.
En skatteyder havde overtaget en ejendom pr. 1. jan. 1980. Efter  

 forskellige reparationsarbejder blev ejendommen udlejet fra 1. marts 1980. De  

 samlede udgifter androg 25.000 kr., og skatteyderen anså 50 pct. som  

 vedligeholdelsesudgifter.
Landsskatteretten fandt, at de afholdte  

 ejendomsudgifter i vidt omfang måtte antages at være medgået til forbedring  

 af ejendommen i forhold til dens tilstand ved skatteyderens erhvervelse, men - da der var tale om et udlejet enfamiliehus - blev der givet fradrag for  

 vedligeholdelsesudgifter med et beløb svarende til 35 pct. af årslejen, lsr.  

 1984.40.
Vedligeholdelsesudgifterne for tre nyerhvervede udlejningsejendomme kunne  

 fradrages med 25 pct. af lejeindtægten, hvori indgik budgetteret leje for  

 ikke udlejede lejligheder.
Procentreglen fandtes anvendelig på alle udgifter,  

 der vedrørte vedligeholdelse set i forhold til ejendommenes  

 opførelsestidspunkt, Skat 1989.9.728 (TfS 1989,521).
 Procentfradraget beregnes i forhold til den fulde årsleje, selv om  

 ejendommen først er erhvervet i løbet af året, lsr. 1948.65 og 1959.162.
 HD af 16. nov. 1984 (skd. 72.174) fandt procentbegrænsningen anvendelig i  

 et tilfælde, hvor den nuværende ejer af en udlejningsejendom - efter at have  

 solgt ejendommen i 1968 - havde erhvervet ejendommen igen på en tvangsauktion  

 i 1973 ved som panthaver at overbyde et tilbud, som ikke dækkede hendes eget  

 pant.
 Vedligeholdelsesudgifter ud over 25/35-pct.-begrænsningen afholdt i de(t)  

 første år kan ikke overføres til fradrag i det(de) efterfølgende år, selv om  

 maksimumsfradraget ikke udnyttes fuldt ud i disse år.
 Hvis en ejer ikke har afholdt udgifter svarende til det maksimale fradrag  

 i det(de) første ejerår, kan han i det(de) efterfølgende år forøge dette års  

 maksimumsfradrag med det(de) tidligere års uudnyttede del, lsr. 1951.196.
 Det er dog en forudsætning, at der i det pågældende år er afholdt udgifter  

 svarende til fradraget.
 Afskrivning på installationer kan fratrækkes ved siden af fradrag for  

 vedligeholdelse i henhold til procentreglerne, Skat 1987.11.800 (TfS  

 1987,552).
 En skatteyder havde arvet en andel af en ejendom i 1980, og i årene  

 1980-1982 var der efter krav fra kommunen foretaget eftersyn og reparation af  

 ejendommens altaner.
Landsskatteretten fandt, at de afholdte udgifter kun kunne fratrækkes med  

 et beløb svarende til 25 pct. af årslejen, idet det anførtes, at det forhold,  

 at udgifterne var afholdt efter krav fra det offentlige, ikke i sig selv  

 kunne begrunde, at udgifterne blev anset som fuldt fradragsberettigede  

 vedligeholdelsesudgifter, samt at de heromhandlede udgifter måtte anses at gå  

 ud over, hvad der i den foran omtalte HD. i U.f.R. 1962.356 var betegnet som  

 udgifter af »ikke ekstraordinær størrelse«, jf.
Skat 1986.6.417  

 (TfS 1986,334).
Fravigelse af procentreglen Højesteret har i UfR.1962.356 anerkendt procentreglerne som  

 formodningsregler, idet det samtidig understreges, at konkrete omstændigheder  

 kan afkræfte formodningen for, at reparationsudgifter udover et til  

 procentreglerne svarende beløb rummer en forbedring.
Der kan herefter efter omstændighederne både blive tale om at godkende  

 fradrag i videre omfang, og i mindre omfang end efter procentreglerne, Se lsr. 1948.174, 1963.69 og 1967.151. Se herudover 1968.65, hvor  

 ejendommen havde fuldstændig skiftet karakter ved ombygning.
 Når procentreglen fraviges til ugunst for skatteyderen, betragtes større  

 reparationsudgifter til nyerhvervede ejendomme som et ikke fradragsberettiget  

 tillæg til købesummen.
Procentreglen og skader Udgifter til udbedring af skader indtruffet efter skatteyderens  

 overtagelse af ejendommen kan ikke på samme måde betragtes som et tillæg til  

 købesummen.
Udgifter til skader kan fradrages fuldt ud og ved siden af  

 procentbegrænsningen, medmindre udgiften er anvendt til afhjælpning af  

 egentlige mangler ved den overtagne ejendom.
Se ØLD i UfR. 1962.400. Se  

 endvidere om skader eller mangler lsr. 1952.81, 1953.94 1954.149, 1954.154,  

 1955.81 og 1957.64. I TfS 1995, 20 (LSR), er udgifter til brøndboring i  

 forbindelse med et udlejet enfamilieshus godkendt fradraget fuldt ud uden  

 hensyn til den for nyerhvervede ejendomme normalt gældende procentvise  

 begrænsning.
Der var i den forbindelse henset til, at boringen var  

 nødvendiggjort af en relativt begrænset skade på den tidligere boring, hvis  

 årsag formentlig kunne henføres til ejendommens brug til udlejning, samt til  

 at der med udbedringen af skaden ikke var indtrådt nogen kendelig forbedring  

 af ejendommen.
E.K.2.6 Vedligeholdelsesfradrag i afståelsesåret Der kan foretages fradrag for vedligeholdelsesudgifter, selv om de  

 afholdes umiddelbart før en afståelse, lsr. 1952.206. Er udgifterne derimod  

 afholdt af sælgeren efter afståelsen, kan de ikke fradrages som  

 vedligeholdelsesudgifter, hvorimod beløbet kan fradrages i salgssummen ved  

 opgørelsen af fortjenesten.
E.K.2.7 Udgifter dækket af statstilskud Udgifter til vedligeholdelse dækket ved skattefrit statstilskud kan ikke  

 fradrages ved indkomstopgørelsen, men nedsætter overgrænsen på henholdsvis 35  

 og 25 pct. til den del heraf, som de af ejeren selv afholdte udgifter udgør  

 af de samlede vedligeholdelsesudgifter.
Hvor der er tale om en  

 udlejningsejendom, kan reglen beskrives ved følgende to eksempler (hvor 25  

 pct. af lejeindtægten forudsættes at svare til 20.000 kr.):
E.K.2.8 Isoleringsudgifter Ved udgifter til isolering er udgangspunktet, at der er tale om  

 forbedringsudgifter eventuelt kombineret med mindre vedligeholdelsesudgifter.  

 Dog kan der, f.eks. ved reparation af eksisterende isolering, være tale om  

 rene vedligeholdelsesudgifter.
Se i øvrigt lsr. 1942.170  

 (varmeisoleringsarbejde), hvor udgifterne ikke kunne fradrages.
E.K.2.9 Brandsikringsudgifter Udgifter til brandsikring af ældre beboelsesejendomme, behandles  

 skattemæssigt som andre udgifter til vedligeholdelse og/eller forbedring,  

 uanset om foranstaltningen er påbudt eller ej, jf. eksempelvis lsr. 1979.41  

 og 1982.34.
 Udgangspunktet må være, at disse udgifter er forbedringsudgifter, lsr.  

 1978.38 (brandsikring af en hotelejendom). Brandsikringsudgifter finansieret  

 ved lån fra Grundejernes Investeringsfond kan uden videre anses som  

 forbedringer, idet der kun kan frigives midler fra Grundejernes  

 Investeringsfond til en brandsikring, der er forbedring.
*TfS 1997,759 (LSR). Udgifter til brandsikring m.v. blev ikke anset for  

 fradragsberettigede vedligeholdelsesudgifter.* E.K.2.10 Brøndboringsudgifter Udgifter til brøndboringer kan fradrages som vedligeholdelsesudgifter,  

 hvis formålet alene har været at fremskaffe samme vandmængde som hidtil, lsr.  

 1960.162 og 1962.58, hvilket også gælder, selv om boringen har været  

 resultatløs, lsr. 1977.191.
I TfS 1994, 338 (LSR), er udgift til markboring godkendt  

 fradragsberettiget, idet den var afholdt alene for at fremskaffe samme mængde  

 vand som hidtil indvundet.
Klageren havde tidligere haft ret til at benytte  

 overfladevand fra et vandløb til vanding af sine markarealer, hvilken  

 tilladelse var inddraget.
Såfremt formålet med brøndboringen har været at fremskaffe en større  

 vandmængde/forbedret driftsanlæg, anses udgifterne som medgået til  

 forbedringer og er følgelig ikke fradragsberettigede som  

 vedligeholdelsesudgifter.
En sådan forbedringsudgift kan eventuelt  

 fradrages/afskrives i henhold til LL § 8 B som en efterforskningsudgift (se  

 E.B.3.11 eller i henhold til AL § 18, stk. 1, litra c, som en accessorisk  

 bygningsbestanddel, lsr. 1975.149 (se E.C.4.1.2).
 Hvis retten til vandvinding er tidsbegrænset, kan udgifterne vælges  

 afskrevet over et til rettighedens varighed svarende åremål, lsr. 1967.72. Se  

 E.E.3.9 om vedligeholdelse af vandforsyningen på landbrugsejendomme.
E.K.2.11 Udgifter til kystsikringsanlæg Udgifter til vedligeholdelse af kystsikringsanlæg er fradragsberettigede  

 efter de almindelige regler, således at fradrag kan foretages for udgifter  

 til udbedring af forringelsen siden skatteyderens erhvervelse af ejendommen,  

 lsr. 1954.77 og 1959.71.
E.K.2.12 Udgifter til vedligeholdelse af tilbehør til fast ejendom Udgifterne til vedligeholdelse af tilbehør er fradragsberettigede, når den  

 pågældende genstand er medtaget ved vurderingen af den faste ejendom.
Herefter er udgift til reparation af f.eks. el- og gaskomfur, køleskab,  

 fryser, opvaskemaskine, vaskemaskine, tørretumbler og tørreskab  

 fradragsberettiget, da dette tilbehør anses for installationer i  

 beboelsesejendomme, hvorimod udgift til reparation af aktiver, der anses for  

 inventar, ikke kan fradrages som en vedligeholdelsesudgift vedrørende  

 ejendommen.
Hvor der er tale om en udlejet ejendom, vil udgiften eventuelt  

 være fradragsberettiget som udgift til vedligeholdelse af udlejet inventar,  

 forudsat standardfradrag ikke benyttes.
 I Skat 1989.6.475 (TfS 1989,373) nåede Landsskatteretten til det resultat,  

 at udgiften til udskiftning af et køleskab i et enfamiliehus, der alene var  

 anvendt til udlejning, ikke kunne fradrages som en vedligeholdelsesudgift  

 efter statsskattelovens § 6 e, eller i øvrigt fradrages eller afskrives.
 Se i øvrigt E.C.4. 2.1. om bygningsbestanddele, installationer og  

 inventar.
TOLD*SKAT Nyt 1993.12.558 (VLD) (TfS 1993,195) har nægtet fradrag for  

 udgifter til udskiftning af hårde hvidevarer i et sommerhus, der anvendtes  

 til udlejning.
Udgifterne kunne ikke anses for medgået til vedligeholdelse.
 Det beløb, der skulle have været anvendt til istandsættelse af de  

 eksisterende hvidevarer kunne ej heller fradrages.
 Se også lsr. kendelse af 20. jan. 1994, (TfS 1994, 340), hvorefter  

 udgifter til udskiftning af centralvarmeanlæg med fjernvarmeanlæg i en  

 ejendom med udlejede ejerlejligheder ikke kunne fradrages som  

 vedligeholdelsesudgifter.
Landsskatteretten fandt, at regler og praksis vedrørende udskiftnings- og  

 vedligeholdelsesfradrag for udlejede en- og tofamiliesejendomme tilsvarende  

 gjaldt udlejede ejerlejligheder.
Landsskatteretten fandt ikke, at ordlyden af SL § 6 e gav støtte for, at bestemmelsen kunne omfatte udskiftning af  

 klagerens centralvarmeanlæg, der ubestridt var anset som en installation, med  

 fjernvarmeanlæg.
Herefter fandt Landsskatteretten ikke, at klageren havde  

 adgang til fradrag i medfør af reglen i SL § 6 e eller efter reglen og  

 praksis for opsat vedligeholdelse havde fradrag for den udgift, han ville  

 have haft til istandsættelse af centralvarmeanlægget, når den faktisk ikke  

 blev gennemført.
I TfS 1994, 463 (LSR), blev der godkendt vedligeholdelsesfradrag på  

 installationer i et udlejet enfamilieshus for så vidt angik vandrør og  

 varmtvandsveksler, der blev anset for en del af den samlede vandinstallation  

 i ejendommen.
Derimod blev der ikke godkendt fradrag for udskiftning af  

 emhætte med udsugning, idet der var tale om udskiftning af den samlede  

 installation.
E.K.2.13 Enkeltafgørelser Fradrag anerkendt Afgørelser, hvor fradrag som vedligeholdelsesudgift er blevet anerkendt:
 Udgifter til ændring af el-installationen i en udlejningsejendom som følge  

 af, at gasforsyningen i kommunen var under afvikling, kunne fradrages, da  

 ændringen ikke tilførte ejendommen nogen forbedring, lsr. 1979.40.
Udgifter til ændring af installationer i forbindelse med overgang til  

 naturgas, kan fradrages i det omfang, de kan antages at være medgået til  

 vedligeholdelse, herunder opsat vedligeholdelse.
Det er herved forudsat, at  

 der ikke benyttes standardfradrag.
Anvendelse af nye og bedre materialer medfører ikke i sig selv, at  

 udgifterne hertil helt eller delvis betragtes som ikke-fradragsberettigede  

 forbedringsudgifter.
I lsr. 1980.38 antog Landsskatteretten således, at en  

 såkaldt kemitex-behandling af en ejendoms facader (en speciel  

 plasticpudsbehandling) ikke kunne betragtes som forbedring, uanset tidligere  

 vedligeholdelse af facaderne var sket med maling.
Udgifter til tagreparationer er behandlet i lsr. 1958.65 (istandsættelse  

 af mindre del af stråtag ansås fradragsberettiget) og i lsr. 1958.66  

 (udskiftning af stråtag med asbesttag.
De to former for tagbeklædning var  

 lige dyre, hvorfor fradrag anerkendtes) samt i UfR. 1969.220 ØLD (kun fradrag  

 for den forringelse af taget, som var sket efter overtagelsen).
 Udgift til periodisk eftersyn og rensning af ejendoms oliefyr kan  

 fradrages som vedligeholdelsesudgift.
Udgifter i anledning af svamp i en ejendom kan fradrages.
I et tilfælde,  

 hvor svampeangrebet blev konstateret 3 måneder efter skatteyderens køb af  

 ejendommen, kunne udgifterne i anledning af svampeangrebet ikke fradrages, da  

 svampeangrebet måtte anses at have foreligget allerede ved skatteyderens køb  

 af ejendommen.
 Udgift til udskiftning af et udslidt fast tæppe pålagt et betongulv i en  

 gårdejers stuehus anset for en vedligeholdelsesudgift, lsr. 1982.142.
Ejeren af en bortforpagtet landbrugsejendom havde selv afholdt udgifter  

 til rensning af dræningsanlægget, uagtet det påhvilede forpagteren at  

 foretage rensningen.
Landsskatteretten anså udgiften som en  

 vedligeholdelsesudgift, der kunne fratrækkes ved ejerens indkomstopgørelse,  

 idet udgiften var forårsaget af forpagterens undladelse af at opfylde den  

 vedligeholdelsespligt, som påhvilede ham ifølge forpagtningskontrakten, jf.  

 lsr. 1985.3.
Offentlige vandløb ejes i almindelighed af lodsejeren, og i sådanne  

 tilfælde kan en lodsejers udgift til vedligeholdelse fradrages.
Udgifter til  

 rørlægning af åbne vandløb kan afskrives efter afskrivningslovens § 29 S om  

 dræningsanlæg, såfremt skatteyderen er ejer af det pågældende vandløb.
Fradrag ikke anerkendt Afgørelser, hvor fradrag som vedligeholdelsesudgift ikke er blevet  

 anerkendt:
 Udgifter til udbedring af byggesjusk kan ikke fradrages.
 Udgift til nedgravning af et el-kabel for at undgå el-master er ikke  

 fradragsberettiget som vedligeholdelsesudgift, lsr. 1974.169. (Evt. kan  

 fradrag ske efter LL § 8 C om tilslutningsafgifter, se E.K. 2.15).
 Udgift til isokærnbehandling af en skorsten kunne ikke fradrages, jf. lsr.  

 1986.25.
På en udlejningsejendom, der var opført i 1970, fortrinsvis som  

 selvbyggeri, var det på grund af dårlige jordbundsforhold nødvendigt i 1976  

 at afholde udgifter på 9.764 kr. til pilotering.
Da disse udgifter måtte  

 anses for medgået til udbedring af fejl og mangler ved ejendommen, som  

 allerede havde foreligget på tidspunktet for opførelsen, kunne ingen del af  

 udgifterne fratrækkes, uanset om ejeren havde været bekendt med fejlen eller  

 ikke, lsr. 1979.153.
 Udgifter til retablering af en prydhave på en landbrugsejendom kunne ikke  

 fratrækkes, da disse ikke kunne anses for vedligeholdelsesudgifter vedrørende  

 den faste ejendom, men måtte betragtes som private udgifter, lsr. 1985.121.
*TfS 1997,759 (LSR). Ombygningsudgifter i forbindelse med tilslutning til  

 fjernvarme m.v. blev ikke anset for fradragsberettigede  

 vedligeholdelsesudgifter.* E.K.2.14 Henlæggelse til vedligeholdelse mv.
Ifølge LL § 14G, stk.1, skal ejeren af en udlejningsejendom ikke medregne  

 den del af lejeindtægten, der svarer til beløb, der skal afsættes efter  

 lejelovens § 63a eller efter boligreguleringslovens § 18b, ved opgørelsen af  

 den skattepligtige indkomst.
Det samme gælder godtgørelser, der efter § 4 i  

 lov om kommunal anvisningsret afsættes på ejendommens konto efter  

 boligreguleringslovens § 18b.
Beløb, der frigives efter  

 boligreguleringslovens § 55a, medregnes ikke ved indkomstopgørelsen.
Renter af beløb, der er bundet efter lejelovens § 63a eller  

 boligreguleringslovens § 18b, medregnes ikke ved indkomstopgørelsen, jf.
LL §  

 14G, stk. 2.   

 Der henvises til skd.cirk. nr. 72 af 17. april 1996, pkt. 7.
En ejer af en udlejningsejendom havde i 1986 hævet et beløb i Grundejernes Investeringsfond til vedligeholdelsesudgifter afholdt i 1984. I det hævede  

 beløb indgik rentetilskrivning for 1984, 1985 og 1986. Denne  

 rentetilskrivning skulle fragå i det beløb, hvormed  

 vedligeholdelsesudgifterne i 1984 kunne fratrækkes i indkomstopgørelsen, Skat  

 1990.5.387 (TfS 1990,222).
 Reglerne i LL § 14 G, stk. 3 og 4, sikrer, at fradragsretten for iøvrigt  

 fradragsberettigede vedligeholdelsesudgifter i visse tilfælde begrænses.
De beløb, der efter LL § 14 G, stk.1 henstår i Grundejernes  

 Investeringsfond er ikke medregnet ved indkomstopgørelsen.
Det samme gælder  

 beløb, der er modregnet i de årlige indbetalinger til Grundejernes  

 Investeringsfond efter boligreguleringslovens § 22a.
Udgifter, der afholdes  

 af sådanne beløb, kan derfor ikke fradrages ved indkomstopgørelsen eller  

 medregnes ved opgørelsen af grundlaget for skattemæssige afskrivninger og til  

 anskaffelsessummen ved opgørelse af skattepligtig fortjeneste ved afståelse  

 af ejendommen.
Udgifter til vedligeholdelse og forbedring af ejendommen anses for  

 fortrinsvis at være afholdt af de beløb, der er modregnet eller udbetalt fra Grundejernes Investeringsfond, hvilke beløb også anses for fortrinsvis at  

 dække forbedringer.
 Afholdes skattemæssige vedligeholdelsesudgifter af midler fra ejendommens  

 konto for udvendig vedligeholdelse med et beløb, der overstiger udbetalingen  

 fra Grundejernes Investeringsfond efter boligreguleringslovens § 22b, 55a  

 eller lejelovens § 63e, og beløb, som modregnes efter boligreguleringslovens  

 § 22a reduceret med de i årets løb afholdte forbedringsudgifter, kan det  

 overskydende beløb fratrækkes i indkomstopgørelsen.
For ejendomme, der er omfattet af boligreguleringslovens § 18b, kan  

 modregning og udbetaling fra Grundejernes Investeringsfond være større end  

 årets udgifter til vedligeholdelse og forbedring, og der skal så ske  

 beskatning af det overskydende beløb.
Endvidere beskattes beløb, der  

 udbetales efter lejelovens § 63f eller boligreguleringslovens § 22e.  

 Beskatning finder dog kun sted i det omfang, der i tidligere år er givet  

 fradrag for udgifter, der er afholdt af lejeindtægter, der er skattefri efter  

 LL § 14G, stk. 1. Det overskydende beløb skal derfor formindskes med de  

 forbedringsudgifter, der er afholdt af modregnede og udbetalte beløb fra  

 Grundejernes Investeringsfond.
 Dette gælder dog kun for forbedringsudgifter, der er afholdt efter den 1.  

 jan. 1983.
I henhold til bkg. nr. 873 af 17. okt. 1994, skal der føres en særskilt  

 konto for udlejningsejendomme, der er omfattet af lejelovens § 63a eller  

 boligreguleringslovens §§ 18b eller 55a, over beløb, der anvendes til  

 ejendommens vedligeholdelse og forbedring og over de beløb, der er nævnt i LL  

 § 14G, stk. 3 og 5. Kontoen skal vedlægges selvangivelsen.
Skema 04.020 kan  

 benyttes hertil. *Siden 1. Januar 1995 er ejendomme med 6 beboelseslejemål  

 eller færre fritaget for bindingspligten.* E.K.2.15 Tilslutningsafgifter mv.
Ifølge bestemmelsen i LL § 8 C kan afgifter i anledning af en virksomheds  

 tilslutning til offentligt eller privat ejede anlæg, som har erhvervsmæssig  

 betydning for virksomheden, herunder anlæg, der tjener til forebyggelse eller  

 bekæmpelse af forurening eller støjulemper, efter den skattepligtiges frie  

 valg fradrages på en gang eller afskrives med lige store årlige beløb over en  

 femårig periode.
Bestemmelsen omtales i skd.cirk. nr. 72 af 17. april 1996,  

 pkt. 14.5.
Hvilke anlæg Af anlæg, som har erhvervsmæssig betydning, kan nævnes  

 vandforsyningsanlæg, herunder installation af vandforbrugsmålere, kloakanlæg,  

 elektricitetsanlæg, vindmøller og andre former for kraftforsyningsanlæg,  

 fjernvarmeanlæg og telefonanlæg, og som anlæg vedrørende forurening eller  

 støjulemper kan nævnes vand- og luftrensningsanlæg og anlæg til afskærmning  

 mod støjulemper.
 Endvidere er følgende tilfælde anset for omfattet af LL § 8 C:
Installation af telefonanlæg og opstilling af omstillingsbord.  

 Installation af telefonsvarer.
Oprettelse af telex.
 Udlejningsejendoms tilslutning til fællesantenneanlæg, lsr. 1980.39.
 Tilslutning til Securitas med signaloverføring.
 Lodsejerbidrag til afvandingsanlæg.
Derimod er et vejanlæg og en gennemsejlingssluse samt en åregulering ikke  

 anset for et anlæg i lovens forstand.
Heller ikke bidrag til parkeringsfonds,  

 der skal anvendes til etablering af offentlige parkeringspladser er omfattet  

 af LL § 8 C, skd. 51.264. Det samme gælder brandsikringsudgifter, lsr.  

 1979.41, og udgifter til anlæg af en gågade (pålignet grundejerne), jf.
VLD  

 af 17. maj 1982 (skd. 64.80), men udgifterne kan evt. afskrives efter SL §  

 6a, se E.A.2.3.
 Udgifter til regulering af en privat vej i forbindelse med dennes  

 tilslutning til offentlig vej kunne ikke fradrages efter LL § 8 C, VLD af 25.  

 maj 1983 (skd. 67.406) og VLD af 6. juni 1984 (skd. 71.768).
 En engangsudgift i forbindelse med tilslutning til en fodercentral kunne  

 ikke fradrages efter LL § 8 C, da der ikke var nogen fysisk forbindelse  

 mellem skatteyderens faste ejendom og fodercentralens produktionsanlæg.
Udgiften ansås for en ikke-fradragsberettiget etableringsudgift, jf.
Skat  

 1989.3.213 (VLD) (TfS 1989,95).
Kun anlæg der ejes af andre Bestemmelsen kan kun anvendes, når der sker tilslutning til anlæg, der  

 ejes af andre.
Således er udgifter til installation af et brandalarmanlæg i  

 en udlejningsejendom ikke anset for omfattet af § 8 C, da anlægget kun var  

 tilsluttet en på ejendommens yderside placeret klokke, der ringede i tilfælde  

 af brand.
 Udgifterne kunne derimod afskrives efter reglerne for »særlige  

 installationer« i AL § 19.
 I lsr. 1984.132 blev et kloakanlæg, der var ejet af en grundejerforening,  

 anset for at være et anlæg, ejet af andre end grundejerne, som herefter kunne  

 opnå fradrag for afgift, betalt til foreningen.
Et selskab havde lejet et havneareal uopsigeligt i 23 år og havde fået  

 udført og betalt forskellige afløb fra de bygninger, der var opført på  

 arealet, herunder fra toiletter, kantiner samt for regnvand på taget.
Arealet  

 var i forvejen forsynet med vand- og kloakledninger.
Landsskatteretten fandt  

 ikke, at selskabets udgifter kunne fratrækkes ifølge LL § 8 C, idet anlægget  

 blev anset som et selvstændigt anlæg, der tilhørte selskabet som tilbehør til  

 de på grunden opførte bygninger, lsr. 1985.34.
Hvilke udgifter Alle engangsudgifter i forbindelse med tilslutninger er omfattet af LL § 8  

 C, jf. lsr. 1979.157. Løbende bidrag er ikke omfattet af bestemmelsen, selv  

 om bidragene delvis medgår til finansiering af anlægsudgifter, jf. lsr.  

 1978.31 og 1982.120. Når der i forbindelse med tilslutningen betales for  

 aktiver, som skatteyderen bliver ejer af, kan denne del af udgiften ikke  

 fradrages i medfør af § 8 C.
 Bestemmelsen anvendes ikke blot ved den første tilslutning, men også når  

 der senere opkræves engangsbidrag, jf. bl.a. lsr. 1985.123. Engangsudgifter  

 til forøgelse af el-tilførelsesledningers kapacitet er således omfattet af §  

 8 C.
Erhvervsmæssig betydning Efter LL § 8 C er der kun fradragsret for udgifter i anledning af »en  

 virksomheds« tilslutning til anlæg, »som har erhvervsmæssig  

 betydning for virksomheden«.
Se TfS 1995, 156 (TSS) om betingelserne for  

 fradragsret for en afgift, som en vindmølleejer skal betale til elselskabet  

 for tilslutning af møllen til elnettet.
Tilslutningsafgifter vedrørende ubebyggede grunde er ikke anset omfattet  

 af LL § 8 C, da der ikke foreligger erhvervsmæssig aktivitet.
Hvis der  

 derimod på tidspunktet for påligningen af tilslutningsafgiften er påbegyndt  

 et byggeri af erhvervsmæssig karakter, kan afgiften fratrækkes i henhold til  

 LL § 8 C.
 I Skat 1986.1.41 (HD) (TfS 1985,747) nægtes fradrag for kloakbidrag og  

 betalinger for tilslutning til fjernvarmeværk for en ubebygget industrigrund.
 Grunden blev købt af et A/S i 1967 med henblik på udvidelse og udflytning  

 af den bestående produktion, der var spredt på flere forskellige lokaliteter.
Selskabet fandt imidlertid i 1969 en mere velegnet grund og solgte i 1980  

 den oprindelige grund.
Under hensyn til at selskabet ikke på noget tidspunkt  

 havde udøvet erhvervsmæssig virksomhed på den ubebyggede grund fandt retten  

 ikke, at de omhandlede beløb kunne fradrages i medfør af LL § 8 C eller SL §  

 6 a.
Bygningerne på en landbrugsejendom blev nedrevet i 1974 og i 1975  

 påbegyndtes nyopførelse.
En i 1974 betalt afgift for el-tilslutning kunne  

 ikke fratrækkes, da afgiften var pålignet og betalt forinden erhvervsmæssigt  

 anvendte bygninger var blevet opført, lsr. 1981.38.
 Et hvilende kloakbidrag kunne ikke fradrages efter LL § 8 C før den for  

 betalingen relevante anvendelse var påbegyndt, og betalingspligten var  

 indtrådt, lsr. 1982.35.
 Tjener tilslutningen såvel et erhvervsmæssigt som et privat formål, kan  

 kun den til den erhvervsmæssige anvendelse svarende del af  

 tilslutningsafgiften fradrages eller afskrives.
 Der er således ikke fradragsret for tilslutningsafgifter af rent privat  

 karakter, - det vil først og fremmest sige tilslutningsafgifter vedrørende  

 ejerens private beboelse.
 Landsskatteretten har således statueret, at en læge, der havde afholdt  

 udgifter til etablering af et securitasanlæg på sin private bopæl på grund af  

 opbevaring af smertestillende medicin mv., ikke kunne fradrage disse udgifter  

 i medfør af LL § 8 C, idet retten anførte, at tyverialarmer i private boliger  

 måtte anses for installeret med henblik på at bevare private indbo- og  

 værdigenstande mod tyveri og hærværk.
 Benyttes et enfamilies- eller et tofamilieshus delvis erhvervsmæssigt, kan  

 en forholdsmæssig del af udgiften fradrages, se f.eks. lsr. 1980.156.
 Funktionærboliger er erhvervsmæssigt anvendt, og tilslutningsafgifter kan  

 derfor fuldt ud fradrages eller afskrives.
Et stuehus på en landbrugsejendom er ikke erhvervsmæssigt anvendt, og  

 udgifter til kloakering og indlæggelse af vand på landbrugsejendommen må  

 derfor fordeles, da der kun er fradragsret for den til den erhvervsmæssige  

 anvendelse svarende del af tilslutningsafgiften.
Den erhvervsdrivende kan dog  

 som minimum altid fratrække den fulde forskelsværdi mellem  

 tilslutningsafgiften for landbrug og for private husstande uden hensyn til  

 vandforbruget i bedriften og privat, se TOLD-SKAT Nyt 1993.2.58 (VLD) (TfS  

 1992,478). Ved lsr. 1984.42 nægtedes fradrag for den del af  

 tilslutningsafgiften til et kloak- og renseanlæg, der vedrørte en  

 aftægtsbolig, som var knyttet til en landbrugsejendom, idet aftægtsboligen  

 ikke ansås at indgå i en erhvervsmæssig virksomhed.
Drift af en udlejningsejendom til beboelse er erhvervsmæssig virksomhed,  

 og hele tilslutningsafgiften kan derfor fradrages, selv om ejeren bebor en af  

 lejlighederne.
Dette gælder også, hvor der kun er 3 lejligheder i ejendommen.  

 Fradrag indrømmes dog ikke for ejendomme omfattet af LL § 15 C.
 Oprettelsesafgift for en erhvervsmæssig anvendt telefon og lignende, der  

 ikke vedrører selve ejendommen, kan fradrages helt eller delvist.
Fradragstidspunktet - hvornår er udgiften afholdt Tilslutningsafgiften kan fradrages eller påbegyndes afskrevet i det  

 indkomstår, hvori skatteyderen er blevet retligt forpligtet til at afholde  

 udgiften.
I TOLD*SKAT Nyt 1993.2.79 (TfS 1993,9) fandt Landsskatteretten, at  

 udgiften til el-tilslutning var omfattet af LL § 8 C, da den skulle beregnes  

 på baggrund af faktiske anlægsomkostninger og derfor først kunne opgøres ved  

 byggeriets afslutning.
Endvidere blev en særlig kloakafgift anset for  

 fradragsberettiget, da den endelige forpligtelse til at afholde den var  

 direkte knyttet til selskabets erhvervelse af grunden fra kommunen med  

 henblik på opførelse af det projekterede fabrikationsanlæg.
 Betalingsregler for spildevandsanlæg fremgår af lovbek. nr. 644 af 21.  

 jun. 1992. Det er kommunalbestyrelsen, der fastsætter de nærmere regler om  

 betaling i en betalingsvedtægt.
 Tilslutningsbidrag efter loven fastsættes som et engangsbeløb, der  

 forfalder, når ejendommen tilsluttes eller kan tilsluttes  

 spildevandsanlægget.
 Ved salg af parceller med påhvilende pligt til tilslutning til  

 spildevandsanlæg anses tilslutningsafgiften som et tillæg til købesummen  

 uanset om afgiften er indeholdt i den samlede købesum eller opkræves  

 særskilt.
 For erhvervsejendomme fastsættes tilslutningsafgiften i forhold til den  

 afledningsret, der tillægges ud fra ejendommens grundareal og udnyttelse.
Minimumsbidrag for erhvervsejendomme, der ejes af kommunen, anses for  

 afholdt af kommunen, og ved salg af grunden anses bidraget som et tillæg til  

 købesummen.
Et skønnet tilslutningsbidrag på salgstidspunktet, ud over  

 minimumsbidraget, anses også som et tillæg til købesummen.
Supplerende  

 tilslutningsbidrag, der undtagelsesvis pålignes efter lovens § 3, stk. 3, kan  

 fradrages efter LL § 8 C.
 Hvor der er tale om andre tilslutningsafgifter, må det afgøres ud fra det  

 konkrete retsforhold, hvornår skatteyderen er blevet retligt forpligtet til  

 at udrede afgiften.
 Oprettelsesafgiften for telefon anses først afholdt ved installationen.
 Ved oprettelse af et privat vandværk blev tilslutningsafgiften anset for  

 at være afholdt på tidspunktet for den stiftende generalforsamling, hvor det  

 blev vedtaget at opkræve bidrag.
 *TfS 1997.221 (HD). Et selskab fik fradragsret efter LL § 8 C, da den  

 retlige forpligtelse til at betale tilslutningsafgift til et offentligt  

 kloak-og rensningsanlæg ikke var opstået før selskabet blev ejer af  

 ejendommen.
Tilslutningsbidraget var pålignet ved landvæsenskommisionens kendelse på  

 et tidspunkt, hvor ejendommen var ejet af kommunen, og hvor kommunen udlagde  

 udgifter til kloak- og rensningsanlæg, hvorefter kommunen solgte ejendommen  

 ekskl. bidrag til kloak- og rensningsanlæg.
Endvidere blev udgifterne  

 efterfølgende opkrævet hos køberen i henhold til den kommunale  

 betalingsvedtægt.
Dommen udtrykker ikke positivt, hvornår forpligtelsen er  

 opstået, men dommen tilsidesætter alligevel hidtidig praksis, hvorefter den  

 retlige forpligtelse til at betale tilslutningsafgift til offentligt ejede  

 anlæg ansås for opstået allerede, når det offentlige havde besluttet at  

 etablere det pågældende anlæg, under forudsætning af, at der samtidig blev  

 fastsat betalingsregler, der muligjorde en endelig beregning af  

 tilslutningsafgiften.
Told-og Skattestyrelsen er af den opfattelse, at  

 Højesterets dom tillige finder anvendelse, hvor det er kommunalbestyrelsen,  

 der har den endelige kompetence til at påligne tilslutningsafgiften, hvilket  

 har været tilfældet fra og med den 1. januar 1988. Det må herefter afgøres  

 konkret, hvornår den retlige forpligtelse til at betale og dermed  

 fradragsretten opstår, i forbindelse med godkendelsen af en kommunes forslag  

 til en betalingsvedtægt for et område, hvor der skal etableres kloak- og  

 rensningsanlæg.* Saldo uafskrevet ved ophør Hvis tilslutningsafgiften vedrører en ejendom, der har været udlejet på  

 tilslutningstidspunktet, og udlejningen senere ophører, således at ejendommen  

 overgår til privat benyttelse, kan ejeren vælge mellem at afskrive den  

 uafskrevne saldo over den resterende del af afskrivningsperioden eller  

 fratrække den fuldt ud i det år, hvor ejendommen overgår til privat  

 benyttelse.
Ved salg af ejendom Ved salg af ejendom er der ikke hjemmel til at beskatte genvundne fradrag  

 eller afskrivninger, der er foretaget med hjemmel i LL § 8 C.
 Sælgeren af ejendommen kan i salgsåret fradrage eventuelle uafskrevne  

 tilslutningsafgifter fuldt ud.
Køberen kan ikke foretage fradrag eller afskrivning i medfør af LL § 8 C  

 på tilslutningsafgifter, der er afholdt før overdragelsen.
Dette gælder, selv  

 om køberen overtager restgælden på en tilslutningsafgift, der afdrages over  

 en årrække.
Restgælden er en del af købesummen - også hvor den overtages uden  

 for købesummen - og restgælden må ligesom den øvrige del af købesummen  

 fordeles forholdsmæssigt på grund, bygninger og andre aktiver ved opgørelsen  

 af afskrivningsgrundlag mv.
 E.K.2.16 Administration mv.
Løn, herunder værdi af fribolig til vicevært og anden medhjælp ved en  

 udlejningsejendom kan fradrages.
Udgift til nattevagt kan ikke fradrages, når  

 formålet er at føre tilsyn med indbo mv., jf. lsr. 1930.174.
