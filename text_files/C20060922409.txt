 Cirkulære  

 om foranstående og overordnet personels  

  

 modtagelse af gave, pengelån eller anden fordel mv.
 § 1.  

  

 I  

 tilknytning til militær straffelov, lov nr. 530 2005, § 16, fastsættes  

 herved  

 bestemmelser om foranstående og  

 overordnet personels modtagelse af gave, pengelån  

 eller anden fordel.
 § 2.  

  

 En  

 foranstående eller overordnet må ikke fra en efterstående eller underordnet  

 uberettiget modtage gave, pengelån eller anden fordel, herunder  

 vennetjeneste.
 Stk. 2.  

  

 En ydelse  

 som nævnt i stk. 1 er uberettiget, når den er egnet til at kompromittere  

 kommandoforholdet eller til at bringe parterne i et afhængighedsforhold.
Stk. 3.  

  

 Sædvanlige  

 lejlighedsgaver f.eks. i forbindelse med jubilæum, fødselsdage og lignende  

 anses ikke for uberettigede.
Det samme gælder vennetjenester  

 af bagatelagtig  

 karakter.
 § 3.  

  

 En  

 foranstående eller overordnet må ikke træffe aftale med en efterstående eller  

 underordnet om, at denne uberettiget udfører personlige tjenesteydelser for  

 den  

 foranstående eller overordnede, heller ikke mod betaling, vederlag eller  

 anden  

 form for belønning.
 Stk.  

 2.  

  

 En  

 personlig tjenesteydelse som nævnt i stk. 1 er uberettiget under de  

 omstændigheder, der er nævnt i § 2, stk. 2.
 § 4.  

  

 En  

 foranstående eller overordnet må ikke beordre en efterstående eller  

 underordnet  

 til uberettiget at udføre personlige tjenesteydelser for sig, jf. dog  

 § 5,  

 heller ikke mod betaling, vederlag eller anden form for belønning.
 Stk. 2.  

  

 En  

 personlig tjenesteydelse som nævnt i stk. 1 er uberettiget under de  

 omstændigheder, der er nævnt i § 2, stk. 2.
§ 5.  

  

 Under  

 deltagelse i øvelse, under midlertidigt fravær fra det faste tjenestested,  

 ved  

 tjeneste i skibe under kommando, ved udsendelse af  

 danske styrker uden for rigets grænser samt under væbnet konflikt eller  

 ekstraordinære forhold  

 kan en overordnet  når tjenstlige hensyn taler  

 derfor - pålægge underordnede at udføre personlige tjenesteydelser for sig  

 inden for tjenestetiden.
Sådanne ydelser skal have en naturlig sammenhæng med  

 varetagelse af tjenesten for ikke at anses for uberettigede efter § 4,  

 stk. 2.
 § 6.  

  

 Denne Kundgørelse træder i kraft pr. 1. maj 2006. Samtidig ophæves  

 Kundgørelse  

 for Forsvaret B 7-1 af 1. juli 1989.
