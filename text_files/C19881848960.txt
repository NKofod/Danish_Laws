(Rejsegodsfolder) Toldregler Rejsende med bopæl i Danmark April 1988 Afgiftsfri indkørsel Andre varer end spiritus, vin, tobak, kaffe, te, parfume og toiletvand Når varernes værdi er højst 275 kr.
De kan indføre varerne afgiftsfrit, hvis de ikke er omfattet af de begrænsninger, som står nedenfor.
 Når varernes værdi er over 275 kr.
Hvis De har været på indkøbsrejse De kan ikke indføre varer afgiftsfrit, hvis værdien er over 275 kr.
Hvis De har været på ferie- eller forretningsrejse mv.
 De kan indføre varerne afgiftsfrit på følgende betingelser:
- at de kan betrages som sædvanlige indkøb på rejsen - at den samlede værdi er højst 2750 kr. for varer købt i EF-lande (en  

 enkelt vare højst 2200 kr.) 350 kr. for varer købt i andre lande - at de er købt i beskattet stand.
Varer til en værdi af højst 350 kr, kan  

 dog være købt i ubeskattet stand.
 - at de ikke er omfattet af de begrænsninger, som står nedenfor.
Begrænsninger For varer købt på fly De kan kun indføre parfumevarer, chokolade- og sukkervarer og indtil 4  

 liter øl uden afgift.
For varer købt på færger De kan kun indføre parfumevarer, indtil 1 kg chokolade- og sukkervarer og  

 indtil 4 liter øl uden afgift.
 De skal dog altid betale afgift af parfumevarer, der er købt på skibsruter  

 i Flensborg Fjord, mellem Rømø og Sild, ved Øresund og på korte nordiske  

 ruter.
For øl Aldersgrænsen er 17 år, og De kan højst indføre 10 liter øl uden afgift.  

 Det svarer til 30 almindelige flasker.
For brændstof Brændstof kan ikke indføres afgiftsfrit.
Dog kan rejsende for hver biler  

 medbringe indtil 10 liter motorbrændstof i transportable beholdere - ud over  

 indholdet i bilens tank.
Forklaringer For »andre varer« Indkøbsrejser Rejser, der har til formål at indføre varer afgiftsfrit.
 Normalt betragter Toldvæsenet en rejse på under 24 timer som en  

 indkøbsrejse.
Sædvanlige indkøb Følgende varer har mulighed for afgiftsfrihed, hvis de - under hensyn til  

 varernes mængde, rejsemålet og rejsens varighed - kan betragtes som  

 sædvanlige indkøb på den pågældende rejse:
- beklædningsgenstande og fodtøj - tasker, tegnebøger, smykker, pyntegenstande - armbåndsure, fotografiapparater, kikkerter - fyldepenne, barbermaskiner, hårtørrere - bøger, grammofonplader, compact-discs, legetøj - andre personlige effekter - chokolade- og sukkervarer - parfumevarer og øl Følgende varer kan ikke indføres afgiftsfrit:
- køle- og fryseskabe, el-ovne og køkkenmaskiner - tv- og radioapparater, højttalere, video- og CD-afspillere mm - støvsugere, boremaskiner mv.
- cykler, autotilbehør og plæneklippere - møbler og bygningsmaterialer - andre varer til brug i boligen, husholdningen eller til transport EF-lande er Belgien, Frankrig, Grækenland, Holland, Irland, Italien,  

 Luxembourg, Portugal, Spanien, Storbritannien og Vesttyskland.
 Andre lande omfatter også Færøerne og Grønland samt de spanske områder  

 Ceuta, Melilla og De Kanariske Øer.
 Beskattede varer er varer, der er købt i almindelig detailhandel, inkl.  

 det pågældende lands skatter og afgifter.
 Ubeskattede varer er varer, der er købt afgiftsfrit, f.eks, på fly og  

 færger eller i lufthavne.
 Parfumevarer er cremer, pudder, læbestifter, deodoranter, neglelak,  

 øjenkosmetik, frisercreme, brillantine og barbersprit.
Forklaringer For spiritus, vin, tobak mv.
Spiritus Destillerede drikkevarer og andre alkoholholdige drikkevarer med et  

 alkoholindhold over 22 pct.
Hedvin Destillerede drikkevarer, andre spiritusholdige drikkevarer og aperitifer  

 på basis af vin eller alkohol, med et alkoholindhold på 22 pct eller  

 derunder.
Mousserende vin og hedvin.
 Som eksempler på hedvin kan nævnes portvin, sherry og madeira.
Bordvin Anden (ikke-mousserende) vin, f.eks. hvidvin, rødvin og roseevin, Groftskåret røgtobak Ved groftskåret røgtobak forstås røgtobak, hvor tobakspartiklerne har en  

 snitbredde på mindst 1,5 mm.
Parfume Den »rigtige« parfume i små flasker mv.
Toiletvand Fortyndet parfume, f.eks. eau de cologne.
Afgiftsfri indkørsel Samtidig indførsel af beskattede og ubeskattede varer Hvis De både har beskattede og ubeskattede varer med ved indrejse fra et  

 EF-land, må den samlede afgiftsfri mængde ikke være større end den mængde,  

 der er anført for varer, som er indkøbt i beskattet stand i EF.
 De kan se under Forklaringer for »andre varer«, hvad der forstås  

 ved beskattede varer og ubeskattede varer.
Begrænsninger for salg på skibe I kiosker på skibe i fart mellem anløbssteder ved Flensborg Fjord, mellem  

 Rømø og Sild, ved Øresund eller på korte nordiske ruter må der højst sælges  

 20 cigaretter (eller 10 cigarer eller cigarillos eller 50 g røgtobak) pr  

 rejsende i hver rejseretning.
Alderskrav ved afgiftsfri indførsel Spiritus, vin og tobak: 17 år Kaffe og kaffeekstrakt: 15 år Te, parfume og toiletvand: ingen Toldbehandling Ved ankomst Når De ankommer til toldområdet, har De pligt til uopfordret at standse op  

 for toldkontrol og angive de medbragte varer, hvis de ikke utvivlsomt kan  

 indføres told- og afgiftsfrit, eller hvis varerne er undergivet særlige  

 indførselsbestemmelser.
De skal mundtligt angive de medbragte varer og i  

 øvrigt give toldvæsenet alle oplysninger, der er nødvendige for kontrollen.
De skal selv vise toldvæsenet alle rum og gemmer i Deres bagage, bil og  

 båd mv.
De skal også selv pakke bagagen ud og pakke den ned igen.
Rød og grøn kanal Ved nogle indrejsesteder kan De vælge at passere gennem »rød eller  

 grøn kanal«.
Dette er vist ved skiltning som nedenfor.
 De skal bruge den røde kanal:
- hvis De medbringer varer, som ikke må indføres afgiftsfrit - hvis De medbringer varer, som er omfattet af særlige  

 indførselsbestemmelser - hvis De er i tvivl, om varerne kan indføres frit - I andre tilfælde kan De benytte den grønne kanal.
 Ved at benytte den grønne kanal angiver De over for toldvæsenet, at De kun  

 medbringer varer, som kan indføres afgiftsfrit og varer, som ikke er omfattet  

 af særlige indførselsbestemmelser.
 De skal selv angive varerne.
 De skal standse op på toldvæsenets forlangende.
Betingelser i øvrigt For at De kan opnå afgiftsfrihed, skal varerne ved indførselen medbringes  

 af Dem, så De personligt kan forevise varerne for toldvæsenet på  

 indrejsestedet.
Ved toldbehandlingen har De pligt til at dokumentere, at betingelserne for  

 afgiftsfrihed er til stede, f.eks. varigheden af opholdet i udlandet,  

 aldersbetingelserne eller varens beskaffenhed og pris.
Det er toldvæsenet,  

 der afgør om dokumentationen er fyldestgørende.
Hvis De ikke har den nødvendige dokumentation ved toldbehandlingen, kan De  

 ikke indføre varerne afgiftsfrit.
Toldvæsenet kan ikke tage hensyn til senere  

 fremskaffet dokumentation.
Det er endvidere en betingelse for  

 afgiftsfriheden, at De er ejer af varerne og at indførselen finder sted  

 lejlighedsvis, dvs højst een gang inden for 24 timer.
Varerne skal være  

 bestemt til Deres eget brug eller til gaver.
Indførselen må ikke være  

 erhvervsmæssig, og varerne må ikke videresælges efter indførselen.
Mistet bagage Hvis De har mistet Deres bagage under opholdet i udlandet eller på rejsen  

 til Danmark, skal De af hensyn til bagagens senere indførsel angive dels de  

 medbragte varer og dels de varer, der er i den mistede bagage.
Denne  

 angivelse skal ske til toldvæsenet straks ved indrejsen inden De forlader  

 toldkontrollen.
Rejseudstyr Rejseudstyr, som De har haft med ved udrejsen fra Danmark, kan De frittage  

 med ind i landet igen.
Men vær opmærksom på, at toldvæsenet kan kræve  

 dokumentation for, at det er købt i og medbragt fra Danmark.
Rejseudstyr, der er købt i udlandet, er omfattet af reglerne for  

 »andre varer« Rejseudstyr er f.eks. tøj, ure, smykker, toiletsager, fotografiapparater,  

 musikinstrumenter, radio- og tv-apparater, båndoptagere, sports-, jagt- og  

 fiskeriudstyr samt personal computers med tilbehør.
Afrejseland Hvis De kommer med fly eller skib her til landet, betragtes De som  

 indrejst fra det land, hvor det sidste udenlandske afgangssted ligger.
For  

 eksempel betragtes et fly, der på en rejse fra Jugoslavien til Danmark er mellemlandet i Frankrig eller Vesttyskland, som  

 kommende fra et EF-land.
Hvis De har været på rejse i et EF-land, men rejser hjem via et  

 ikke-EF-land, kan De dog indføre varer efter de bestemmelser, der gælder for  

 varer købt i EF-lande.
Men så skal De dokumentere, at varerne er købt på  

 almindelige beskatningsbetingelser på et EF-lands hjemmemarked, og at De ikke  

 har fået tilbagebetalt afgifter på varerne.
Særlige indførselsbestemmelser For en række varer gælder veterinære, sundhedsmæssige eller  

 sikkerhedsmæssige indførselsbestemmelser.
Som eksempel kan nævnes:
- Hunde og katte - Kød mv, - Lægemidler - Våben og sprængstoffer - Fyrværkeri, herunder bordbomber - Vilde dyr og planter omfattet af WashingtonKonventionen, samt produkter  

 heraf af enhver art Indførsel af sådanne varer kræver ofte tilladelse fra andre danske  

 myndigheder.
Nærmere oplysning kan fås hos toldvæsenet.
Indførsel af kød mv, (f.eks. fersk, frosset eller røget) kræver som  

 hovedregel tilladelse fra Landbrugsministeriet eller Veterinærdirektoratet.  

 Undtaget er dog kødvarer i helkonserves i rimelige mængder til privat  

 forbrug.
Ved helkonserves forstås varer, der ved varmebehandling i dåse eller  

 anden solid pakning er gjort holdbare ved stuetemperatur.
NB.
Narkotika og gifte må ikke indføres i Danmark.
Godtgørelse af udenlandsk moms Til brug ved godtgørelse af moms i udlandet kan De få attest fra  

 toldvæsenet om, at varerne er indført til Danmark.
Der skal i forbindelse  

 hermed betales dansk moms af varerne.
Ordningen gælder kun varer, som De har  

 købt med moms i - et EF-land, hvis enhedsværdien overstiger 2200kr - Finland, Norge eller Sverige, hvis enhedsværdien overstiger 1200 kr.
Ved varernes toldbehandling ved indrejsen kan toldvæsenet efter Deres  

 anmodning attestere for varernes indførsel.
Attesten gives på fakturaen eller  

 et tilsvarende bilag, der er beregnet til returnering til sælgeren til brug  

 ved godtgørelse af moms i købslandet.
Hvis De har mere med Betaling Hvis De har varer med i større omfang end tilladt for opnåelse af  

 afgiftsfrihed, og hvis varerne angives fortoldvæsenet, kan de indføres mod  

 betaling af afgifter.
 De kan dog kun medføre indtil 5 helflasker (ca 3,75 liter) spiritus og  

 indtil 15 liter vin til eget brug mod betaling.
 Told og afgifter er for tiden (april 1988) følgende for nedennævnte varer:
 3/4 I snaps, 45% ca. 110 kr.
 3/4 I whisky, 40% ca. 125 kr.
 3/4 I cognac, 40% ca. 156 kr.
 200 stk. cigaretter ca. 236 kr.
 3/4 I bordvin ca. 16 kr.
 3/4 I hedvin ca. 27 kr.
Af visse vine, der som følge af indhold af bitter- eller aroma/stoffer,  

 sukker mv. har karakter af spiritus, skal der betales afgifter som af  

 spiritus.
Det gælder f.eks. visse aperitifvine.
Bestemmelsen har ingen  

 indflydelse på spørgsmålet om omfanget af afgiftsfriheden efter  

 rejsegodsbestemmelserne.
Overtrædelse og straf Overtrædelse af reglerne om indførsel af varer straffes efter toldloven,  

 og samtidig skal der betales told og afgifter af varerne.
 Når smugleriet er af mindre omfang, er straffen bøde, der almindeligvis  

 fastsættes til 2 gange told- og afgiftsbeløbet af de ulovligt indførte varer.
Overtrædelse i større omfang behandles som politisager og indbringes for  

 domstolene.
Smugleri af denne art straffes med bøde, hæfte eller fængsel.
