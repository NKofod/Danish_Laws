Nr LSF 108 Forslag til Lov om ændring af lov om social bistand (Hjælp til medicin  

 m.v. til døende) Fremsat af socialministeren (Karen Jespersen) den 6. december 1995 Vedtaget ved tredjebehandling den 15. december 1995 Lov nr. 1118 af 20/12/1995 § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved § 24 i lov nr. 449 af 14. juni 1995, foretages  

 følgende ændringer:
1. I overskriften til kapitel 12 a indsættes efter  

 »hjemmet«: »m.v.« 2. I § 57 d udgår »særskilt eller i forbindelse med  

 plejevederlag«.
 3. I § 57 d indsættes som nyt stykke:
»Stk. 2. Hjælpen efter stk. 1 kan ydes, når 1) nærtstående i forbindelse med et etableret plejeforhold passer den  

 døende, 2) kommunalbestyrelsen varetager plejen helt eller delvis eller yder  

 tilskud efter § 56 til hjælp, som familien selv antager, 3) et hospice varetager plejen.« § 2 Loven træder i kraft den 1. januar 1996.
Oprindeligt fremsat forslag § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved § 24 i lov nr. 449 af 14. juni 1995, foretages  

 følgende ændringer:
 1. I overskriften til kapitel 12 a indsættes efter  

 »hjemmet«: »m.v.«.
 2. I § 57 d udgår: »særskilt eller i forbindelse med  

 plejevederlag«.
 3. I § 57 d indsættes som nyt stykke:
» Stk. 2. Hjælpen efter stk. 1 kan ydes, når 1) nærtstående i forbindelse med et etableret plejeforhold passer den  

 døende, 2) kommunalbestyrelsen varetager plejen helt eller delvist eller yder  

 tilskud efter § 56 til hjælp, som familien selv antager, 3) et hospice varetager plejen.«.
§ 2 Loven træder i kraft den 1. januar 1996.
Bemærkninger til lovforslaget Almindelige bemærkninger På baggrund af aftalen om anvendelsen af satspuljen for 1996 foreslås en  

 ændring af § 57 d i lov om social bistand.
Efter den gældende § 57 d kan personer, der passes af nærtstående, og som  

 ønsker at dø i eget hjem, få hjælp til bl.a. lægeordineret medicin uden  

 hensyn til den døendes eller familiens økonomiske forhold.
Formålet med denne  

 regel har været at sikre, at de familier, der ønsker, at plejen skal foregå i  

 hjemmet, ikke skal påføres nogle udgifter, som de ikke ellers ville have  

 haft, hvis plejen var foregået på sygehus.
Bestemmelsen kan kun anvendes, hvis en nærtstående i forbindelse med et  

 plejeforhold passer den døende alene eller med bistand fra ansatte i  

 kommunen.
Bestemmelsen kan derimod ikke anvendes, når kommunen alene står for  

 plejen af den døende, herunder ved at ansætte en nærtstående som  

 hjemmehjælper for den døende.
Siden vedtagelsen af ordningen om hjælp i forbindelse med pasning af  

 døende i eget hjem har døende som noget nyt fået mulighed for at blive passet  

 i et hospice.
Der findes i dag to hospicecentre i Danmark, og der forventes  

 oprettet flere.
Et ophold i hospice må primært anses som alternativ til  

 sygehusophold, men kan også være alternativ til pleje i eget hjem.
Personer i  

 hospice betaler som hovedregel selv for opholdet, herunder for medicin.
 Hospice er en institution, hvor der ydes pleje af og omsorg for alvorligt  

 syge og døende.
 Da den gældende § 57 d kun omfatter hjælp til døende, der passes af  

 nærtstående i eget hjem, kan personer i hospice ikke få hjælp til medicin  

 efter denne bestemmelse.
Der har fra flere sider været rejst kritik af, at døende personer, som  

 passes af hjælpere ansat af kommunen, ikke har adgang til at få medicin efter  

 § 57 d på lige fod med personer, der passes af nærtstående.
Den ændrede  

 familiestruktur, hvorefter nærtstående måske ikke bor i nærheden af den  

 døende slægtning, indebærer, at nogle døende ikke kan anvende  

 plejevederlagsordningen og således kan få udgifter til medicin, når de ønsker  

 at dø i eget hjem.
 I denne forbindelse er der desuden blevet peget på, at døende, der passes  

 af ansatte på et hospice, burde ligestilles med døende, der passes i eget  

 hjem for så vidt angår hjælp til medicin efter § 57 d.
 Det foreslås derfor, at plejekrævende døende personer, der vælger at dø i  

 eget hjem, og som passes af personer, ansat af kommunen, samt personer der  

 passes af ansatte i et hospice, får ret til medicin m.v. efter § 57 d på  

 samme betingelser, som personer der passes i eget hjem af nærtstående.
Økonomiske og administrative konsekvenser Forslaget forventes at indebære merudgifter på ca. 1,2 mio. kr.
Forslaget  

 skal forhandles med de kommunale parter.
Forslaget skønnes ikke at have  

 nævneværdige administrative konsekvenser.
 Erhvervsøkonomiske konsekvenser m.v.
 Lovforslaget forventes ikke at medføre erhvervsøkonomiske eller  

 miljømæssige konsekvenser.
 Lovforslaget har ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 og nr. 2 Forslagene er redaktionelle følger af lovforslagets § 1, nr. 3.
Til nr. 3 Forslaget medfører, at plejekrævende personer, der vælger at dø i eget  

 hjem, og som alene passes af personer, ansat af kommunen, samt personer, der  

 passes af ansatte i et hospice, kan få hjælp til medicin m.v. efter § 57 d.
 Der kan også ydes hjælp efter § 57 d, når kommunen undtagelsesvis, i  

 stedet for selv at stille hjælp til rådighed, yder tilskud efter  

 bistandslovens § 56 til hjælp, som den døende selv antager.
 Disse personer bliver herved ligestillet med personer, der passes i eget  

 hjem af nærtstående, for så vidt angår hjælp til medicin efter § 57 d.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget I lov om social bistand, jf. lovbekendtgørelse nr. 1024 af 13. december  

 1994, som senest ændret ved § 24 i lov nr. 449 af 14. juni 1995, foretages  

 følgende ændringer:
 1. I overskriften til kapitel 12 a indsættes efter  

 »hjemmet«: »m.v.«.
Kapitel 12 a Hjælp i forbindelse med pasning af døende i hjemmet 2. I § 57 d udgår: »særskilt eller i forbindelse med  

 plejevederlag«.
§ 57 d.
Såfremt den plejekrævende har udgifter, som ikke dækkes  

 efter anden lovgivning, til lægeordineret medicin, sygeplejeartikler og  

 lignende, kan der særskilt eller i forbindelse med plejevederlag ydes hjælp  

 hertil uden hensyn til pågældendes eller familiens økonomiske forhold.
 3. I § 57 d indsættes som nyt stykke:
» Stk. 2. Hjælpen efter stk. 1 kan ydes, når 1) nærtstående i forbindelse med et etableret plejeforhold passer den  

 døende, 2) kommunalbestyrelsen varetager plejen helt eller delvist eller yder  

 tilskud efter § 56 til hjælp, som familien selv antager, 3) et hospice varetager plejen.«.
