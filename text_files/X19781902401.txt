 Beskatning, beregning og kontering af beløb til dækning af  

 huslejeudgifter o.l. til pensionister, der under ophold på somatiske sygehuse  

 indstilles til plejehjem.
 MEDDELELSE OM AFGØRELSEN:
 Til enlige pensionister indlagt på somatiske sygehuse udbetales - ud over  

 et beløb til personlige fornødenheder - et beløb til dækning af udgifter til  

 husleje o.l. fra udgangen af måneden efter den måned, hvor det sociale udvalg  

 har truffet bestemmelse om optagelse på plejehjem, jfr. folkepensionslovens §  

 26, stk. 2, nr. 2, invalidepensionslovens § 31, stk. 2, nr. 2, og  

 enkepensionslovens § 10, stk. 1, nr. 2.
 Beløb til huslejeudgifter o.l. efter disse bestemmelser er skattepligtige.
Socialministeriet har på sikringsstyrlsens forespørgsel udtalt, at den  

 skat, der trækkes af de udbetalte beløb til dækning af husleje o.l., ikke kan  

 udbetales i henhold til folkepensionslovens § 26, stk. 2, nr. 2, og de  

 tilsvarende bestemmelser i invalide- og enkepensionslovene.
Såfremt  

 pensionisten ikke har ekstraindtægter til at betale skatten af det udbetalte  

 beløb til dækning af husleje o.l., vil der imidlertid kunne ydes personligt  

 tillæg til betaling af skatten, hvis betingelserne herfor er opfyldt.
 Det forudsættes, at socialforvaltningerne er de pågældende pensionister  

 behjælpelige med at søge skattekortet ændret i overensstemmelse med ændringen  

 af indkomstforholdene.
Forfalder en enlig pensionists udgift til husleje f.eks. i ejerboliger og  

 andre faste udgifter kvartalsvis, halv- eller helårlig, bør udgifterne  

 fordeles over en 12 måneders periode.
Kommunerne må i disse tilfælde hver  

 måned udbetale det månedlige pensionsbeløb til dækning af udgifter til  

 husleje o.l. med et beløb svarende til pensionistens gennemsnitlige månedlige  

 udgift.
De udbetalte beløb til dækning af udgifter til husleje o.l. skal konteres  

 under grundbeløb.
Der skal dog i de enkelte tilfælde foretages en  

 registrering, således at det er muligt at afgive oplysninger til  

 sikringsstyrelsen om de afholdte udgifter.
