(Tekniske skoler) I medfør af § 10, stk. 1a, i lov nr. 191 af 4. juni 1964, jvf.  

 lovbekendtgørelse nr. 187, af 9. april 1981, om godkendelse af handelsskoler,  

 tekniske skoler og maskinmester- og maskinistskoler og tilskud m.v. til disse  

 skoler, fastsættes herved følgende regler om gennemførelse af kursus for  

 deltagere i Statens Erhvervspædagogiske Læreruddannelse's kompetencegivende  

 kursus i fremmedsprog.
 Lærere, der har gennemført det kompetencegivende kursus og har bestået  

 prøven i overensstemmelse med cirkulærets regler, kan af direktoratet for  

 erhvervsuddannelserne godkendes til at undervise i faget fremmedsprog ved  

 efg-uddannelserne på de tekniske skoler.
 1. Gennemførelse af kursus.
 1.1 Der er mødepligt til kurset og kursusfravær må ikke overstige 20% af  

 undervisningstiden i hvert semester.
 1.2 De i læseplanen beskrevne obligatoriske opgaver skal være afleveret og  

 godkendt.
 1.3 Obligatoriske opgaver skal løses som enkeltpersonopgaver, med mindre  

 andet er angivet i læseplanen.
 2. Afholdelse af prøve.
2.1 SEL foranstalter afholdelse af prøve.
Prøven afholdes senest 1 måned  

 efter kursus er afsluttet.
Prøverne er offentlige.
Forudsætningen for at  

 lægge prøve er, at eksaminanden har deltaget i kurset - efter de under pkt. 1  

 anførte bestemmelser.
 2.2 Tilmelding til prøven skal finde sted inden for den af SEL meddelte  

 tidsfrist.
2.3 Prøven, der er mundtlig, afholdes i det pensum, der er anført i  

 læseplanen.
Eksaminationen tager sit udgangspunkt i de i forbindelse med  

 kurset udarbejdede obligatoriske opgaver.
 Det er alene den mundtlige præstation, der vurderes, idet  

 opgavebesvarelserne ikke indgår i bedømmelsen.
2.4 Eksaminationen foretages af en af SEL's undervisere i faget.
I  

 bedømmelsen deltager en af SEL godkendt censor.
Bedømmelsen foretages af  

 eksaminator og censor i forening.
Der gives karakteren bestået/ikke bestået.  

 Kan der ikke opnås enighed om bedømmelsen er censors vurdering afgørende.
 Ved fastlæggelsen af kriterier for bedømmelsen af prøven tages  

 udgangspunkt i læseplanen og dens bestemmelser om pensum og obligatoriske  

 opgaver i kursusforløbet.
 2.5 Klage over forhold vedrørende prøven skal indsendes til SEL senest 6  

 dage efter prøvens afholdelse.
 2.6 Til behandling af klager nedsætter direktoratet for  

 erhvervsuddannelserne et klageudvalg bestående af 3 medlemmer  

 (repræsenterende DTL, SEL og direktoratet). Desuden tilknyttes 1 person som  

 tilforordnet med særlig indsigt i uddannelsen.
 Direktoratet kan fastsætte nærmere retningslinier for udvalgsarbejdet.
2.7 Den, der ikke består prøven, har adgang til at indstilles sig til en  

 ny prøve.
SEL arrangerer ny prøve afholdt senest 6 måneder efter den ordinære  

 prøve.
Ingen kan indstilles sig til prøve mere end 2 gange.
 2.8 Tilmeldte til prøve, der på grund af sygdom eller af anden gyldig  

 grund dokumentere, at være blevet forhindret i at deltage, kan få tilladelse  

 til at indstille sig til en ny prøve, der afholdes senest 6 måneder efter den  

 ordinære prøve.
 3. Udstedselse af kursusbevis.
 3.1 SEL udfærdiger bevis for bestået prøve med angivelse af kursets  

 indhold og varighed.
 4. Dispensationsregler.
 4.1 SEL kan i særlige tilfælde dispensere fra de under punkterne 1.1, 2.2,  

 2.7 (6 måneders fristen) og 2.8 nævnte regler.
 P.d.v.
