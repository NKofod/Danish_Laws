Fremsat den 7. april 2006 af Karin Nødgaard (DF),  

 Kristian Thulesen Dahl (DF), Pia Kjærsgaard (DF),  

 Pia Kristensen (DF), Tina Petersen (DF),  

 Birthe Skaarup (DF) og Peter Skaarup (DF) Forslag til folketingsbeslutning om  

 tilsætning af ildelugtende stoffer i lightergas Folketinget pålægger regeringen at fremsætte lovforslag, der  

 sikrer, at der med virkning fra den 1. januar 2007 stilles krav om, at  

 lightergas skal være tilsat ildelugtende stoffer med sigte på at forebygge,  

 at  

 lightergas indtages som rusmiddel.
Bemærkninger til forslaget Dansk Folkeparti fremsætter dette forslag til  

 folketingsbeslutning med det formål at sikre, at det ved lov pålægges  

 producenter og importører af lightergas at tilsætte gassen et stof, der  

 medfører luftgener af en sådan karakter, at ingen vil indtage lightergassen  

 frivilligt.
I den seneste tid har der været flere ulykker, hvor unge  

 mennesker er kommet alvorligt til skade, fordi de har sniffet lightergas.
Der  

 er endvidere en del, der tyder på, at brugen af lightergas som rusmiddel er  

 tiltaget i de senere år.
 Nedenfor er beskrevet en række af de seneste eksempler på, hvor  

 galt det kan gå, når man indtager lightergas.
Den 19. oktober 2005 blev fem unge mennesker alvorligt  

 forbrændt, da der opstod en eksplosion, da de sniffede lightergas.
Efter i  

 længere tid at have sniffet lightergas besluttede et af de unge mennesker at  

 tænde en cigaret.
Herefter skete der en eksplosion, som medførte, at de alle  

 blev alvorligt forbrændt.
En af de unge fik så voldsomme forbrændinger på  

 kroppen, at han ved ankomsten til hospitalet blev lagt i fuld narkose og lå i  

 respirator i mere end et døgn efterfulgt af 28 dage i isolation på en enestue  

 for at undgå, at der kom betændelse i sårene.
B.T. beskriver i en artikel den  

 27. februar 2006, at denne unge mand stadig har alvorlige men 4 måneder  

 efter,  

 at ulykken fandt sted.
Ifølge oplysningerne i artiklen er der mange, der  

 sniffer  

 light-ergas.
Han begyndte allerede selv at tage det i 14-15-års alderen, og  

 udtaler til avisen: »Jeg blev overvældet over, at rusen virkede så hurtigt og  

 var så voldsom   Alle prøver det.
Både velopdragne børn og dumme børn.
Det er  

 kun duksedrengene, der holder sig fra det.
Vi kedede os, og det var nemt og  

 billigt.« (jf. artikel i B.T. den 27. februar 2006: »Hold kæft hvor var jeg  

 dum«).
Den 1. februar 2006 døde en 16-årig dreng af at sniffe  

 lightergas.
Ifølge en artikel i JydskeVestkysten den 21. februar døde han,  

 fordi gassen bragte hans hjerte ud af rytme, hvilket medførte hjerteflimmer  

 og  

 hjertestop.
Efter dette tragiske dødsfald foretog samme avis en rundspørge i  

 Varde Kommunes skoler for at få belyst, hvor stort problemet med snifning af  

 lightergas er.
I alt deltog 540 elever i aldersgruppen mellem 13 og 18 år.  

 Undersøgelsen viste, at de færreste selv havde prøvet at sniffe, men at to  

 tredjedele af eleverne i 10. klasse kendte nogen, som havde prøvet at sniffe  

 (jf.  

 artikel i JydskeVestkysten, Varde/Billundsektionen, den 21. februar 2006:  

 »Nevø  

 døde af snifning«).
I en artikel i Frederiksborg Amts Avis den 14. februar berettes  

 om en episode, hvor politiet i Frederikssund to gange i løbet af en weekend  

 måtte hente en kun 15-årig dreng, fordi denne havde bragt sit eget liv i fare  

 i  

 forbindelse med indtagelse af lightergas.
Dette medførte, at politiet så sig  

 nødsaget til at få denne dreng indlagt på psykiatrisk afdeling på Hillerød  

 Sygehus.
Ifølge Frederikssund Politi er det vanskeligt at vurdere omfanget af  

 misbrugere, fordi der ofte er tale om unge helt ned i 12-års-alderen, som  

 politiet derfor ikke er i kontakt med.
En kriminalassistent ved Frederikssund  

 Politi udtaler således til Frederiksborg Amts Avis: »Der er svært at vurdere  

 omfanget, fordi de er så unge, at de kun kommer i kontakt med politiet, når  

 det  

 går så galt som i lørdags.
Men det sker jævnligt, at forældre eller  

 gårdvagter  

 på skolen finder tomme dåser som et tegn på at det foregår« (jf. artikel i  

 Frederiksborg  

 Amts Avis den 14. februar 2006: »Nemt at misbruge lightergas«).
På det seneste har der været stigende opmærksomhed på unges  

 indtagelse af lightergas, hvilket primært skyldes, at der har været en række  

 forfærdelige ulykker forbundet med fænomenet.
Hvorvidt indtagelse af  

 lightergas  

 er et voksende fænomen, er vanskeligt at bedømme ud fra de foreliggende  

 oplysninger.
Udtalelserne fra den unge mand, der selv blev alvorligt  

 forbrændt  

 som følge af en lightergasrelateret ulykke tilbage i oktober 2005, tyder dog  

 på, at mange mennesker indtager lightergas.
Hans argumenter for at tage det  

 var  

 mange: »Vi kedede os«, »Det var nemt og billigt«, »Det er kun duksedrengene,  

 der holder sig fra det«.
Det sidste argument tyder på, at der er et voldsomt  

 gruppepres blandt unge mennesker, som medfører, at mange presses til at  

 sniffe  

 lightergas af frygt for at miste status og anseelse blandt jævnaldrene.  

 Lightergas er endvidere langt billigere end andre rusmidler som f.eks. hash.  

 Dertil kommer, at det ikke er ulovligt og kan købes i de fleste  

 dagligvarebutikker.
Derfor har der også været forslag fremme om at gøre det  

 mere besværligt at få fat i lightergas, f.eks. ved at indføre en aldersgrænse  

 for køb at lightergas.
Indførelse af en aldersgrænse vil formentligt medvirke  

 til at begrænse problemets omfang, men det vil stadig være muligt for unge  

 mennesker at få adgang til det  og måske vil det også være lidt mere  

 spændende, når adgangen til det begrænses.
Den megen omtale, fænomenet  

 snifning  

 af lightergas har fået på det seneste, vil formentligt også medvirke til, at  

 mange ekspedienter i butikkerne vil være tilbageholdende med at sælge store  

 mængder lightergas til enkelte kunder.
Der er jo trods alt grænser for, hvor  

 mange lightere man skal have påfyldt! Dette vil formentligt bare få  

 misbrugere  

 til at handle mindre partier hos flere forskellige forhandlere.
Den mest effektive måde, hvorpå man kan komme fænomenet helt  

 til livs, er at fratage misbrugerne lysten til at sniffe gassen.
Den bedste  

 måde at opnå et sådant resultat på er efter Dansk Folkepartis opfattelse at  

 tilsætte  

 gassen en lugt, der er af en sådan karakter, at misbrugerne ganske enkelt  

 ikke  

 vil kunne holde lugten af gassen ud.
Den unge mand, som blev stærkt forbrændt  

 i  

 oktober sidste år, har i forbindelse med et interview til B.T. foreslået, at  

 lightergas tilsættes en fæl lugt for at afholde folk fra at sniffe den.
Det  

 fremgår af en artikel i B.T. den 2. marts 2006, at flere eksperter støtter  

 idéen.
Professor og centerleder ved Institut for Kemiteknik, Erling H.  

 Stenby: »Jeg er meget optimistisk med hensyn til at finde et stof, der kan  

 bruges.
Det miljø- og sikkerhedsmæssige skal selvfølgelig være på plads   Jeg  

 har selv en teenagesøn, og jeg er overrasket over, at der er så mange unge,  

 der  

 sniffer«.
Ideen støttes også af lederen af gasteamet hos Sikkerhedsstyrelsen,  

 Arne Husbond: »Det er meget spændende.
Vi ser positivt på projektet, og vi  

 vil  

 meget gerne være sparringspartner og bidrage med vores tekniske viden og  

 kunnen«  

 (jf. artikel i B.T. den 2. marts 2006: »Eksperter: Brandgod idé«).
I økonomi- og erhvervsministerens besvarelse af 15. marts 2006 af  

 spørgsmål nr.
S 2998 stillet af Morten Messerschmidt om tilsætning af  

 ildelugtende stoffer i importeret lightergas, svarer ministeren, at »et  

 ensidigt  

 dansk krav om tilsætning af duftstoffer til lightergas vil have karakter af  

 en  

 teknisk handelshindring«.
Det er dog Dansk Folkepartis opfattelse, at  

 hensynet  

 til den generelle folkesundhed i dette tilfælde må siges at veje tungt, idet  

 der er tale om at forhindre, at lightergas fremover kan benyttes som et  

 yderst  

 sundhedsskadeligt og farligt rusmiddel.
Afsluttende bemærkninger Snifning af lightergas udgør en alvorlig trussel mod  

 misbrugernes sundhed.
Det er især unge mennesker, der sniffer gas.
En  

 væsentlig  

 årsag hertil er, at det er billigt og nemt at få fat i, og at de unge i visse  

 tilfælde presser hinanden til at gøre det.
Af hensyn til især unge menneskers  

 helbred  

 finder Dansk Folkeparti, at det vil være muligt at løse denne problematik og  

 helt komme snifningen af lightergas til livs ved at tilsætte light-ergassen  

 ildelugtende stoffer, der afholder folk fra at sniffe det.
Som det fremgår af  

 ovenstående bemærkninger, er det en idé, der støttes både af eksperter og  

 tidligere misbrugere.
Skriftlig fremsættelse Karin  

 Nødgaard  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om tilsætning af ildelugtende stoffer i lightergas.
(Beslutningsforslag nr.
B 129).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
