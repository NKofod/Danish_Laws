Energiafgifter  allokering af varme 1.  

 Indledning Denne SKAT-meddelelse omhandler de afgifts- og  

 godtgørelsesmæssige forhold i relation til aftalebaseret allokering af  

 varme.
Aftalebaseret allokering af varme kan fx komme  

 på tale, hvor der fremstilles varme på et kraftvarmeværk -  

 baseret på  

 afgiftspligtige brændsler (kul, gas, olie eller elektricitet) og afgiftsfrie  

 brændsler (biomasse, affald mv.) - enten i samme  

 anlæg eller i hver sit anlæg.
Den fremstillede  

 varme leveres  

 sammenblandet i ledningsnettet.
 Sigtet med en aftalebaseret allokering af varme  

 er som hovedregel, at varme, der er baseret på afgiftspligtige  

 brændsler,  

 allokeres/faktureres til momsregistrerede varmeaftagere, der hovedsageligt  

 anvender varme til formål, der er godtgørelsesberettiget efter  

 energiafgiftslovene (procesformål), og modsætningsvist, at varme baseret på  

 afgiftsfrie brændsler allokeres/faktureres til varmeaftagere, der anvender  

 varme til ikke-godtgørelsesberettigede formål (rumvarme og varmt vand).
 På given foranledning præciseres det,  

 at der ikke er hjemmel i energiafgiftslovene (kulafgiftsloven,  

 mineralolieafgiftsloven, gasafgiftsloven og elafgiftsloven) til en  

 aftalebaseret allokering af varme, hvor der er sket en sammenblanding af  

 varmen og dermed er tale om "blandede varmeleverancer" i samme  

 ledningsnet.
 Dette gælder også i det tilfælde, hvor varme -  

 baseret på afgiftspligtige brændsler - fremstilles af ét  

 selskab, medens varme  

 - baseret på afgiftsfrie brændsler - fremstilles af et  

 andet selskab, hvorefter varmen blandes sammen  

 i ledningsnettet.
 Der er nedenfor redegjort nærmere herfor.
2.  

 Lovgrundlag 2.1. Energiafgiftslovene (kulafgiftsloven) I kulafgiftsloven, mineralolieafgiftsloven,  

 gasafgiftsloven og elafgiftsloven er det reguleret i hvilket  

 omfang en momsregistreret forbruger kan få tilbagebetalt afgift  

 af en varmeleverance.
Af praktiske hensyn  

 omhandler nedenstående gennemgang af reglerne derfor kun en af de nævnte  

 love - kulafgiftsloven.
 Af kulafgiftslovens § 8, stk. 1, fremgår således  

 følgende:
"Virksomheder, der er registreret efter  

 merværdiafgiftsloven, kan få tilbagebetalt afgiften efter nærværende lov 1) af den af virksomheden forbrugte mængde  

 afgiftspligtige varer, og 2) af den mængde afgiftspligtige varer, der  

 er medgået til fremstilling af varme, der er forbrugt i virksomheden, og som  

 er  

 leveret fra en virksomhed, der er registreret efter merværdiafgiftsloven for  

 levering af varme." Af godtgørelsesbestemmelsen fremgår det, at  

 godtgørelsen omfatter afgiften af den mængde afgiftspligtige varer,  

 der er medgået til at fremstille varme, der er forbrugt i virksomheden.
Loven  

 benytter således et faktisk kriterium - som afgørende for  

 tilbagebetalingen.
Dette går igen i kulafgiftslovens § 9, stk. 1, om  

 opgørelse  

 af tilbagebetalingsbeløbet, som i henhold til denne bestemmelse omfatter  

 afgiften af afgiftspligtige varer og varme, der er modtaget i  

 virksomheden  

 i en given periode.
 En ordlydsfortolkning af disse bestemmelser  

 betyder, at der i tilfælde, hvor en virksomhed får leveret varme, der  

 er fremstillet af såvel afgiftspligtige varer som ikke-afgiftspligtige  

 varer, må der ske en lineær/forholdsmæssig fordeling og beregning af netop  

 den  

 mængde afgiftspligtige varer, som varmen, der er leveret  

 til virksomheden, er fremstillet af.
Af kulafgiftslovens § 9, stk. 9, fremgår det, at  

 virksomheder, der leverer varme - mindst én gang om året skal afgive de  

 oplysninger, der er nødvendige ved opgørelsen af afgiften efter § 8, stk. 2,  

 det vil sige den godtgørelsesberettigede afgift.
Varmeleverandøren skal  

 dermed  

 give oplysning om, hvad den leverede varme er produceret af.
Loven hjemler derimod ingen mulighed for,  

 at der som grundlag for opgørelsen af den godtgørelsesberettigede afgift kan  

 benyttes en "fiktiv mængde" afgiftspligtige varer, som aftales at  

 være medgået til at fremstille den leverede varme.
Det er et almindeligt  

 princip i skatte- og afgiftsmæssig henseende, at lovgivningen finder  

 anvendelse  

 på de faktiske forhold, således som disse reelt er.
Det er således ikke  

 muligt  

 - med skatte- eller afgiftsmæssig virkning - at aftale et faktum, der  

 adskiller  

 sig fra det reelle.
Dette gælder også, hvor parterne faktisk kunne have  

 indrettet sig i overensstemmelse med det aftalte, men ikke har gjort det.
 Der kan således efter lovens ordlyd kun ske  

 tilbagebetaling af afgift på grundlag af den faktiske mængde afgiftspligtige  

 varer, der er medgået til at fremstille den varme, som den pågældende  

 virksomhed  

 har forbrugt.
For så vidt angår fortolkningen af  

 bestemmelserne skal det også bemærkes, at energiafgiftslovene i andre  

 tilfælde  

 faktisk bestemmer den medgåede mængde brændsel, som anvendes ved beregning af  

 afgiftstilsvaret - der er forbundet med varmeproduktion - på  

 grundlag af parternes aftale herom.
Dette er således tilfældet for  

 visse centrale kraftvarmeværker ved fordelingen af brændsel mellem  

 henholdsvis el-produktion og varmeproduktion, jf. bl.a. kulafgiftslovens § 7,  

 stk. 1. I disse tilfælde fremgår det imidlertid udtrykkeligt af loven, at (og  

 i  

 hvilke tilfælde) det er kontrakten mellem værket og varmeaftageren, der  

 afgør,  

 hvilken brændselsmængde der anses for medgået til varmeproduktionen.
I  

 godtgørelsesbestemmelsen  

 i § 8 er det derimod netop ikke den fakturerede mængde afgiftspligtige varer,  

 men derimod den faktisk leverede mængde, der er afgørende for godtgørelsen.
2.2. Betydningen af en selskabsmæssig  

 adskillelse i 2 varmeproduktionsselskaber Det er SKATs opfattelse, at en selskabsmæssig  

 adskillelse i 2 selskaber er uden betydning for muligheden for  

 godtgørelse  

 af afgift - og dermed også uden betydning for evt. adgang til allokering af  

 varme, idet det - som nævnt ovenfor i relation til § 8, stk.  

 1 - ikke er den fakturerede afgift, der er afgørende for omfanget af  

 godtgørelsen, men derimod, hvilken vare der faktisk er leveret.
3. Andre  

 forhold 3.1. Elforsyningslovningen Det er blevet anført, at det inden for  

 elforsyningslovgivningen tillades, at der sker en "fiktiv  

 fordeling"  

 af den miljøvenlige elektricitet ved faktureringen over for forbrugerne, -  

 som  

 ikke baserer sig på, hvor meget miljøvenlig elektricitet den enkelte  

 forbruger  

 faktisk har aftaget.
 Det er SKATs opfattelse, at dette argument ikke  

 kan anvendes for varme, idet fordelingen af varme netop ikke sker i medfør af  

 lovgivningen, men derimod er en rent aftalebaseret fordeling.
3.2. Formålsbetragtningen med afgift på varme Det er SKATs opfattelse,  

 at formålsbetragtningen med at pålægge varme en afgift samlet set taler  

 i  

 samme retning som ordlydsfortolkningen.
Formålet med energiafgiftslovene  

 er således bl.a. at gøre det "husholdningslignende" forbrug af  

 (miljøbelastende)  

 energiformer dyrere for at skabe et incitament til at spare på forbruget  

 af rumvarme og varmt vand.
4.  

 Sammenfatning På den anførte baggrund er vurderingen  

 sammenfattende, at det ikke er muligt ved aftale at allokere varme med høj  

 afgiftsbelastning til kunder, der kan opnå godtgørelse af afgiften, og varme  

 med lavere eller ingen afgiftsbelastning til kunder, der ikke kan opnå  

 afgiftsgodtgørelse, når de to former for varme fysisk er sammenblandet.
