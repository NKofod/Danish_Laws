Jordbrugsdirektoratet 6. kontor STRUKTURPROJEKTER Den 24. februar 1992 WK/mma REGLER VEDRØRENDE TILSKUD TIL STRUKTURPROJEKTER INDEN FOR  

 JORDBRUGET .
 Nærværende regler vedrører tilskud fra EF i henhold til Rådsforordningerne  

 (EØF) nr. 866/90 og 867/90 om forbedring af vilkårene for forarbejdning og  

 afsætning af landbrugs- og skovbrugsprodukter, og tilskud fra staten i  

 henhold til lov nr. 89 af 23. februar 1991 om tilskud til strukturprojekter  

 inden for jordbruget, jf. bekendtgørelse nr. 310 af 17. maj 1991 om tilskud  

 til strukturprojekter inden for jordbruget.
I.
REGLER FOR UDBETALING AF TILSKUD .
 Anmodning om udbetaling af tilskud indsendes i 2 eksemplarer til  

 Jordbrugsdirektoratet.
 Tilskuddet kan udbetales samlet eller i højst 3 rater, hvoraf 1. rate skal  

 være på mindst 50 % og sidste rate mindst 20 %.
 Indsendelse af anmodninger om udbetaling af tilskud skal følge de  

 fastlagte udbetalingsterminer, jf. ansøgning og tilsagnsskrivelse, og skal  

 indsendes inden udløbet af den første måned i det kvartal, hvor udbetaling  

 skal finde sted i henhold til udbetalingsplanen.
 Af hensyn til bevillingsadministrationen er det vigtigt, at enhver ændring  

 i tidsplanen for udbetaling af tilskud meddeles Jordbrugsdirektoratet så  

 tidligt som muligt.
Det er vigtigt, at den systematik, der er anvendt ved projektansøgningen,  

 nøje fastholdes ved udarbejdelsen af udbetalingsanmodningen.
På denne måde  

 bliver det lettere at sammenholde udgifterne til det gennemførte projekt med  

 de budgetterede udgifter i projektansøgningen og de planlagte investeringer  

 m.v. med de faktiske gennemførte.
Dette bidrager til at forkorte  

 sagsbehandlingstiden i Jordbrugsdirektoratet og dermed fremskynde  

 udbetalingen af tilskuddet.
 Følges denne systematik ikke nøje, kan det blive nødvendigt at bede  

 tilskudsmodtager lave anmodningen om.
 Anmodning om udbetaling skal vedlægges nedennævnte dokumenter m.v.
Udbetaling sker inden 6 uger efter modtagelsen i Jordbrugsdirektoratet af  

 anmodningen, såfremt denne kan godkendes.
Der tages dog forbehold for  

 disponible midler fra EUGFL.
A.
Ved udbetaling af en rate .
 Med anmodning om udbetaling af en rate af tilskuddet skal følgende  

 oplysninger indsendes:
 1. Fortegnelse over de afholdte udgifter :
 Oplysningerne om de afholdte udgifter skal opføres på skema som bilag 1  

 »Fortegnelse over afholdte udgifter« til udbetalingsanmodningen.
 Skemaets opdeling af investeringerne svarer til opdelingen i skema til  

 ansøgningens bilag 8.
 Der kan benyttes EDB-udskrift eller lignende når denne er opbygget på  

 samme måde som skemaet.
 Fortegnelsen skal omfatte alle udgifter vedrørende projektet, herunder  

 eventuelle udgifter, der ikke var forudset på tidspunktet for indsendelse af  

 ansøgningen, uanset om de er tilskudsberettigede eller ej.
 De afholdte udgifter opdeles i udgiftsgrupper som vist i skemaet, og de  

 enkelte grupper skal sammentælles (sub-totaler).
 Er der i fortegnelsen indeholdt udgifter til egne ydelser, det vil sige  

 til aflønning af tilskudsmodtagers eget personale i forbindelse med arbejde  

 på projektet eller til betaling for tilskudsmodtagers levering af egne  

 materialer til projektet, skal fortegnelsen vedlægges en redegørelse herfor  

 med detaljerede oplysninger om arten og omfanget af disse udgifter.
 Fortegnelsen med eventuel redegørelse skal underskrives af en  

 statsautoriseret eller registreret revisor.
 2. En revisorattest .
 Der benyttes attest, som i det mindste skal indeholde en erklæring som  

 bilag 2.
 Revisionen skal udføres i overensstemmelse med gældende lovgivning og  

 anerkendte revisionsprincipper og -metoder.
 Bestemmelse af refusionsberettigede udgifter sker på grundlag af det for  

 tilskudsordningens gældende regelsæt, det godkendte ansøgningsgrundlag,  

 eventuelle særlige betingelser i Jordbrugsdirektoratets skrivelse(r)  

 vedrørende tilsagn om tilskud samt den som bilag 7 vedlagte »Fortegnelse  

 over udgifter, for hvilke der ikke kan ydes tilskud til  

 strukturprojekter«.
 3. En erklæring om på hvilket tidspunkt projektet er påbegyndt .
 Erklæringen skal være underskrevet af virksomhedens ansvarlige ledelse, og  

 den skal være attesteret af den tilsynsførende arkitekt eller ingeniør eller  

 af den kommunale bygningsmyndighed.
 4. En teknisk beskrivelse af de udførte arbejder .
Den tekniske beskrivelse af de udførte arbejder skal gøre det muligt at  

 fastslå, på hvilket stade projektet befinder sig.
Beskrivelsen af de enkelte  

 arbejder skal følge den systematik, der er anvendt i ansøgningens bilag 7.
Er den gennemførte del af projektet ikke udført i overensstemmelse med de  

 oplysninger, der ligger til grund for tilsagnet om tilskud, skal afvigelserne  

 beskrives og nærmere begrundes.
Der vedlægges i givet fald reviderede planer  

 eller lignende med angivelse af afvigelser i forhold til  

 ansøgningsgrundlaget.
 Opmærksomheden henledes i øvrigt på afsnit »ÆNDRINGER I  

 PROJEKTET« nedenfor.
 Den tekniske beskrivelse skal være attesteret af den tilsynsførende  

 arkitekt eller ingeniør eller af den kommunale bygningsmyndighed.
 5. En kvantitativ sammenligning mellem planlagte og gennemførte  

 investeringer m.v. og afholdte udgifter .
 Der benyttes skema som vist i bilag 3. Der kan benyttes EDB-udskrift eller  

 lignende, når denne er opbygget på samme måde som skemaet.
 Hvis et projekt består af delprojekter udarbejdes et skema for hvert  

 delprojekt.
 Der opføres kun investeringer m.v., som er omfattet af den pågældende  

 udbetalingsanmodning.
 Under »Godkendte investeringer m.v.« opføres investeringer m.v.  

 ifølge den godkendte ansøgning med eventuelle ændringer og  

 tilsagnsskrivelse(r).
 De enkelte investeringer m.v. grupperes under de poster, som fremgår af  

 skemaet, bilag 1 til udbetalingsanmodning, ligesom der opgøres subtotaler og  

 totaler som i dette skema.
 Under den enkelte investering m.v. anføres reference til det pågældende  

 overslag eller tilbud m.v., hvor sådant foreligger.
Afviger udgifterne eller fysisk størrelse (se fodnote på skemaet) ved den  

 gennemførte del af projektet helt eller delvis fra det godkendte grundlag,  

 skal disse afvigelser nærmere forklares og begrundes.
Dette gælder såvel for  

 overskridelser som for besparelser.
Forklaring og begrundelse anføres i kolonne i.
Hvis der ikke er  

 tilstrækkelig plads her, kan der vedlægges skemaet en redegørelse.
Der skal  

 da i skemaet henvises til redegørelsen.
 Skema og eventuel redegørelse underskrives af virksomhedens ansvarlige  

 ledelse.
 6. En redegørelse for hvorledes de afholdte udgifter er finansieret  

 .
 Redegørelsen skal udformes som vist i bilag 4 og underskrives af  

 virksomhedens ansvarlige ledelse.
Finansieringsredegørelsen skal vise, hvordan projektet rent faktisk er  

 finansieret indtil udbetalingsanmodningen.
Denne redegørelse må ikke  

 forveksles med en revideret finansieringsplan, hvor man viser, hvordan  

 projektets endelige finansiering rent faktisk bliver.
 7. Opfyldelse af eventuelle særlige betingelser for ydelse af tilskud  

 .
 Hvis der af Jordbrugsdirektoratet i tilsagnet om tilskud er stillet  

 særlige betingelser for ydelse af tilskud, skal tilskudsmodtageren  

 dokumentere, at betingelserne er opfyldt.
 8. Erklæring om projektets overholdelse af målene og de særlige  

 betingelser for operationelle programmer.
Denne erklæring indgår som led i dokumentationen for, at projektet  

 opfylder EF's betingelser.
Sker der ændringer i det godkendte projekt, skal  

 det anføres.
 9. Det fulde tilskud eller sidste rate af tilskuddet .
 Med anmodning om udbetaling af det fulde tilskud eller af sidste rate af  

 tilskuddet skal følgende dokumenter indsendes:
 1. Tilsvarende dokumentation og oplysninger som anført  

 i afsnit A, 1-7.
2. En erklæring udfærdiget af en kgl.  

 bygningsinspektør.
Når projektet er fuldført, giver tilskudsmodtageren  

 Jordbrugsdirektoratet meddelelse herom, hvorefter Jordbrugs- direktoratet  

 foranlediger, at den kgl. bygningsinspektør for det pågældende område  

 foretager en besigtigelse af projektet.
Den besigtigede skal derefter afgive  

 erklæring om, hvorvidt projektet er fuldført i overensstemmelse med de  

 oplysninger, der ligger til grund for tilsagnet om tilskud, det vil sige: om  

 bygningerne er opført i overensstemmelse med de fremsendte tegninger og  

 beskrivelser, og om rumanvendelse, maskinindkøb og -installation og andre  

 tekniske installationer er i overensstemmelse med de fremsendte tekniske  

 beskrivelser.
Erklæringen udformes således, at afvigelser klart identificeres  

 og gennemgangen i øvrigt følger projektansøgningens systematik.
Erklæringen  

 indsendes til Jordbrugsdirektoratet med kopi til tilskudsmodtageren.
Udgifter  

 i forbindelse med besigtigelse og udfærdigelse af erklæring afholdes af  

 tilskudsmodtageren.
 3. Ibrugtagningstilladelse eller bygningsattest.
II.
KONTROLBESTEMMELSER .
 Jordbrugsdirektoratet foretager kontrol af de projekter, der er ydet  

 tilskud til, jf. bekendtgørelsens § 14.
 Kontrollen gennemføres efter forholdene som kontrol på stedet eller ved  

 kontrol af regnskaber, bilagsmateriale og anden dokumentation, som  

 tilskudsmodtager indsender på Direktoratets anmodning.
 Repræsentanter for EF-Kommissionen er berettiget til eventuelt sammen med  

 Jordbrugsdirektoratet, at foretage kontrollen.
 Ifølge § 4, stk. 5, i lov nr. 89 af 23. februar 1991, om tilskud til  

 strukturprojekter inden for jordbruget, kan endvidere Rigsrevisionen,  

 eventuelt sammen med Den Europæiske Revisionsret, på tilsvarende betingelser  

 som nævnt i lovens § 4, stk. 2, efterse regnskaber og andre dokumenter, som  

 efter de pågældende myndigheders skøn er af betydning for den  

 revisionsmæssige kontrol med administrationen af loven.
 Tilskudsmodtageren er forpligtet til i et tidsrum af 10 år for anlæg og  

 for udstyr 6 år fra modtagelsen af tilskuddet fra EF eller, hvis tilskuddet  

 er udbetalt i rater, fra modtagelsen af sidste rate at opbevare samtlige  

 kontrakter, tegninger, fakturaer, byggetilladelser, veterinære godkendelser,  

 eventuelle byggedagbøger, byggemødereferater, byggetidsplaner og andre  

 dokumenter vedrørende gennemførelsen af det projekt, hvortil der er ydet  

 tilskud.
 Tilskudsmodtageren er forpligtet til på anfordring at tilsende  

 Jordbrugsdirektoratet, EF-Kommissionen eller hvilken anden myndighed som  

 Jordbrugsdirektoratet måtte anvise, de nævnte dokumenter.
 Undladelse af at overholde betingelserne for tilskud herunder miljøregler  

 kan føre til krav om tilbagebetaling af udbetalte tilskud.
III.
INDSENDELSE AF RAPPORTER .
 Rapporter som nedenfor anført indsendes i 2 eksemplarer til  

 Jordbrugsdirektoratet.
 1. Årsrapport .
 Under projektets gennemførelse indsender tilskudsmodtager hvert år til  

 Jordbrugsdirektoratet en rapport om projektets forløb.
 Rapporten indsendes inden 1. april og skal give oplysninger om projektets  

 stade pr. 31.12. i det foregående år.
 Der anvendes skema som bilag 5. Der kan benyttes EDB-udskrift eller  

 lignende, når denne er opbygget på samme måde som skemaet.
I rubrikkerne »Bemærkninger« gives nærmere forklaring og  

 begrundelse for eventuelle afvigelser mellem planlagt og faktisk  

 projektforløb.
Hvis der ikke er tilstrækkelig plads kan særlig redegørelse  

 vedlægges.
 Skema og eventuel redegørelse underskrives af virksomhedens ansvarlige  

 ledelse.
 Der vedlægges erklæring som bilag 8.
 2. Rapport om projektets økonomiske resultater .
 Inden 2 år efter udbetaling af sidste rate efter det fulde tilskud  

 indsender tilskudsmodtager til Jordbrugsdirektoratet en rapport om projektets  

 økonomiske resultater.
 Rapporten udformes som bilag 6 med hertil hørende 2 skemaer.
 I stedet for skemaerne kan benyttes EDB-udskrifter eller lignende, når  

 disse er opbygget på samme måde som skemaerne.
 Som bilag til rapporten vedlægges seneste års regnskab over såvel  

 tilskudsmodtagers samlede virksomhed som den/de separate enheder, der  

 omfattes af projektet.
 IV. ÆNDRINGER I PROJEKTET .
 Det er som hovedregel et vilkår for udbetaling af tilskud fra EF og den  

 danske stat, at det over for Jordbrugsdirektoratet dokumenteres, at projektet  

 eller den fuldførte del af projektet er udført i nøje overensstemmelse med de  

 oplysninger, der ligger til grund for tilsagnet om tilskud.
Hvis der ønskes foretaget ændringer i det godkendte projekt, skal  

 ansøgning herom indsendes til Jordbrugsdirektoratet inden gennemførelse af  

 ændringerne påbegyndes.
Jordbrugsdirektoratet og Kommissionen forbeholder sig  

 ret til enten at godkende eller at undlade at godkende ændringerne.
Tilskuddet kan nedsættes eller tilsagnet om tilskud tilbagekaldes, - hvis ansøgning om godkendelse af ændringer ikke indsendes som anført,  

 eller - hvis ændringer gennemføres uanset, at Jordbrugsdirektoratet og  

 Kommissionen ikke har godkendt ændringerne.
V.
BORTFALD M.V.
AF TILSKUD .
Jordbrugsdirektoratet kan bestemme, at tilsagn om tilskud helt eller  

 delvis bortfalder, og at udbetalt tilskud helt eller delvis skal  

 tilbagebetales med tillæg af renter beregnet fra udbetalingstidspunktet med  

 den rentesats, der er fastsat i renteloven, hvis - ansøgeren har givet urigtige eller vildledende oplysninger eller fortiet  

 oplysninger af betydning for afgørelsen om tilsagn om tilskud, - projektet ikke gennemføres i overensstemmelse med det godkendte grundlag  

 for tilsagn om tilskud, - de betingelser, som Jordbrugsdirektoratet eller EF-Kommissionen har  

 fastsat, ikke opfyldes, - Jordbrugsdirektoratet suspenderer, nedsætter eller tilbagekalder  

 tilsagnet om tilskud, - modtageren uden forudgående tilladelse fra Jordbrugsdirektoratet inden  

 seks år fra anskaffelsen afhænder udstyr eller inden ti år fra arbejdets  

 afslutning afhænder anlæg, hvortil der er ydet tilskud, eller - forudsætningerne for tilsagn om tilskud efter Jordbrugs- direktoratets  

 eller EF-Kommissionens skøn i øvrigt er væsentligt forrykket.
 Tilskudsmodtageren er forpligtet til at give Jordbrugsdirektoratet  

 meddelelse om forhold, der kan medføre tilsagnets bortfald eller  

 tilbagebetaling af tilskud.
 Endvidere skal tilskudsmodtager give meddelelse til Jordbrugsdirektoratet  

 om betalingsstandsning eller etablering af kreditordning (konkurs,  

 likvidation, moratorium, akkord eller lignende). Tilskudsmodtager skal  

 ligeledes meddele Jordbrugsdirektoratet, hvis der efter anden lovgivning  

 under projektforløbet opnås tilskud til projektet.
VI.
STRAFFEBESTEMMELSER .
Efter lovens § 9, stk. 1, straffes den, der til brug for afgørelser, der  

 træffes i henhold til de i loven i § 1 nævnte forordninger, i henhold til  

 loven eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, med bøde, medmindre højere straf er forskyldt efter anden  

 lovgivning.
Det samme gælder den, der handler i strid med vilkår, der er  

 fastsat i en sådan afgørelse eller som forsøger herpå.
 Er overtrædelsen begået af et aktieselskab, anpartsselskab,  

 interessentskab, forening eller lignende, kan der efter lovens § 9, stk. 2,  

 pålægges selskabet eller foreningen som sådan bødeansvar.
 Bilag 2 til udbetalingsanmodning.
REVISORATTEST vedrørende anmodning af 19.. om udbetaling af tilskud til ovennævnte  

 projekt.
----------------------------------------------------------------- Projektets benævnelse:
----------------------------------------------------------------- Som revisor for ovennævnte virksomhed har vi i henhold til vilkårene i  

 Jordbrugsdirektoratets tilsagn om tilskud ved skrivelse(r) af  

 ...................................... og »Regler vedrørende tilskud til  

 strukturprojekter inden for jordbruget« af 24. februar 1992 revideret  

 den dokumentation, som ligger til grund for de i »Fortegnelse over  

 afholdte udgifter (bilag 1 til udbetalingsanmodningen)» opførte beløb,  

 der vedrører ovennævnte udbetalingsanmodning, i alt kr. .................,  

 heraf investeringer, til hvilke der er søgt om tilskud, kr. .............
Det attesteres herved, at  de opførte udgifter vedrører projektet og er korrekt fordelt  

 på de enkelte poster i henhold til tilsagnsgrundlaget, at  de udgifter, for hvilke der søges om udbetaling af tilskud,  

 alle er tilskudsberettigede, at  samtlige bilag er kontrolleret, at  alle udgifter er betalt, at  alle udgifter er opført excl. moms, at  alle udgifter er opført efter fradrag af eventuelle rabatter  

 og kreditnotaer m.v., at  der er overensstemmelse mellem de opførte udgifter og de  

 kontrakter og tilbud m.v., der eventuelt ligger til grund for de udførte  

 arbejder og foretagne anskaffelser m.v., at  udgifterne er i overensstemmelse med tilskudsmodtagers  

 bogføring, og at  der ikke ydes andet tilskud til projektet udover det i  

 ansøgning om tilskud anførte.
 Bilag 6.
 Projektets journalnr.: ......................
 Tilskudsmodtager: ...................... ......................  

 ......................
RAPPORT OM PROJEKTETS ØKONOMISKE RESULTATER .
 1. Skemaer, der skal udfyldes .
Bilag 6 A.
Rentabilitet for den enkelte investering.
 2. Spørgsmål, som skal besvares .
 Svarene på spørgsmålene skal belyse den aktuelle situation i forhold til  

 de oplysninger, som tilskudsmodtager har givet i ansøgningen om tilskud.
 I de tilfælde, hvor der svares bekræftende på det stillede spørgsmål,  

 gives nærmere oplysninger om ændringer m.v.
A.
Er formålet med og omfanget af tilskudsmodtagers vigtigste aktiviteter  

 blevet ændret ? (ansøgningens bilag 1).
B.
Er det geografiske område for tilskudsmodtagers aktiviteter ændret ?  

 (ansøgningens bilag 1).
C.
Er der sket ændringer i de investeringsfølger, som projektet forventes  

 at give ? (ansøgningsskemaets pkt.
L).
D.
Er der sket ændringer i tilskudsmodtagers relationer til  

 primærproducenterne, aftalegrundlag for leverancer af råvarer og vedrørende  

 projektets fordele for primærproducenterne? (ansøgningsskemaets pkt.
M).
E.
Er der sket ændringer i afsætningsmulighederne (Danmark, øvrige EF,  

 tredielande) med hensyn til mængde og udviklingstrend? (ansøgningsskemaets  

 pkt.
O).
F.
Er der sket ændringer vedrørende råvarernes oprindelse (lokale områder  

 i Danmark, øvrige EF-lande, tredielande) (ansøgnings- skemaets pkt.
P).
G.
Er der sket ændringer i de forventede socio-økonomiske virkninger af  

 projektet ? (ansøgningens bilag 5).
H.
Er projektets formål ændret? I.
Er der sket ændringer i projektets virkninger for kapaciteten? J.
Eventuelle yderligere ændringer.
 3. Kommentarer .
 Herunder anføres de evt. yderligere kommentarer, som oplysningerne i  

 skemaerne til denne rapport og svarene på ovennævnte spørgsmål giver  

 anledning til, særlig for så vidt angår væsentlige afvigelser i forhold til  

 oplysningerne i ansøgningen.
 Der anføres tillige eventuelle oplysninger og bemærkninger, som ikke er  

 dækket af oven anførte spørgsmål og skemaer, men som er af interesse for en  

 vurdering af projektets målopfyldelse.
 Der gives endvidere en generel vurdering af virkningerne af det  

 gennemførte projekt.
 RENTABILITET FOR DEN ENKELTE INVESTERING .
Første tre regnskabsår, efter at projektet er fuldt operationelt (der benyttes faste priser).
 Bemærkninger:
 Dette skema skal udfyldes for hver separat, geografisk adskilt enhed, der  

 indgår i projektet.
For et projekt, som vedrører en udvidelse eller en ændring af en  

 eksisterende produktionsenhed, vil rentabiliteten fremkomme som resultat af  

 besparelse eller yderligere omkostninger under hvert af skemaets enkelte  

 punkter.
Skemaet skal afspejle projektets indvirkning på virksomhedens  

 samlede resultat som plusser (øget vinding) og minusser (øget tab): f.eks.  

 vil øget omsætning komme til at fremstå som et plus, reducerede  

 personaleudgifter som et plus, øgede personaleudgifter som et minus og så  

 videre.
På denne måde kan nettoresultatet af investeringerne beregnes.
