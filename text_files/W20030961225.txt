Landsskatteretskendelse af 18. oktober 2002 vedr.  

 Tinglysningsafgift  stempel fra tidligere tinglyste ejerpantebreve ikke  

 godkendt overført til senere tinglyst ejerpantebrev A A/Ss klage skyldes, at afgiftsmyndigheden har fastsat  

 yderligere tinglysningsafgift, 13.440 kr., vedrørende et ejerpantebrev, idet  

 overførsel af afgift ikke er godkendt.
Det fremgår af sagens oplysninger, at B den 4. maj 2000 oprettede  

 et ejerpantebrev på 850.000,00 kr. med pant i ejendommen matr. nr.
X.  

 Ejerpantebrevet blev anmeldt til tinglysning og tinglyst den 9. maj 2000. Ved  

 anmeldelsen blev betalt 1.400 kr. i afgift.
Anmelderen (klageren) har ved erklæring på ejerpantebrevet  

 angivet, at der ønskes overført stempel fra to ejerpantebreve, i alt  

 850.000,00  

 kr., til det nye pantebrev.
De to ejerpantebreve blev indleveret til  

 aflysning  

 samtidig med anmeldelsen af det nye pantebrev til tinglysning.
 I klagerens fremsendelsesskrivelse af 8. maj 2000 til  

 Tinglysningsafdelingen, Civildommerkontoret er anført:
  Til tinglysning følger vedlagt:
 betinget og endeligt skøde fra C A/S til B.
pantebrev kr. 792.000,00 til D A/S ejerpantebrev kr. 850.000,00 til tinglysning under forudsætning  

 af, at ejerpantebrev kr. 550.000,00 samtidig aflyses og at der sker  

 stempeloverførsel og ejerpantebrev kr. 300.000,00 samtidig aflyses og at der sker  

 stempeloverførsel.  Afgiftsmyndigheden har ved den påklagede afgørelse fundet, at  

 det omhandlede ejerpantebrev skal afgiftsberigtiges med tinglysningsafgift  

 opgjort af hele hovedstolen, jf. tinglysningsafgiftslovens § 5, stk. 1. Som  

 begrundelse herfor har afgiftsmyndigheden anført, at det efter  

 tinglysningsafgiftsloven ikke er muligt at overføre afgift mellem  

 ejerpantebreve, jf. tinglysningsafgiftslovens § 5, stk. 2. Afgiftsmyndigheden  

 har derfor ved fastsættelse af tinglysningsafgiften set bort fra erklæringen  

 om  

 et fradrag i afgiftsgrundlaget på 850.000,00 kr.
Endvidere har afgiftsmyndigheden anført, at principperne for  

 beregning af afgiften blev ændret, da tinglysningsafgiftsloven afløste den  

 dagældende stempellov pr. 1. januar 2000. Under stempelloven skulle retten  

 afvise et dokument, såfremt retten var af den opfattelse, at der ikke var  

 betalt den korrekte afgift ved anmeldelsen til tinglysning.
Efter  

 tinglysningsafgiftsloven må retten derimod ikke afvise et dokument med den  

 begrundelse, at der ikke (efter rettens skøn) er betalt den korrekte afgift.  

 Alle dokumenter skal således tinglyses, uanset hvilken afgift der er betalt,  

 for at sikre prioritetsstillinger m.v.
Hvis retten er uenig i afgiftens  

 størrelse, skal de pågældende dokumenter i stedet sendes til afgiftsprøve hos  

 afgiftsmyndigheden.
Afgiftsmyndigheden har videre anført, at såfremt klageren var  

 uenig i den af retten foretagne tinglysningsekspedition, burde klageren havde  

 kæret tinglysningen til landsretten.
Afgiftsmyndigheden har bemærket, at  

 dette  

 ikke er sket i det foreliggende tilfælde, hvorfor afgiftsmyndigheden har  

 henholdt sig til den af retten foretagne tinglysningsekspedition.
Da retten  

 har  

 tinglyst ejerpantebrevet, udløses der afgift efter tinglysningsafgiftsloven.
 Afgiftsmyndigheden har herefter fastsat skyldig afgift således:
Hovedstol 850.000 kr.
Betalt afgift 1.400 kr.
Variabel afgift, jf. tinglysningsafgiftslovens § 5, stk. 1 12.750 kr.
Fast afgift, jf. tinglysningsafgiftslovens § 5, stk. 1 1.400 kr.
I alt 14.150 kr.
I alt oprundet, jf. tinglysningsafgiftslovens § 2, stk. 1 14.200 kr.
Betalt afgift - 1.400 kr.
Forhøjet afgift, jf. tinglysningsafgiftslovens § 20 640 kr.
Skyldig afgift i alt 13.440 kr.
 Endelig har afgiftsmyndigheden anført, at da det omhandlede  

 ejerpantebrev er tinglyst, kan afgiften ikke godtgøres, selv om det  

 sandsynliggøres, at ejerpantebrevet aldrig har været belånt, jf.  

 tinglysningsafgiftslovens § 23, stk. 1, nr. 3.
 Klageren har over for Landsskatteretten nedlagt påstand om  

 ændring af den trufne afgørelse, således at der alene skal betales afgift  

 beregnet som om der var sket tinglysning af de to ejerpantebreve på  

 henholdsvis  

 300.000 kr. og 550.000 kr., dvs. således at der alene opkræves yderligere  

 1.400  

 kr. i forhold til den betalte afgift.
Til støtte for den nedlagte påstand har advokaten anført, at det  

 klart var kendeligt for afgifts-/tinglysningsmyndigheden, at det nye  

 pantebrev  

 kun skulle tinglyses, såfremt der skete stempeloverførsel.
Dokumenterne  

 skulle  

 som følge heraf betragtes som tilbagekaldte, såfremt forudsætningen ikke  

 kunne  

 opfyldes.
Advokaten har anført, at det stadig er muligt at tilbagekalde  

 dokumenter fra tinglysning, og tinglysningsmyndigheden/afgifts-myndigheden  

 burde telefonisk have spurgt, om dokumenterne ønskedes tilbagekaldt.  

 Advokaten  

 har i forbindelse hermed bemærket, at tinglysningsmyndighederne stadigvæk  

 ringer til anmelder og spørger herom i tilfælde, hvor det er tydeligt, at der  

 foreligger en uoverensstemmelse (fejl) med hensyn til tinglysningsbegæringen  

 og  

 afgiftsberegningen.
Endvidere har advokaten anført, at bestemmelsen om at  

 retten ikke må afvise et dokument med den begrundelse, at der ikke (efter  

 rettens skøn) er betalt den korrekte afgift, er en bestemmelse, der er til  

 benefice for anmelderen, således at der ikke sker afvisning i tilfælde, hvor  

 det er klart, at der alene er tale om en beregningsmæssig fejl.
Bestemmelsen  

 bør derfor ikke finde anvendelse, hvor det er klart for afgiftsmyndigheden,  

 at  

 der ikke er tale om en fejlberegning, jf. klagerens fremsendelsesskrivelse af  

 8. maj 2000 til Retten.
Såfremt der var sket afvisning eller tilbagekaldelse,  

 ville de to oprindelige ejerpantebreve naturligvis herefter have været  

 fremsendt til tinglysning med den følge, at der alene udløstes  

 tinglysningsafgift på 2 x 1.400 kr.
Der nedlægges derfor påstand om, at der  

 alene skal betales yderligere afgift på 1.400 kr.
 Endelig har advokaten anført, at der ikke bør opkræves  

 yderligere tinglysningsafgift, idet sammenlægningen af pantebrevene alene  

 skete  

 af praktiske årsager.
Afgiftsmyndigheden har i anledning af klagen over for  

 Landsskatteretten bemærket, at klageren ikke har bestridt, at der efter  

 tinglysningsafgiftslovens § 5, stk. 2, ikke er hjemmel til at overføre afgift  

 mellem ejerpantebreve.
Afgiftsmyndigheden har videre anført, at der skal  

 skelnes mellem tinglysningsmyndigheden og afgiftsmyndigheden.  

 Tinglysningsmyndigheden forestår selve tinglysningsekspeditionen.  

 Afgiftsmyndigheden har ikke kompetence til at tage stilling til de  

 tinglysningsmæssige dispositioner, idet disse henhører under  

 tinglysningsmyndighederne.
Afgiftsmyndigheden er derimod tillagt kompetencen  

 til at prøve afgiften og dennes størrelse, på baggrund af den foretagne  

 tinglysningsmæssige ekspedition.
Afgiftsmyndigheden har ikke hjemmel til at  

 tilsidesætte tinglysningsmyndighedernes dispositioner.
Spørgsmål som opstår i  

 forbindelse med tinglysningsekspeditionen, er derfor forhold, som skal  

 afklares  

 mellem den pågældende tinglysningsmyndighed og anmelderen.
Såfremt anmelderen  

 ikke er enig i den af tinglysningsdommeren foretagne disposition, kan  

 tinglysningen kæres.
Kæremålets udfald vil i så fald herefter blive taget i  

 betragtning af afgiftsmyndigheden.
 Til klagerens anbringende om at tinglysningskontoret eller  

 afgiftsmyndigheden på baggrund af anmelderens fremsendelsesskrivelse burde  

 have  

 kontaktet anmelderen, idet den betalte tinglysningsafgift ikke svarede til  

 den  

 afgift, der skulle have været betalt for dokumentet, har afgiftsmyndigheden  

 anført, at afgiftsmyndigheden på baggrund af ovenstående er af den  

 opfattelse,  

 at klageren burde have kæret tinglysningen, såfremt han ikke fandt, at han  

 havde fået den tinglysningsekspedition, som han havde bedt om.
Klageren har som kommentar hertil anført, at det er korrekt, at  

 der skal skelnes mellem tinglysningsmyndigheden og afgiftsmyndigheden, dog må  

 det fastholdes, at tinglysningskontoret er såvel en del af afgiftsmyndigheden  

 som en del af retssystemet, nemlig tinglysningsvæsenet.
Advokaten har videre  

 anført, at betingelsen i fremsendelsesskrivelse af 8. maj 2000 til  

 tinglysningskontoret klart er møntet på den afgiftsmæssige side af  

 tinglysningskontorets virksomhed, idet det helt klart fremgår af skrivelsen,  

 at  

 der ikke er tale om en beregningsmæssig fejl.
Dokumenterne burde derfor have  

 været tilbagesendt uden tinglysning.
Advokaten har i forbindelse hermed  

 anført,  

 at tinglysningsafgiften først forfalder ved tinglysningen.
 Landsskatteretten skal  

 udtale:
Landsskatteretten kan i det hele tiltræde det af  

 afgiftsmyndigheden anførte.
Landsskatteretten finder herved, at der i  

 afgiftsmæssig henseende må henses til den af retten foretagne  

 tinglysningsekspedition.
Landsskatteretten bemærker herved, at  

 tinglysningsekspeditionen ikke er kæret til landsretten.
Landsskatteretten  

 finder herefter, at der ved anmeldelsen af det omhandlede ejerpantebrev til  

 tinglysning er udløst tinglysningsafgift i henhold til  

 tinglysningsafgiftslovens § 5, stk. 1, jf. tinglysningsafgiftslovens § 16.  

 Endvidere finder Landsskatteretten, at afgiftsmyndigheden med rette har  

 fastsat  

 tinglysningsafgiften ud fra ejerpantebrevets fulde hovedstol, idet reglen i  

 tinglysningsafgiftslovens § 5, stk. 2, ikke finder anvendelse på  

 ejerpantebreve, jf. bestemmelsens 1. pkt.
Den påklagede afgørelse stadfæstes  

 derfor.
