 Til samtlige kommuner.
Vedlagt følger i udkast Socialministeriets vejledning om lov om kommunal  

 aktivering.
Vejledningens bilag indeholder bl.a. udkast til bekendtgørelse om  

 oplæringsbevis i særligt tilrettelagt jobtræningsforløb, udkast til  

 bekendtgørelse om særligt tilrettelagte uddannelsesaktiviteter og udkast til  

 vejledning om forsøgspuljen i § 30 i lov om kommunal aktivering.
 Bekendtgørelsen om oplæringsbevis og bekendtgørelsen om særligt  

 tilrettelagte uddannelsesaktiviteter vil blive udsendt i endelig form  

 hurtigst muligt.
 I vejledning om lov om kommunal aktivering og i vejledning om  

 forsøgspuljen er indarbejdet de ændringer af aktiveringsloven, der er  

 indeholdt i lovforslag L 100 om ændring af lov om kommunal aktivering.  

 Lovforslaget er fremsat den 24. november 1993.
 De endelige vejledninger om lov om kommunal aktivering og om forsøgspuljen  

 vil blive udsendt hurtigst muligt efter afslutningen af Folketingets  

 behandling af lovforslaget.
 Det fremsatte lovforslag indeholder i hovedtræk følgende:
For at sikre aktiveringslovens forudsætninger om fordeling af udgifterne  

 mellem stat og kommuner har der vist sig behov for at foretage en præcisering  

 af flere af lovens finansieringsbestemmelser.
Det drejer sig bl.a. om  

 refusion til kommunerne af driftsudgifter ved tilbud til  

 ungdomsydelsespersoner.
 Ud over disse teknisk prægede ændringer indeholder lovforslaget også nogle  

 forslag af mere principiel karakter.
 Således foreslås det, at der for 1994 gennemføres en overgangsordning med  

 hensyn til de kommunale aktiveringspuljer efter § 26 og § 30.
 Der er i loven afsat en pulje på 807 mill. kr. til aktivering af  

 kontanthjælpsmodtagere, hvortil kommer en forsøgspulje på 125 mill. kr. i  

 hvert af årene 1994 og 1995. Puljen på de 807 mill. kr. afløser den hidtidige  

 pulje til bekæmpelse af arbejdsløsheden.
Mens der ved fordelingen af den hidtidige pulje er lagt vægt på  

 kommunernes frivillige aktiveringsindsats, fordeles den nye pulje sådan, at  

 man tilgodeser de kommuner, der har mange kontanthjælpsmodtagere.
På denne  

 måde er der sammenhæng mellem kommunernes opgave og finansieringen.
 Omlægningen af puljemidlerne har imidlertid betydet, at nogle kommuner får  

 væsentligt lavere beløb fra puljerne, end de ville have fået, hvis den  

 hidtidige fordeling var blevet opretholdt.
Der foreslås derfor en overgangsordning for 1994, der giver kompensation  

 til de kommuner, der mister et beløb på mere end 0,1 pct. af deres  

 beskatningsgrundlag.
Kompensationen på i alt ca. 40 mill. kr. finansieres af  

 den samlede bloktilskudspulje.
Lovforslaget indeholder endvidere forslag om at forbedre kommunernes  

 finansieringsmuligheder, når det drejer sig om aktivering i form af  

 ungdomsydelsesophold i produktionsskoler mv.
Kommunerne skal have ret til at  

 få aktiveringstilskuddet efter lovens § 25 på 2.174 kr. pr. måned (statens  

 andel af sparet kontanthjælp), selv om produktionsskoleeleven på grund af den  

 udbetalte deltagergodtgørelse ikke er berettiget til kontanthjælp under  

 ungdomsydelsestilbudet.
Med lovforslaget sker der også en mindre justering af den ydelse, der  

 gives til unge under 25 år, der deltager i et vejlednings- og  

 introduktionsprogram.
Kommunerne skal også her have mulighed for at give de  

 unge den særlige godtgørelse på op til 1.000 kr. pr. måned.
Samtidig foreslås  

 det at ophæve reglen om, at selve ungdomsydelsen i disse  

 vejledningsprogrammer altid mindst skal svare til kontanthjælpssatsen for  

 unge udeboende under 23 år.
Forslaget betyder - ligesom det gælder i dag - at  

 man ved beregningen af ungdomsydelsen skal anvende kontanthjælpssatsen for  

 såvel de hjemmeboende som de udeboende.
 Lovforslaget indeholder regler om en overgangsordning for beregning af de  

 løbende igangsætningsydelser, ligesom der foreslås en udbygning af lovens  

 klageregler.
--------------------------------------------------------------- Vejledning om lov om kommunal aktivering -INDHOLDSFORTEGNELSE Bilag:
 1.Bekendtgørelse om særligt tilrettelagte uddannelsesaktiviteter.
 2.Bekendtgørelse om oplæringsbevis i særligt tilrettelagte  

 jobtræningsforløb.
 3. Uddrag fra Arbejdsministeriets bekendtgørelse om en  

 aktiv arbejdsmarkedsindsats.
 4. Finansiering af de enkelte tilbud.
 5.Vejledning om forsøgspuljen i § 30.
I.
INDLEDNING 1. Ved lov nr. 498 af 30. juni 1993, ændret ved lov  

 nr. xxxx af xxxx, har Folketinget vedtaget lov om kommunal aktivering  

 (aktiveringsloven). Loven udgør fra 1. januar 1994, hvor lov om kommunal  

 beskæftigelsesindsats ophæves, grundlaget for kommunernes aktivering af  

 kontanthjælpsmodtagere, og den viderefører og udbygger reglerne om  

 ungdomsydelse i bistandsloven.
Samtidig indføres som noget nyt, at  

 kontanthjælpsmodtagere over 25 år får ret til tilbud om aktivering, når de  

 har modtaget kontanthjælp i 12 måneder.
Aktiveringsloven er et led i arbejdsmarkedsreformen og skal ses i  

 sammenhæng med Arbejdsministeriets lov om en aktiv arbejdsmarkedspolitik.  

 Aktiveringsloven skal endvidere ses i sammenhæng med andre bestemmelser om  

 aktivering, f.eks. i den sociale lovgivning, hvor bl.a. reglerne i  

 bistandsloven om rådgivning og vejledning, om revalidering, beskyttet  

 beskæftigelse m.v. er relevante.
Der kan også henvises til anden lovgivning  

 om kommunernes mulighed for at give tilbud til udsatte grupper, f.eks. ophold  

 på produktionsskoler.
Aktiveringslovens væsentligste nye elementer omfatter:
 -En udvidelse af ungdomsydelsesordningen til 6 måneders aktivering i  

 mindst 20 timer om ugen; samtidig kan visitationsperioden være op til 13  

 uger.
 -Kontanthjælpsmodtagere over 25 år får ret til en individuel handlingsplan  

 efter 3 måneder på kontanthjælp.
 -Ret og pligt til aktivering af personer over 25 år, som har modtaget  

 kontanthjælp i 12 måneder - dette gælder også for personer, som har problemer  

 udover ledighed.
 -Større fleksibilitet i aktivitetstilbuddene.
-Igangsætningsydelsen kan nu modtages i op til 2 « år -Der kan ydes godtgørelse til kontanthjælpsmodtagere under aktivering.
 -Nye regler om finansiering.
 -En to-årig forsøgspulje til kulturelle, sociale og humanitære formål mv.,  

 jf. bilag 5.
2. Aktiveringsloven henviser fsv. angår nogle tilbud  

 til reglerne i lov om en aktiv arbejdsmarkedspolitik, og i denne lov findes  

 endvidere reglerne om kommunernes ret til at anvise arbejde til personer, der  

 modtager hjælp efter den sociale lovgivning.
Af hensyn til en sammenhængende  

 og koordineret indsats fra såvel kommunernes som Arbejdsformidlingens side  

 bør det regionalt/lokalt aftales, hvorledes indsatsen bedst tilrettelægges.  

 Der henvises herved til Arbejdsministeriets vejledning af 15. oktober 1993  

 vedrørende samarbejdet og koordinationen mellem Arbejdsformidlingen og  

 (amts)kommunerne.
Opmærksomheden henledes på, at aktiveringsloven indeholder en række  

 overgangsbestemmelser, som er omtalt i kapitel XIII.
II.
MÅLGRUPPE Kontanthjælpsmodtagere 3.Målgruppen i aktiveringsloven er, jf. § 1, kontanthjælpsmodtagere,  

 hvorved forstås personer, der modtager kontanthjælp efter bistandsloven, § 37  

 og/eller § 37a, eller som ville være berettiget til hjælp efter disse  

 bestemmelser, hvis de ikke var omfattet af tilbud efter aktiveringsloven.  

 Betingelsen skal være opfyldt, når der gives tilbud og under aktiveringen.  

 Opmærksomheden henledes på, at når der er tale om tilbud i jobtræning og i  

 særligt tilrettelagte jobtræningsforløb, må eventuelle opsigelsesvarsler  

 respekteres, hvis den aktiverede under forløbet ikke længere opfylder  

 betingelsen om at være kontanthjælpsmodtager.
I aktiveringsforpligtelsen ligger den begrænsning, at der ikke kan stilles  

 krav om deltagelse i aktiveringstilbud, hvis kontanthjælpsmodtageren på grund  

 af sygdom eller lignende årsager er afskåret fra at deltage.
Hermed sigtes  

 til forhold, som efter en konkret vurdering indebærer, at det ikke er  

 rimeligt at kræve, at kontanthjælpsmodtageren deltager i et  

 aktiveringstilbud.
Som eksempler udover sygdom kan nævnes barselsorlov, eller  

 at pågældende ikke kan deltage på grund af pasning af børn, og  

 kommunalbestyrelsen ikke kan anvise pasningsmuligheder.
4.Personer med behov for andre støtteforanstaltninger, f.eks.. tilbud om  

 revalidering, er ikke omfattet af målgruppen.
Bliver det under et  

 aktiveringsforløb klart, at der i stedet bør gives tilbud om revalidering,  

 kan revalidering iværksættes, selv om aktiveringsforløbet ikke er gennemført.  

 Det bemærkes, at revalideringsbestemmelserne - herunder reglerne om  

 finansiering - kun kan anvendes, når modtagerne opfylder betingelserne i  

 bistandslovens § 43.
 Ledige, der modtager arbejdsløshedsdagpenge og som modtager supplerende  

 kontanthjælp efter bistandsloven, er omfattet af reglerne om tilbud efter lov  

 om en aktiv arbejdsmarkedspolitik, og de skal derfor ikke have tilbud efter  

 aktiveringsloven.
 Aktiveringspligten efter aktiveringsloven begrænser ikke  

 kontanthjælpsmodtageres adgang til at udføre frivilligt ulønnet arbejde i  

 udlandet, jf. bistandslovens § 37, stk. 4.
Kontanthjælpsmodtagere under 25 år 5.For unge under 25 år gælder, jf. § 9, stk. 1, at kontanthjælpen skal  

 modtages på grund af ledighed for at være omfattet af reglerne om  

 ungdomsydelse.
Har den unge andre sociale problemer, f.eks. behov for  

 revalidering, er pågældende ikke omfattet af ordningen med ungdomsydelse.
Et  

 andet eksempel på unge, der ofte har andre problemer udover ledighed, og  

 derfor ikke er omfattet af reglerne om ungdomsydelse, er unge flygtninge, der  

 nylig har fået asyl.
Det samme kan være tilfældet for unge familiesammenførte  

 udlændinge ved ankomsten til landet.
Det er for disse persongrupper vigtigt,  

 at Flygtningehjælpen/kommunen søger at medvirke til en aktiv integrering,  

 herunder med hensyn til tilbud om undervisning i dansk efter reglerne i lov  

 om undervisning af voksne indvandrere.
Det bemærkes, at det kan være en  

 forudsætning for at modtage kontanthjælp efter bistandsloven, at  

 undervisningen i dansk følges.
 6.Såfremt den unge er deltidsbeskæftiget, men indtjeningen er mindre end  

 kontanthjælpen, må det ud fra en konkret vurdering af ledighedens omfang  

 skønnes, om den unge er omfattet af reglerne om ungdomsydelse.
Alderen på det tidspunkt, hvor der søges om kontanthjælp, er afgørende  

 for, om der skal tilbydes ungdomsydelse.
Der skal derfor tilbydes  

 ungdomsydelse til en person, der søger om kontanthjælp som 24 årig, selv om  

 pågældende er fyldt 25 år, når tilbuddet påbegyndes.
 Unge under 18 år, der på grund af særlige omstændigheder er berettiget til  

 kontanthjælp, er omfattet af ordningen med ungdomsydelse.
Kontanthjælpsmodtagere, der er fyldt 25 år 7.For kontanthjælpsmodtagere, der er fyldt 25 år, er det ikke en  

 betingelse for aktiveringen, at kontanthjælpen modtages på grund af ledighed.  

 Også personer med problemer udover ledighed har ret til at få og pligt til at  

 tage imod et aktiveringstilbud efter aktiveringsloven.
Målgruppen er således  

 bredere for kontanthjælpsmodtagere over 25 år end for ungdomsydelse til unge  

 under 25 år.
 Har en kontanthjælpsmodtager over 25 år deltidsbeskæftigelse må det ud fra  

 en konkret vurdering af beskæftigelsens omfang vurderes, om denne har et  

 sådant omfang, at pågældende falder uden for målgruppen.
Flygtninge, herunder deres eventuelle familiesammenførte familiemedlemmer,  

 - der indgår i Flygtningehjælpens integrationsprogram - jf.  

 Socialministeriets bekendtgørelse om udlændinge, der er omfattet af § 134 a,  

 stk. 1, i lov om social bistand - skal ikke have tilbud om aktivering efter  

 aktiveringsloven, idet disse personer allerede er aktiverede.
Når ansvaret  

 for flygtninge mv. efter udløbet af integrationsperioden overgår til  

 kommunerne, er flygtninge som alle andre kontanthjælpsmodtagere omfattet af  

 aktiveringsloven.
Det er af hensyn til en effektiv integrationsindsats  

 hensigtsmæssigt, at kommunerne og Flygtningehjælpen samarbejder om  

 overgangen, herunder med hensyn til at koordinere aktiverende og  

 integrationsfremmende tilbud.
III.
ANSVARET FOR INDSATSEN MV.
Ansvaret for indsatsen 8.Indsatsen for at aktivere kontanthjælpsmodtagere skal ses i sammenhæng  

 med den generelle indsats for at yde bistand til ledige.
Når det drejer sig om at formidle arbejde, har Arbejdsformidlingen efter  

 lov om en aktiv arbejdsmarkedspolitik formidlingsansvaret for alle  

 arbejdssøgende, der er tilmeldt Arbejdsformidlingen.
Amtskommunen eller en  

 kommune kan uden særlig aftale foretage formidling til  

 kontanthjælpsmodtagere, førtidspensionister, personer med handicap eller  

 særlige sociale problemer efter bistandsloven.
Det er en forudsætning, at  

 Arbejdsformidlingen orienteres, hvis en amtskommune eller en kommune  

 overtager formidlingen for disse grupper.
 Mens Arbejdsformidlingen har ansvaret for at give aktiveringstilbud  

 (handlingsplaner, jobtræning mv.) til ledige medlemmer af en  

 arbejdsløshedskasse, har kommunerne efter aktiveringsloven ansvaret for at  

 give sådanne tilbud til kontanthjælpsmodtagere.
Ansvaret for at aktivere kontanthjælpsmodtagere er i aktiveringsloven  

 placeret i primærkommunerne, men det har ikke været sigtet at ændre på den  

 eksisterende arbejdsdeling mellem amtskommuner og kommuner.
Amtskommunerne  

 kan således fortsat iværksætte aktiviteter for kontanthjælpsmodtagere.
Almindelige bestemmelser 9.Det følger af § 2, stk. 3, at når der gives tilbud om aktivering, gælder  

 reglerne i kapitel 1-6 i bistandsloven, og opmærksomheden henledes på  

 reglerne om:
 -Udlændinges ret til vedvarende hjælp, §§ 1 - 4.
 -Opholdskommune, herunder om mulighederne for at kunne kræve udgifter  

 refunderet fra en tidligere opholdskommune, §§ 10 og 11.
 -Klageadgang, §§ 15 og 16.
 -Oplysningspligt, §§ 17 og 18.
 -Straffebestemmelser, § 21.
 - Tilbagebetaling, §§ 25 - 27.
Bestemmelserne om tilbagebetaling, oplysningspligt og klageadgang er  

 nærmere beskrevet i afsnit XI.
Reglen i bistandslovens § 1 har bl.a.  

 betydning i relation til jobtræning og særligt tilrettelagte  

 jobtræningsforløb, jf. pkt. 21 og 24. Fsv. angår reglerne om oplysningspligt  

 og straffebestemmelser samt reglerne om opholdskommuner, kan der henvises til  

 Socialministeriets vejledning om bistandslovens almindelige bestemmelser.  

 F.s.v angår kontanthjælpsmodtagere, der flytter under aktivering, henvises  

 til pkt. 69 og 70.
IV.
RÅDGIVNING, VEJLEDNING, HANDLINGSPLAN Rådgivning og vejledning 10. Bistandslovens tilbud om rådgivning og vejledning,  

 lovens § 28, gælder for enhver, som har behov for det.
I bistandslovens § 41  

 er det endvidere bestemt, at når der ydes kontanthjælp til forsørgelsen, skal  

 kommunalbestyrelsen vurdere, om der er grund til at iværksætte særlige  

 hjælpeforanstaltninger med henblik på, at modtageren igen bliver i stand til  

 at klare sig selv.
I aktiveringslovens § 3, der skal ses i sammenhæng med  

 disse bestemmelser, er det særligt fastsat, at kommunalbestyrelsen, før den  

 afgiver tilbud om aktivering, skal tilbyde rådgivning og vejledning om,  

 hvorledes pågældende på længere sigt kan forbedre sine beskæftigelses- og  

 uddannelsesmuligheder.
Vejlednings- og introduktionsprogram for unge under 25 år 11.Kontanthjælpsmodtagere under 25 år med behov for det kan tilbydes et  

 vejlednings- og introduktionsprogram i op til 6 uger, jf. § 3. Programmet  

 skal tilbydes før øvrige aktiveringstilbud, og det følger af § 9, stk. 2, at  

 visitationsperioden forlænges svarende til varigheden af vejlednings- og  

 introduktionsprogrammet.
Et sådant program indgår ikke i den pligtmæssige  

 aktivering på 6 måneder, jf. § 10, stk. 1.
 Vejlednings- og introduktionsprogrammet skal påbegyndes senest efter, at  

 der i 13 uger er modtaget kontanthjælp, og det kan vare i op til 6 uger.  

 Programmerne kan tilpasses lokale forhold og kan være af kortere varighed end  

 6 uger.
12.Formålet med vejlednings- og introduktionsprogrammet er at få klarlagt den unges ønsker, behov og muligheder.
Programmet skal indeholde vejledning om uddannelses- og erhvervsmuligheder og kan give mulighed for afprøvning af erhvervsønsker - f.eks. ved deltagelse i  

 erhvervsintroducerende kurser eller ved arbejdspraktik i private eller  

 offentlige virksomheder.
Programmet bør afsluttes med, at kommunen og den  

 unge i fællesskab lægger en plan for den unges fremtidige uddannelses- og  

 erhvervsmuligheder - herunder også for det eventuelle videre forløb inden for  

 rammerne af ungdomsydelsesordningen.
13.Programmet tilbydes unge, der har behov for det.
Unge, der ikke har  

 brug for særlig vejledning, f.eks. fordi de kun skal have udfyldt en ventetid  

 indtil tiltrædelse af et arbejdsforhold eller påbegyndelse af en selvvalgt  

 uddannelse, skal således alene have et aktiveringstilbud.
Individuel handlingsplan til personer, der er fyldt 25 år 14.Til kontanthjælpsmodtagere over 25 år har kommunalbestyrelsen, jf. §  

 12, pligt til at give - og modtageren ret til at få - en individuel  

 handlingsplan, som skal udarbejdes, når der er udbetalt kontanthjælp i en  

 sammenhængende periode på 3 måneder.
Dette gælder dog ikke  

 kontanthjælpsmodtagere, der er medlemmer af en arbejdsløshedskasse, og som  

 efter reglerne i lov om en aktiv arbejdsmarkedspolitik kan få udarbejdet en  

 handlingsplan af Arbejdsformidlingen.
Det bør ved lokale eller regionale  

 aftaler mellem de involverede myndigheder sikres, at tilbuddene om  

 udarbejdelse af handlingsplaner koordineres.
 Kommunalbestyrelsens pligt til at udarbejde handlingsplanen skal ses i  

 sammenhæng med kommunens forpligtelse til efter bistandslovens § 41, stk. 2 -  

 senest 3 måneder efter hjælpens påbegyndelse - at tage den pågældendes og  

 familiens forhold op til bedømmelse af, om der er grundlag for at yde andre  

 former for bistand end løbende økonomisk hjælp.
15.Handlingsplanen skal så vidt muligt beskrive beskæftigelsesmålet.
Den  

 skal udarbejdes med udgangspunkt i modtagerens ønsker og forudsætninger, og  

 under hensyntagen til arbejdsmarkedets behov skal den beskrive, hvilke  

 beskæftigelses-, uddannelses-, og andre aktiviteter, der kan bidrage til  

 opfyldelse af målet.
Sigtet med handlingsplanen er, at den skal kunne hjælpe  

 kontanthjælpsmodtageren til at få et overblik over, hvordan pågældende kan  

 forbedre sine muligheder for at få arbejde.
Hvis dette ikke (umiddelbart)  

 skønnes muligt, bør handlingsplanen beskrive andre målsætninger, f.eks.  

 hvordan modtageren ved andre former for aktivitet kan forbedre sin  

 livssituation, evt. således at der samtidig lægges vægt på aktiviteter mv.,  

 der på lidt længere sigt kan øge modtagerens chancer for beskæftigelse på  

 arbejdsmarkedet.
 I forbindelse med handlingsplanen bør det vurderes, om pågældende evt.  

 opfylder betingelserne for at modtage hjælp til revalidering, og om  

 handlingsplanen umiddelbart eller på lidt længere sigt bør udmøntes i en  

 revalideringsplan.
For at handlingsplanen skal kunne opfylde sit formål, bør den udarbejdes i  

 samarbejde med kontanthjælpsmodtageren, og der bør lægges vægt på, at planen  

 er realistisk/afpasset såvel i forhold til den enkeltes forudsætninger som i  

 forhold til mulighederne for at deltage i og gennemføre de aktiviteter, som  

 handlingsplanen beskriver.
Det vil være naturligt, når kommunen i øvrigt  

 tager en kontanthjælpsmodtagers situation op til bedømmelse, at det samtidig  

 vurderes, om der er behov for en justering af handlingsplanen.
V.
AKTIVERINGSMULIGHEDER 16.Ved aktivering af kontanthjælpsmodtagere kan kommunen foruden  

 ordningerne i aktiveringsloven benytte aktiveringsredskaberne i kapitel 3 til  

 10 i lov om en aktiv arbejdsmarkedspolitik med de modifikationer, som følger  

 af aktiveringsloven.
Følgende muligheder står således til rådighed:
-vejlednings- og introduktionsprogram i op til 6 uger, -jobtræning, -særligt tilrettelagte jobtræningsforløb, -jobrotation, -særligt tilrettelagte uddannelsesaktiviteter, -særligt tilrettelagte aktiverende forløb og -frivillige og ulønnede aktiviteter.
 Derudover har kontanthjælpsmodtagere, der ønsker at drive selvstændig  

 virksomhed, mulighed for at modtage igangsætningsydelse, jf. kapitel X.  

 Ovennævnte udgør rammerne for indsatsen, og det er således ikke muligt at  

 lade ordinære uddannelsesforløb indgå, jf. herved pkt. 27 ff. og pkt. 40.
 17.Ved tilrettelæggelse af indsatsen skal det tilstræbes, at  

 kontanthjælpsmodtageren får flere tilbud at vælge imellem, jf. § 2, stk. 2.  

 For personer, hvis overvejende problem er, at de ikke har arbejde eller er i  

 uddannelse, bør der lægges vægt på, om tilbuddene er egnet til at forbedre  

 deltagernes muligheder for at komme i uddannelse eller ordinær beskæftigelse.  

 Hvor dette ikke skønnes realistisk, bør der sigtes imod, at tilbuddene kan  

 bidrage til at aktivere deltagerne og derved forbedre den enkeltes  

 livskvalitet.
18.Af aktiveringslovens § 2, stk. 3, følger, at bistandslovens § 1 gælder  

 ved afgivelse af tilbud.
For at være berettiget til at modtage ydelser efter  

 aktiveringsloven, skal modtageren opholde sig her i landet, og  

 aktiveringstilbud kan ikke etableres i udlandet.
Det skal bemærkes, at § 52  

 og § 77 i Arbejdsministeriets bekendtgørelse om en aktiv  

 arbejdsmarkedsindsats, hvorefter jobtræning og særligt tilrettelagte  

 jobtræningsforløb under visse betingelser kan etableres i udlandet, gælder  

 for personer, der er medlemmer af en arbejdsløshedskasse og som derfor skal  

 have tilbud af Arbejdsformidlingen.
Jobtræning 19.Jobtræning kan etableres på en almindelig arbejdsplads, når der sker en  

 nettoudvidelse af antallet af ansatte og forudsat, at udbetaling af  

 løntilskud ikke er eller viser sig at være konkurrenceforvridende.
20.Kontanthjælpsmodtagere kan få tilbud om jobtræning hos private eller  

 offentlige arbejdsgivere, jf. aktiveringslovens § 4 samt §§ 12 -14 i lov om  

 en aktiv arbejdsmarkedspolitik.
I kapitel 7 i Arbejdsministeriets  

 bekendtgørelse om en aktiv arbejdsmarkedsindsats findes nærmere regler om  

 jobtræning, bl.a. om etablering af tilbuddene, løn og arbejdsvilkår,  

 løntilskud til arbejdsgiveren, afgivelse af tilbud, merbeskæftigelse,  

 klageregler mv.
Der henvises herved til bilag 3.
 21.Udover den forskel, at kommunerne har ansvaret for tilbud til  

 kontanthjælpsmodtagere, og Arbejdsformidlingen har ansvaret for tilbud til  

 medlemmer af en arbejdsløshedskasse, er der bl.a. følgende særlige  

 bestemmelser for tilbud om jobtræning til kontanthjælpsmodtagere:
 -Ved ansættelse af ledige kontanthjælpsmodtagere bestemmer  

 kommunalbestyrelsen efter aftale med arbejdsgiveren arbejdstiden.
 - Jobtræning for kontanthjælpsmodtagere kan ikke ske i udlandet.
Særligt tilrettelagte jobtræningsforløb 22.Særligt tilrettelagte jobtræningsforløb kan etableres for ledige, som  

 kun vanskeligt kan opnå beskæftigelse på normale løn- og arbejdsmarkedsvilkår  

 eller i jobtræning på det almindelige arbejdsmarked.
Der skal være tale om  

 arbejde, som ellers ikke ville blive udført som almindeligt lønnet arbejde.
Når det drejer sig om kontanthjælpsmodtagere, som efter aktiveringsloven  

 skal have tilbud om aktivering, beror det på kommunernes konkrete vurdering,  

 hvilke ledige som tilhører målgruppen for særligt tilrettelagte  

 jobtræningsforløb.
Det er således ikke på forhånd muligt at udpege bestemte  

 grupper, men det kan dreje sig om f.eks. længerevarende ledige, personer med  

 svag uddannelsesmæssig baggrund, unge uden nævneværdig erhvervserfaring mv.
I  

 skønnet over, om en kontanthjælpsmodtager kan få tilbud om særligt  

 tilrettelagt jobtræningsforløb, kan indgå kommunens faktiske muligheder for  

 at etablere tilbud om jobtræning, jf. § 4 i aktiveringsloven og §§ 12-14 i  

 lov om en aktiv arbejdsmarkedspolitik.
 Etablering af og udbetaling af tilskud til særligt tilrettelagte  

 jobtræningsforløb må ikke ske, hvis ordningen er eller viser sig at være  

 konkurrenceforvridende.
23.Kontanthjælpsmodtagere kan få tilbud om særligt tilrettelagt jobtræning  

 på en almindelig arbejdsplads hos private eller offentlige arbejdsgivere, jf.  

 aktiveringslovens § 4 samt § 22 og § 24 i lov om en aktiv  

 arbejdsmarkedspolitik.
I kapitel 8 i Arbejdsministeriets bekendtgørelse om en  

 aktiv arbejdsmarkedsindsats findes nærmere regler om særligt tilrettelagte  

 jobtræningsforløb, bl.a. om etablering af tilbuddene, løn og arbejdsvilkår,  

 løntilskud til arbejdsgiveren, afgivelse af tilbud, klageregler mv.
Der  

 henvises herved til bilag 3.
 24.Udover den forskel, at kommunerne har ansvaret for tilbud til  

 kontanthjælpsmodtagere, og Arbejdsformidlingen har ansvaret for tilbud til  

 medlemmer af en arbejdsløshedskasse, er der følgende særlige bestemmelser for  

 tilbud om særligt tilrettelagte jobtræningsforløb til kontanthjælpsmodtagere:
 -Ved ansættelse af ledige kontanthjælpsmodtagere bestemmer  

 kommunalbestyrelsen efter aftale med arbejdsgiveren arbejdstiden.
 - Særligt tilrettelagt jobtræning for kontanthjælpsmodtagere kan ikke ske  

 i udlandet.
 -Ydelserne er forskellige, jf. pkt. 53 ff.
25.De særligt tilrettelagte jobtræningsforløb omfatter bl.a. de hidtidige  

 beskæftigelsesprojekter, følordningen og dele af ordningen med kommunal  

 servicefunktion i lov om kommunal beskæftigelsesindsats.
Reglerne om  

 betaling, dvs. også den betaling, som f.eks. kan opkræves fra en privat  

 husstand, findes i § 81 i Arbejdsministeriets bekendtgørelse om en aktiv  

 arbejdsmarkedsindsats.
Efter bestemmelsen kan der opkræves op til 25 kr. pr.  

 time.
Det kan besluttes, at der ikke skal opkræves betaling.
Etableres særligt tilrettelagte jobtræningsforløb hos en privat  

 arbejdsgiver, kan arbejdsgiveren udbetale løn og lønlignende ydelser.
Fsv.  

 angår ydelser mv., der fastlægges ud fra kontanthjælpen, anbefales det, at  

 disse beregnes og udbetales af kommunen.
Jobrotation 26.En ledig kontanthjælpsmodtager kan ansættes i jobtræning med løntilskud  

 som afløser for en beskæftiget, der er på orlov efter lov om støtte til  

 voksenuddannelse (VUS), lov om orlov eller lov om værnepligtsorlov.
En ledig kontanthjælpsmodtager, der afløser en beskæftiget på orlov, kan  

 forud for ansættelsen kvalificeres til rotationsstillingen ved at deltage i  

 uddannelse og evt. praktikforløb, for så vidt uddannelsen falder ind under de  

 uddannelsesmuligheder, som findes i lov om kommunal aktivering.
Der er  

 således mulighed for at kombinere uddannelsesaktiviteter med jobtræning i  

 offentlige og private virksomheder.
 De nærmere regler er fastsat i Arbejdsministeriets bekendtgørelse om en  

 aktiv arbejdsmarkedsindsats, og der henvises til bilag 3.
Særligt tilrettelagte uddannelsesaktiviteter 27.Kontanthjælpsmodtagere kan i følge § 6 få tilbud om deltagelse i  

 særligt tilrettelagte uddannelsesaktiviteter.
De særligt tilrettelagte  

 uddannelsesaktiviteter kan kombineres f.eks. med tilbud om jobtræning og  

 særligt tilrettelagte jobtræningsforløb.
Uddannelsesaktiviteterne efter § 6  

 ligger inden for de almindelige muligheder, der er for at kunne deltage i  

 uddannelse samtidig med, at man modtager kontanthjælp, jf. bistandslovens §  

 40, stk. 3, og Socialministeriets bekendtgørelse om uddannelsessøgendes ret  

 til kontanthjælp i særlige tilfælde.
 28.De særligt tilrettelagte uddannelsesaktiviteter er fastsat i  

 Socialministeriets bekendtgørelse nr.xxx af xx december 1993 om særligt  

 tilrettelagte uddannelsesaktiviteter efter lov om kommunal aktivering og  

 omfatter følgende:
 1. Kurser oprettet ifølge lov nr. 430 af 30. juni 1993  

 om arbejdsmarkedsuddannelser, herunder erhvervsforberedende kurser -  

 EI-uddannelserne.
 2. Undervisning i henhold til kap. 2  

 (produktionsskoler) og kap. 3 (daghøjskoler) i lov nr. 411 af 13. juni 1990  

 om ungdomsskoler, produktionsskoler og daghøjskoler.
 3. Undervisning i henhold til kap. 1 (ungdomsskoler) i  

 lov nr. 411 af 13. juni 1990 om ungdomsskoler, produktionsskoler og  

 daghøjskoler, for så vidt undervisningen er omfattet af § 10, stk. 2, i lov  

 nr. 506 af 30. juni 1993 om erhvervsgrunduddannelse m.v.
 4. Kurser i henhold til lov nr. 410 af 13. juni 1990  

 om støtte til folkeoplysning, for så vidt undervisningen er omfattet af § 10,  

 stk. 2 i lov nr. 506 af 30. juni 1993 om erhvervsgrunduddannelse m.v.
 5. Kurser i henhold til lov nr. 510 af 30. juni 1993  

 om folkehøjskoler, efterskoler, husholdningsskoler og håndarbejdsskoler, for  

 så vidt undervisningen er omfattet af § 10, stk. 2, i lov nr. 506 af 30. juni  

 1993 om erhvervsgrunduddannelse m.v.
 6.Vejlednings- og introduktionskurser, brancherettede kurser, kurser for  

 indvandrere og flygtninge, samt kontakt- og informationsordninger for unge i  

 henhold til § 10, stk. 2, i lov nr. 506 af 30. juni 1993 om  

 erhvervsgrunduddannelse m.v.
 7.Kurser oprettet ifølge lov om åben uddannelse (erhvervsrettet  

 voksenuddannelse) m.v. for så vidt angår korte kurser og særligt  

 tilrettelagte uddannelsesforløb, jf. § 2, stk. 1, pkt. 4 og 5 i lov nr. 508  

 af 30. juni 1993.
I 3, 4 og 5 henvises til, at undervisningen skal være omfattet af § 10,  

 stk. 2, i lov om erhvervsgrunduddannelse m.v.
Henvisningen indebærer, at  

 kontanthjælpsmodtagere kan deltage i kurser under de i punkterne nævnte  

 uddannelsesinstitutioner eller efter folkeoplysningsloven, hvis  

 undervisningen er specielt tilrettelagt for ledige og har et  

 beskæftigelsesfremmende sigte.
Heri ligger bl.a., at undervisningen bør sigte  

 på at introducere de ledige til uddannelsessystemet, arbejdsmarkedet eller  

 supplere en allerede gennemført uddannelse.
 29.Kurser oprettet ifølge lov nr. 430 af 30. juni 1993 om  

 arbejdsmarkedsuddannelser, herunder erhvervsforberedende kurser -  

 EI-uddannelserne.
Der kan gives tilbud om deltagelse i arbejdsmarkedskurser m.h.p. at  

 forbedre kontanthjælpsmodtagerens beskæftigelsesmuligheder.
Til  

 kontanthjælpsmodtagere, som har behov for at supplere, vedligeholde og  

 udbygge deres kvalifikationer, så de er i overensstemmelse med den  

 teknologiske udvikling og arbejdsmarkedets behov, f.eks. personer som  

 umiddelbart kan placeres på arbejdsmarkedet, men hvor en ansættelse  

 forudsætter jobnære kvalifikationer, kan der gives tilbud om  

 arbejdsmarkedsuddannelser.
 Til kontanthjælpsmodtagere, som ikke har haft tilknytning til  

 arbejdsmarkedet eller som har været ledige gennem længere tid, kan der gives  

 tilbud om erhvervsforberedende kurser - EI- uddannelserne.
 30.Undervisning i henhold til kap. 2 (produktionsskoler) og kap. 3  

 (daghøjskoler) i lov nr. 411 af 13. juni 1990 om ungdomsskoler,  

 produktionsskoler og daghøjskoler.
Til unge, som primært er interesseret i at arbejde, frem for at gå i gang  

 med en uddannelse, kan kommunen vælge at give tilbud om ophold på en  

 produktionsskole.
Ophold på en produktionsskole giver mulighed for at forene  

 praktisk arbejde med undervisning.
Værkstedsarbejdet på produktionsskolen  

 giver de unge muligheder for at få nogle praktiske erfaringer og reelle  

 kvalifikationer, ligesom der ofte er lagt praktik på lokale virksomheder.
Til kontanthjælpsmodtagere, som har behov for at få styrket deres  

 personlige udvikling, samt forbedret deres muligheder på arbejdsmarkedet og i  

 forhold til uddannelsessystemet, kan kommunen give tilbud om deltagelse i  

 daghøjskoleforløb.
Daghøjskoleforløb giver ud over personlighedsudvikling  

 mulighed for at udvikle deltagerens almene uddannelsesniveau, kreative evner  

 samt deltage i praktikophold på virksomheder.
Endvidere vil der i forløbet  

 kunne ydes vejledning med henblik på at afklare vedkommendes beskæftigelses-  

 eller uddannelsesmæssige situation.
 31.Undervisning i henhold til kap. 1 (ungdomsskoler) i lov nr. 411 af  

 13.juni 1990 om ungdomsskoler, produktionsskoler og daghøjskoler, for så vidt  

 undervisningen er omfattet af § 10, stk. 2, i lov nr. 506 af 30. juni 1993 om  

 erhvervsgrunduddannelse m.v.
Der kan gives unge kontanthjælpsmodtagere tilbud om deltagelse i  

 ekstraordinære kurser på ungdomsskoler.
Det er dog en forudsætning, at  

 undervisningen er tilrettelagt specielt for ledige og med henblik på at  

 forbedre de lediges muligheder for at komme i uddannelse eller arbejde.
 32. Kurser i henhold til lov nr. 410 af 13. juni 1990  

 om støtte til folkeoplysning, for så vidt undervisningen er omfattet af § 10,  

 stk. 2 i lov nr. 506 af 30. juni 1993 om erhvervsgrunduddannelse m.v.
For at forbedre kontanthjælpsmodtageres muligheder for at komme i  

 beskæftigelse eller uddannelse, kan kommunen give tilbud om deltagelse i  

 kurser, som er oprettet med støtte fra folkeoplysningsloven.
Det er dog en  

 forudsætning, at kurserne er tilrettelagt specielt for ledige og har et  

 beskæftigelsesfremmende sigte.
 33.Kurser i henhold til lov nr. 510 af 30. juni 1993 om folkehøjskoler,  

 efterskoler, husholdningsskoler og håndarbejdsskoler, for så vidt  

 undervisningen er omfattet af § 10, stk. 2, i lov nr. 506 af 30. juni 1993 om  

 erhvervsgrunduddannelse m.v.
Der kan gives tilbud om deltagelse i kurser, som er etableret i  

 tilknytning til folkehøjskoler, efterskoler, husholdningshøjskoler og  

 håndarbejdsskoler.
Også her er det en forudsætning, at kurserne er  

 tilrettelagt specielt for ledige og har et beskæftigelsesfremmende sigte.
 34.Vejlednings- og introduktionskurser, brancherettede kurser, kurser for  

 indvandrere og flygtninge, samt kontakt- og informationsordninger for unge i  

 henhold til § 10, stk. 2, i lov nr. 506 af 30 juni 1993 om  

 erhvervsgrunduddannelse m.v.
 Efter § 10, stk. 2, i lov om erhvervsgrunduddannelse m.v. kan der med  

 henblik på at bekæmpe arbejdsløsheden gives tilbud om deltagelse i  

 vejlednings- og introduktionskurser, brancherettede kurser, kurser for  

 indvandrere og flygtninge, samt kontakt- og informationsordninger for unge.  

 Det er forudsat, at undervisningen har et beskæftigelsesfremmende sigte,  

 således at undervisningen sigter på at introducere de ledige til  

 uddannelsessystemet og/eller arbejdsmarkedet.
 Formålet med og indholdet i de enkelte tilbud fremgår af nedenstående:
Vejlednings- og introduktionskurser kan være rettet mod grupper af  

 arbejdsløse, som har et fælles udgangspunkt.
Kurserne kan indeholde almene,  

 erhvervsforberedende og uddannelsesintroducerende elementer.
 Formålet med de brancherettede kurser er at øge deltagernes muligheder for  

 at opnå varig beskæftigelse på det lokale arbejdsmarked, samt at motivere til  

 yderligere uddannelse.
 Kurserne tilrettelægges i lighed med vejlednings- og  

 introduktionskurserne, men indeholder desuden en væsentlig del brancherettede  

 elementer.
 Kurser tilrettelagt specielt for indvandrere og/eller flygtninge (efter  

 integrationsperioden under Dansk Flygtningehjælp) indeholder desuden som  

 regel danskundervisning og orientering om danske samfundsforhold i relation  

 til egen kulturbaggrund samt introduktion til almen voksenuddannelse.
 Kommuner og amtskommuner kan endvidere iværksætte eller yde tilskud til  

 kontakt- og informationsordninger mv. for unge, som f.eks. kan etableres som  

 et rådgivnings- og informationskontor eller som et mødested i tilknytning til  

 andre uddannelsesmæssige foranstaltninger.
 35. Kurser oprettet ifølge lov om åben uddannelse  

 (erhvervsrettet voksenuddannelse) mv. for så vidt angår korte kurser og  

 særligt tilrettelagte uddannelsesforløb, jf. § 2, stk. 1, pkt. 4 og 5 i lov  

 nr. 508 af 30. juni 1993.
 Til kontanthjælpsmodtagere, som er uddannelsesorienterede, kan der med  

 henblik på at fremme den lediges uddannelses- eller beskæftigelsesmuligheder  

 gives tilbud efter lov om åben uddannelse for så vidt angår korte kurser og  

 særligt tilrettelagte uddannelsesforløb.
Da kurserne er tilrettelagt med udgangspunkt i de enkelte  

 uddannelsesinstitutioners uddannelsestilbud, vil kurserne bl.a. kunne bruges til en afklaring af den lediges uddannelsesønsker, idet de herved  

 kan få et indblik i uddannelsens indhold.
Erhvervsgrunduddannelse (EGU) til unge 36.Ved lov om erhvervsgrunduddannelse m.v. er der mulighed for at tilbyde  

 mindre bogligt indstillede unge, som ikke er gået i gang med en  

 ungdomsuddannelse, en uddannelse, hvor der i højere grad er lagt vægt på  

 praktiske færdigheder.
Erhvervsgrunduddannelsen har sammenfald med nogle af aktiveringstilbuddene  

 samt målgruppen i aktiveringsloven.
Uddannelse efter lov om  

 erhvervsgrunduddannelse m.v. kan ikke indgå som et tilbud efter eller  

 finansieres af aktiveringsloven.
Særligt tilrettelagte aktiverende forløb 37.Særligt tilrettelagte aktiverende forløb, jf. § 7, kan være tilbud, der  

 ikke kan indpasses under tilbuddene efter §§ 4 - 6, f.eks. særligt  

 tilrettelagte vejlednings- og praktikforløb, erhvervsmodnende kurser og andre  

 lignende forløb, hvor beskæftigelses- og uddannelseselementerne er tæt  

 forbundet såvel tidsmæssigt som indholdsmæssigt.
Der kan også være tale om  

 forløb efter §§ 4 - 6. Som eksempel kan nævnes aktiviteter, hvori indgår  

 korte forløb hos forskellige private arbejdsgivere og kommunale  

 institutioner, evt. suppleret med vejledningsperioder.
Sådanne tilbud kan  

 være uhensigtsmæssige at tilrettelægge ved brug af de traditionelle  

 instrumenter, fordi såvel ydelser som finansieringsordning er forskellig for  

 de enkelte delforløb.
 Ved aktiviteter, hvis indhold grænser op til overenskomstdækkede  

 arbejdsområder, anbefales det, at kommunen afklarer med involverede faglige  

 organisationer, hvad det er for opgaver, kontanthjælpsmodtagere kan tage sig  

 af.
 38.Ordninger, der har været godkendt i henhold til bistandslovens § 138 d,  

 kan videreføres uden fornyet godkendelse som særligt tilrettelagte  

 aktiverende forløb.
Frivillige og ulønnede aktiviteter 39.Bestemmelsen i § 8 om, at kontanthjælpsmodtagere kan deltage i  

 frivillige og ulønnede aktiviteter af samfundsmæssig betydning, viderefører  

 reglerne herom fra ungdomsydelsesordningen i bistandsloven.  

 Kommunalbestyrelsen afgør i hvert enkelt tilfælde, hvilke aktiviteter der kan  

 godkendes.
Det forudsættes, at aktiviteten sker inden for rammerne af et  

 veldefineret projekt, organisation eller forening, og at der er tale om  

 samfundsrelevante aktiviteter i bred forstand, f.eks. sociale, kulturelle,  

 idrætsmæssige, miljømæssige, kommunikationsmæssige eller tilsvarende områder.  

 Hobbyprægede eller studiekredsmæssige aktiviteter kan ikke godkendes.
At der  

 er tale om frivillig aktivering betyder, at modtageren har mulighed for at  

 afslå at deltage og derfor har ret til et andet tilbud.
40.Som noget nyt kan også deltagelse i uddannelsesmæssige aktiviteter  

 godkendes af kommunalbestyrelsen.
Det er en forudsætning, at  

 uddannelsesaktiviteterne opfylder betingelserne i Socialministeriets  

 bekendtgørelse nr. 570 af 7. august 1990 om uddannelsessøgendes ret til  

 kontanthjælp i særlige tilfælde.
Ved godkendelsen bør kommunalbestyrelsen  

 være opmærksom på, om uddannelsen har et beskæftigelses- eller  

 uddannelsesmæssigt perspektiv for den enkelte, samt at det kan dokumenteres,  

 at vedkommende følger undervisningen.
41.For unge under 25 år, der er omfattet af ordningen med  

 ungdomsydelsestilbud, er det ved aktivering efter § 8 en forudsætning, at  

 aktiviteten/undervisningen har et omfang svarende til mindst 20 timer om  

 ugen.
Hvis aktiveringen ikke har en varighed på 6 måneder, må  

 kommunalbestyrelsen ved supplerende tilbud sikre, at der samlet bliver 6  

 måneders aktivering.
VI.
TILBUD TIL KONTANTHJÆLPSMODTAGERE UNDER 25 ÅR 42.Ungdomsydelse dækker over såvel et ydelsesbegreb som et  

 aktiveringsbegreb.
Begrebet omfatter de forskellige ydelser til unge  

 kontanthjælpsmodtagere under 25 år, når de efter § 9, stk. 1, skal have  

 tilbud om aktivering efter aktiveringslovens kapitel 3, og det dækker over  

 aktivering i mindst 20 timer om ugen med en varighed på 6 måneder (§ 10, stk.  

 1). Endvidere udbetales ungdomsydelse under vejlednings- og  

 introduktionsprogrammet.
Ungdomsydelsen i aktiveringsloven er således  

 fastlagt på en anden måde end i de tidligere bestemmelser i bistandslovens  

 afsnit III a, hvor ungdomsydelse er beskæftigelse i et beskæftigelsesprojekt  

 eller i en privat virksomhed med løntilskud, ydelsen til de unge indtil  

 første lønudbetaling samt ved deltagelse i et vejlednings- og  

 introduktionsprogram.
I modsætning til tidligere har det således ikke betydning, hvilken type af  

 aktivering der tilbydes.
Ungdomsydelse kan omfatte vejlednings- og  

 introduktionsprogram, jobtræning, særligt tilrettelagte jobtræningsforløb,  

 særligt tilrettelagte uddannelsesaktiviteter eller særligt tilrettelagte  

 aktiverende forløb.
Endvidere kan ungdomsydelsen omfatte frivillige og  

 ulønnede aktiviteter.
 43.Er der tale om beskæftigelse i jobtræning eller i særligt tilrettelagte  

 jobtræningsforløb, omfatter ungdomsydelsen 20 timers beskæftigelse om ugen.  

 Vælger kommunalbestyrelsen i disse tilbud at give timer i et videre omfang,  

 vil timerne udover de 20 timer om ugen ikke være ungdomsydelse.
Tilbydes i særligt tilrettelagte uddannelsesaktiviteter eller i særligt  

 tilrettelagte aktiverende forløb aktivering i mere end 20 timer pr. uge, er  

 alle timerne dækket af ungdomsydelsen.
Dette skyldes, at ungdomsydelsen i  

 disse tilfælde beregnes efter reglerne om kontanthjælp.
 Tilbyder kommunalbestyrelsen aktivering af unge kontanthjælpsmodtagere  

 efter udløbet af den pligtmæssige aktivering på 6 måneder, er der ikke tale  

 om ungdomsydelse.
Hvornår skal tilbud gives? 44.Unge under 25 år skal efter reglerne om ungdomsydelse i § 9 have tilbud  

 om aktivering senest efter en sammenhængende periode med 13 ugers  

 kontanthjælp.
Fristen på 13 uger kan fraviges når:
Varighed af ungdomsydelsestilbud 45.Det følger af § 10, stk. 1, at ungdomsydelsen skal omfatte mindst 20  

 timer om ugen og have en varighed på 6 måneder.
Kommunalbestyrelsen kan  

 beslutte, at de unge skal have tilbud i et videre omfang, det vil sige både  

 flere timer om ugen og i en længere periode.
Begynder den unge uddannelse, eller får den unge almindeligt lønarbejde  

 inden udløbet af ungdomsydelsesperioden, suspenderes ungdomsydelsen i op til  

 6 måneder.
Bliver den unge på ny ledig inden de 6 måneder og søger om hjælp,  

 skal den unge hurtigst muligt have tilbud om ungdomsydelse i den resterende  

 del af de 6 måneder, forudsat at pågældende ikke ved det nye  

 ansøgningstidspunkt er fyldt 25 år.
 Sygdom under perioden med ungdomsydelse kan bevirke, at  

 ungdomsydelsesperioden forlænges med det antal sygedage, den unge har haft.
Nyt tilbud om ungdomsydelse 46.Er et aktiveringstilbud med ungdomsydelse gennemført, og er der i en  

 periode ikke udbetalt kontanthjælp, vil den unge under 25 år, hvis pågældende  

 påny bliver berettiget til kontanthjælp, umiddelbart være omfattet af  

 reglerne om ungdomsydelse.
En kontanthjælpsfri periode, der normalt mindst  

 bør have et omfang på 1 måned, bevirker således, at den unge på ny får ret og  

 pligt til tilbud efter ordningen med ungdomsydelse.
Hvis den unge fortsætter med at modtage kontanthjælp, vil pågældende få  

 ret til et nyt tilbud efter reglerne om ungdomsydelse, når pågældende har  

 modtaget kontanthjælp i en sammenhængende periode på 3 måneder uden at have  

 deltaget i et aktiveringstilbud.
Denne bestemmelse forhindrer ikke, at den  

 unge får tilbud før der er gået 3 måneder, men der vil i så fald ikke være  

 tale om ungdomsydelse, og kommunens udgifter til tilbuddet skal afholdes af  

 puljen efter § 26.
Supplerende beskæftigelse 47.Unge i ungdomsydelsen kan have supplerende beskæftigelse under  

 forudsætning af, at bibeskæftigelsen ikke er til hinder for, at den unge  

 passer den tilbudte aktivitet.
Hvis indtægten fra bibeskæftigelsen overstiger  

 den kontanthjælp, pågældende ellers ville være berettiget til, bortfalder tilbuddet om aktivering.
Ved tilbud om jobtræning og særligt tilrettelagte jobtræningsforløb, hvor  

 der udbetales hhv. overenskomstmæssig løn og oplæringsydelse, skal indtægten  

 fra bibeskæftigelsen ikke fratrækkes i ydelsen.
Indtægten har dog betydning  

 ved beregning af tillæg efter § 17.
 I tilbud, hvor der udbetales ungdomsydelse beregnet som kontanthjælp,  

 fradrages indtægten i ydelsen efter reglerne i § 38 i bistandsloven (dvs.  

 også den særlige regel i § 38, stk. 3, om fradragsfrie indtægter).
VII.
TILBUD TIL KONTANTHJÆLPSMODTAGERE, der er fyldt 25 år 48.Til kontanthjælpsmodtagere over 25 år har kommunalbestyrelsen, jf. §  

 13, pligt til at give - og modtageren ret til at få - et tilbud om aktivering  

 efter kapitel 3. Tilbuddet skal påbegyndes senest efter en sammenhængende  

 periode på 12 måneder med kontanthjælp efter § 37 og/eller § 37 a i  

 bistandsloven.
Kontanthjælpsmodtagere over 25 år har ret til et tilbud om aktivering.
Der  

 regnes med sammenhængende perioder med kontanthjælp, og det vil sige, at hvis  

 udbetalingen af kontanthjælp i en periode afbrydes - normalt mindst 1 måned -  

 begynder en ny 12 måneders periode.
Standses udbetalingen af kontanthjælp,  

 fordi pågældende under aktivering modtager en ydelse efter aktiveringsloven,  

 sidestilles disse ydelser med udbetaling af kontanthjælp.
Det betyder f.eks.,  

 at når en over 25 årig har gennemført et aktiveringsforløb, og pågældende  

 derefter igen modtager kontanthjælp, har vedkommende ikke ret til et nyt  

 aktiveringstilbud, med mindre der i en periode ikke udbetales kontanthjælp,  

 og der herefter er modtaget kontanthjælp i sammenhængende 12 måneder.
 Varighed af aktiveringstilbuddet mv.
49.Der er ikke i loven fastsat rammer for tilbuddets ugentlige omfang,  

 eller hvor lang tid det skal strække sig over.
Det er derfor  

 kommunalbestyrelsen, der prioriterer og beslutter, hvorledes ordningen  

 konkret skal gennemføres i kommunen, f.eks. med hensyn til omfang, varighed  

 og indhold i tilbuddene.
Gruppen af kontanthjælpsmodtagere over 25 år udgør ikke en ensartet  

 gruppe.
Det er derfor vigtigt, at tilbuddene med hensyn til indhold, længde,  

 timer pr. uge mv. er varierede og fleksible, således at den enkelte modtagers  

 individuelle behov og forudsætninger kan imødekommes.
Nogle  

 kontanthjælpsmodtagere, der alene har ledighed som problem, vil f.eks.  

 umiddelbart kunne indgå i og have gavn af tilbud om jobtræning i op til 37  

 timer om ugen.
Andre, som har problemer ud over ledighed, og som ikke kan  

 forventes at kunne arbejde på fuld tid, kan - i første omgang - have gavn af  

 et mindre krævende tilbud om aktivering.
Det kan f.eks. være et særligt  

 tilrettelagt jobtræningsforløb med aktivering nogle timer om ugen i en lokal  

 forening eller lign.
Aktiveringstilbuddet bør tilrettelægges ud fra de ønsker og mål, som er  

 beskrevet i pågældendes handlingsplan, evt. med en efterfølgende justering.  

 Det bør tilstræbes, at der er flere tilbud at vælge imellem, jf. § 2, stk. 2.  

 Supplerende beskæftigelse 50.Kontanthjælpsmodtagere over 25 år kan have supplerende beskæftigelse  

 under forudsætning af, at bibeskæftigelsen ikke er til hinder for, at  

 vedkommende passer den tilbudte aktivitet.
Hvis indtægten fra  

 bibeskæftigelsen overstiger den kontanthjælp, vedkommende ellers ville være  

 berettiget til, bortfalder tilbuddet om aktivering.
Ved tilbud om jobtræning og særligt tilrettelagt jobtræningsforløb, hvor  

 der udbetales hhv. overenskomstmæssig løn og projektydelse, skal indtægten  

 ikke fratrækkes i ydelsen.
Indtægten har dog betydning ved beregning af  

 tillæg efter § 17.
I tilbud, hvor der udbetales aktiveringsydelse, der beregnes efter  

 reglerne om kontanthjælp, fradrages indtægten i ydelsen efter reglerne i § 38  

 i bistandsloven (dvs. også den særlige regel i § 38, stk. 3, om fradragsfrie  

 indtægter). VIII.
YDELSER UNDER TILBUD OM AKTIVERING Vejlednings- og introduktionsprogram 51.Til kontanthjælpsmodtagere under 25 år, der deltager i et vejlednings-  

 og introduktionsprogram efter § 3, stk. 2, udbetales ungdomsydelse beregnet  

 efter reglerne om kontanthjælp i bistandsloven, jf. aktiveringslovens § 15,  

 stk. 1.
Jobtræning 52.Til kontanthjælpsmodtagere i jobtræning efter § 4 udbetales en løn, der  

 svarer til den overenskomstmæssige eller den for tilsvarende arbejde  

 sædvanligt gældende, jf. § 14, stk. 1. Som noget nyt kan  

 kontanthjælpsmodtagere også få tilbud om jobtræning hos offentlige  

 arbejdsgivere.
I jobtræning hos offentlige arbejdsgivere kan lønnen højst  

 udgøre 81 kr. pr. time eksklusive feriepenge mv.
Den maksimale timeløn  

 reguleres procentuelt i overensstemmelse med reguleringen i de offentlige  

 skalaer.
 Såfremt betingelserne i øvrigt er opfyldt, kan der ydes supplerende  

 kontanthjælp efter bistandsloven.
Særligt tilrettelagte jobtræningsforløb Unge under 25 år 53.Til unge under 25 år, der deltager i et særligt tilrettelagt  

 jobtræningsforløb, jf. § 5 udbetales en oplæringsydelse, jf. § 15.  

 Oplæringsydelsen udgør altid 49,80 kr. i timen i de første 20 timer om ugen.
 54.I tilbud på mere end 20 timer om ugen udgør ydelsen for de timer, der  

 ligger udover de første 20 timer om ugen, følgende:
a.
Kontanthjælpsmodtagere under 23 år Første gang en modtager deltager i et særligt tilrettelagt  

 jobtræningsforløb, 49,80 kr. i timen.
 Anden gang en modtager deltager i et særligt tilrettelagt  

 jobtræningsforløb, 59,75 kr. i timen, hvis der kan fremvises et  

 oplæringsbevis, jf. § 15, stk. 7.
 Tredje og efterfølgende gange en modtager deltager i et særligt  

 tilrettelagt jobtræningsforløb, 66,70 kr. i timen, hvis der kan fremvises et  

 oplæringsbevis, jf. § 15, stk. 7.
b.
Kontanthjælpsmodtagere på 23 og 24 år Oplæringsydelse på 66,70 kr. i timen.
55.Der beregnes og betales feriepenge, ATP og AER af oplæringsydelsen.
Der  

 betales ikke arbejdsmarkedsbidrag af oplæringsydelsen.
Oplæringsydelsen  

 reguleres en gang om året, den 1. januar med satsreguleringsprocenten, jf.  

 lov om en satsreguleringsprocent.
Hvis en aktiveret under aktiveringen fylder  

 23 år, skal pågældende fra dette tidspunkt aflønnes med en oplæringsydelse på  

 66,70 kr. pr. time for de timer, som ligger udover de første 20 timer om  

 ugen.
Oplæringsbevis 56.Anvendelsen af de forskellige timesatser i oplæringsydelsen er  

 kombineret med et oplæringsbevis, der efter anmodning fra den aktiverede  

 udstedes ved afslutningen af et særligt tilrettelagt jobtræningsforløb hos en  

 offentlig arbejdsgiver.
Oplæringsbeviset kan først udstedes, når den unge har  

 været beskæftiget i 20 timer om ugen i 6 måneder.
Oplæringsbeviset skal  

 dokumentere de kvalifikationer, som den aktiverede har tilegnet sig under  

 jobtræningsforløbet.
Oplæringsbeviset er en betingelse for, at  

 kontanthjælpsmodta- geren ved senere aktivering kan få udbetalt den næste og  

 højere timesats i oplæringsydelsen.
Aktivering i jobtræning med løntilskud og  

 i særligt tilrettelagte jobtræningsforløb hos en privat arbejdsgiver har  

 samme virkning som et oplæringsbevis i forhold til oplæringsydelsens  

 forskellige trin.
Det anbefales, at kommunen - om nødvendigt - efter  

 anmodning fra den aktiverede giver denne dokumentation for gennemførelsen af  

 de aktiviteter, der træder i stedet for et oplæringsbevis.
Ved indplacering  

 på oplæringsydelsens forskellige trin medregnes også de aktiveringsforløb,  

 dvs. ansættelse i beskæftigelsesprojekt, løntilskudsjob og udsendelse gennem  

 kommunens service- funktion, der er gennemført eller påbegyndt før den 1.  

 januar 1994. De nærmere regler om oplæringsbeviset er fastsat i Socialmini- steriets bekendtgørelse om oplæringsbevis i særligt tilrettelagt  

 jobtræningsforløb, jf. bilag 2.
Kontanthjælpsmodtagere, der er fyldt 25 år 57.Til kontanthjælpsmodtagere over 25 år, som deltager i et særligt  

 tilrettelagt jobtræningsforløb efter § 5 udbetales enten aktiveringsydelse,  

 der beregnes efter reglerne om kontanthjælp i bistandsloven, eller  

 projektydelse, jf. § 16.
58.Kommunalbestyrelsen kan ud fra en vurdering af omfanget af det  

 beskæftigelsesfremmende sigte i det særligt tilrettelagte jobtræningsforløb  

 træffe beslutning om, at der i stedet for aktiveringsydelsen skal udbetales  

 en projektydelse pr. time, jf. aktiveringslovens § 16, stk. 2, samt § 23,  

 stk. 1, i lov om en aktiv arbejdsmarkedspolitik.
I vurderingen af omfanget af  

 det beskæftigelsesfremmende sigte kan bl.a. indgå, om den ugentlige  

 »arbejdstid« nærmer sig fuld tid, samt om aktiviteten nærmer sig en  

 almindelig arbejdssituation.
Loft for ydelserne 59.Projektydelse - efter fradrag af arbejdsmarkedsbidraget -  

 oplæringsydelsen og aktiveringsydelsen pr. måned kan ikke overstige  

 arbejdsløshedsdagpengenes højeste beløb pr. måned, jf. aktiveringslovens § 17  

 samt § 23 i lov om en aktiv arbejdsmarkedspolitik.
Dette gælder, uanset om  

 kontanthjælpsmodtageren er over eller under 25 år.
Tillæg efter § 17 60.Reglerne om tillæg i særligt tilrettelagte jobtræningsforløb gælder,  

 uanset om kontanthjælpsmodtageren er over eller under 25 år.
Hvis modtageren  

 af projektydelse, oplæringsydelse eller aktiveringsydelse ville være  

 berettiget til en højere ydelse efter reglerne om kontanthjælp i  

 bistandsloven, ydes der, jf. § 17, et tillæg svarende til forskellen.
Det er  

 den kontanthjælp, som den aktiverede ville have fået som ikke-aktiveret, der  

 lægges til grund ved beregningen.
Reglerne om tillæg efter § 17 gælder både i tilfælde, hvor ydelsen  

 begrænses af arbejdsløshedsdagpengenes højeste beløb, og i tilfælde hvor der  

 udbetales oplæringsydelse eller projektydelse uden at dette loft nås.
Herved  

 sikres det, at kontanthjælpsmodtageren altid får en ydelse, der samlet set  

 mindst svarer til den kontanthjælp, som vedkommende ellers ville være  

 berettiget til.
 61.Beregningen af tillægget kan ske på følgende måde:
A.
Kontanthjælpsniveauet svarer til den bruttoficerede kontanthjælp.
 Oplæringsydelsen eller projektydelse (excl. feriepenge mv.) trækkes fra  

 den bruttoficerede kontanthjælp, og forskellen udbetales som skattepligtigt  

 tillæg.
B.
Kontanthjælpsniveauet svarer til den bruttoficerede kontanthjælp plus  

 særlig støtte efter § 37 a i bistandsloven.
a.
Oplæringsydelsen/projektydelsen/aktiveringsydelsen er højere end den  

 bruttoficerede kontanthjælp.
Når den kontanthjælp, vedkommende ellers ville være berettiget til, består  

 både af bruttoficeret kontanthjælp og skattefri særlig støtte efter § 37 a,  

 tages udgangspunkt i nettobeløbene, dvs. ydelserne efter skat.
Den  

 bruttoficerede kontanthjælp omregnes til et nettobeløb, og hertil lægges  

 støtten efter § 37 a.
Fra dette beløb fratrækkes oplæringsydelsen,  

 aktiveringsydelsen eller projektydelsen omregnet til et nettobeløb.  

 Forskellen udbetales som skattefrit § 17 -tillæg.
b.
Oplæringsydelsen eller projektydelsen er lavere end den bruttoficerede  

 kontanthjælp (aktiveringsydelsen kan ikke være lavere end den bruttoficerede  

 kontanthjælp).
Når den kontanthjælp, vedkommende ellers ville være berettiget til, består  

 både af bruttoficeret kontanthjælp og skattefri særlig støtte efter § 37 a,  

 fratrækkes oplæringsydelsen/projektydelsen den bruttoficerede kontanthjælp.  

 Herved fremkommer et bruttobeløb. § 17-tillægget vil da bestå af det  

 beregnede bruttobeløb, samt særlig støtte efter § 37 a.
Kun den del af  

 tillægget, som modsvarer § 37 a ydelsen, er skattefri.
 Der kan i øvrigt henvises til pkt. 10d i Socialministeriets vejledning om  

 kontanthjælp efter bistandsloven.
Særligt tilrettelagte uddannelsesaktiviteter, særligt tilrettelagte aktiverende forløb og frivillige og ulønnede aktiviteter 62.Til unge under 25 år, der deltager i særligt tilrettelagte  

 uddannelsesaktiviteter efter § 6, i særligt tilrettelagte aktiverende forløb  

 efter § 7 eller i frivillige og ulønnede aktiviteter efter § 8, udbetales der  

 i pligtperioden ungdomsydelse, der, jf. § 18, stk. 1, beregnes efter reglerne  

 om kontanthjælp i bistandsloven.
Uden for pligtperioden udbetales  

 kontanthjælp efter bistandsloven, jf. aktiveringslovens § 19.
 Til aktiverede over 25 år udbetales aktiveringsydelse, der beregnes efter  

 reglerne om kontanthjælp, jf. § 18, stk. 2.
Godtgørelse efter § 20 63.Der kan udbetales en godtgørelse på op til 1.000 kr. om måneden til  

 kontanthjælpsmodtagere, der deltager i følgende tilbud om aktivering:
-vejlednings- og introduktionsprogram efter § 3, stk. 2, -særligt tilrettelagte jobtræningsforløb efter § 5, når der udbetales  

 oplærings- eller aktiveringsydelse, -særligt tilrettelagte uddannelsesaktiviteter efter § 6, -særligt tilrettelagte aktiverende forløb efter § 7, -frivillige og ulønnede aktiviteter efter § 8.
64.Formålet med godtgørelsen er at bidrage til dækning af  

 kontanthjælpsmodtagerens udgifter ved aktiveringen, dvs. udgifter til  

 transport, arbejdstøj og lignende.
Kommunalbestyrelsen afgør, om der skal  

 udbetales en godtgørelse.
Kommunalbestyrelsen kan f.eks. tilrettelægge  

 ordninger, hvorefter godtgørelsen for så vidt angår transport varierer udfra  

 gennemsnitlige udgifter hertil i lokalområdet, og/eller beslutte, at der ydes  

 godtgørelse i aktiveringstilbud, hvor der typisk er et særligt slid på  

 arbejdstøj mv.
Det har også været sigtet med ordningen om godtgørelse, at  

 kommunalbestyrelsen, i lighed med den nu ophævede forsøgsordning i  

 bistandslovens § 138 d, kan tilrettelægge ordninger, hvor der udbetales en  

 fast mindre godtgørelse til de aktiverede.
 Godtgørelsen er skattepligtig og medfører ikke fradrag i ydelserne efter  

 aktiveringsloven.
Sammenhænge med reglerne om kontanthjælp 65.Når en ydelse efter aktiveringsloven beregnes efter reglerne om  

 kontanthjælp i bistandsloven betyder det, at modtageren skal have en ydelse,  

 som svarer til, hvad der ville kunne udbetales efter bistandslovens § 37 og §  

 37 a.
Ydelsen beregnes således på samme måde som kontanthjælpen, f.eks. med  

 hensyn til fradrag for indtægter, betydning af formue mv.
Bistandslovens §  

 38, stk. 3, finder også anvendelse.
 66.Efter § 10, stk. 3, giver ydelser under et aktiveringsforløb ikke i sig  

 selv ret til efter udløbet af en aktiveringsperiode at få beregnet  

 kontanthjælp efter reglerne for personer over 23 år.
IX.
SKATTEPLIGT, SYGEDAGPENGE, FERIE, ARBEJDSSKADE, flytning til ny kommune 67.Når der under aktivering udbetales en ydelse, der beregnes efter  

 reglerne om kontanthjælp, behandles ydelsen skattemæssigt på samme måde som  

 kontanthjælp efter § 37 og § 37a i bistandsloven.
Det betyder, at den del af  

 ydelsen, som modsvares af bruttokontanthjælpen er skattepligtig, mens den  

 del, som modsvares af ydelsen efter § 37 a er skattefri.
Dette gælder også  

 tillæg efter § 17, som kan være sammensat af en del, som supplerer op til  

 bruttokontanthjælpen, og en del, som modsvarer særlig støtte efter § 37 a i  

 bistandsloven.
Tilsvarende gælder for igangsætningsydelse.
Der henvises til  

 ligningslovens § 7j.
Godtgørelser efter § 20 er skattepligtige.
Det samme gælder løn i  

 jobtræning, oplæringsydelse eller projektydelse i særligt tilrettelagte  

 jobtræningsforløb.
Der skal ikke betales arbejdsmarkedsbidrag af  

 oplæringsydelsen.
68.De almindelige regler i lov om dagpenge ved sygdom eller fødsel finder  

 anvendelse ved beskæftigelse i jobtræning eller i særligt tilrettelagte  

 jobtræningsforløb.
Har deltageren ikke ret til dagpenge efter denne lov, vil  

 der i tilfælde af sygdom eller barsel kunne ydes kontanthjælp efter de  

 almindelige regler.
Der er mulighed for at holde ferie efter reglerne i ferieloven.
Under  

 ferieperioden kan der ikke ydes kontanthjælp.
Aktiveringsloven har ikke regler om forsikrings- og erstatningsspørgsmål i  

 tilfælde, hvor kontanthjælpsmodtagere pådrager sig personskade i forbindelse  

 med et aktiveringstilbud.
Spørgsmålet er herefter, hvorvidt lov om forsikring  

 mod følger af arbejdsskade - eller muligvis anden offentlig tilvejebragt  

 erstatningsordning - kan finde anvendelse.
Under gennemførelsen af aktiveringstilbuddene, jf. pkt. 16, vil de  

 pågældende være omfattet af arbejdsskadeforsikringsloven i alle de  

 situationer, hvor aktiviteten må anses for arbejde i  

 arbejdsskadeforsikringslovens forstand.
Det vil for det første sige  

 situationer, hvor den pågældende må anses for antaget til udførelse af et  

 arbejde.
Også i situationer, hvor der ikke foreligger et egentligt  

 antagelsesforhold, men hvor den pågældende udfører arbejde af værdi for en  

 virksomhed, forening eller lignende, vil pågældende være omfattet af  

 arbejdsskadeforsikringsloven efter et nyttekriterium.
 Afgørende for placeringen af arbejdsgiveransvaret er, hvem der har ret til  

 at lede arbejdets udførelse, herunder navnlig at antage og afskedige den  

 ansatte, give instruktioner vedrørende arbejdets udførelse og føre tilsyn med  

 udførelsen af selve arbejdet.
 Specielt f.s.v. angår praktik i forbindelse med aktivering, vil der være  

 mulighed for at henføre en skade under den af staten tilvejebragte  

 erstatningsordning for deltagere i praktisk erhvervsorientering, som henhører  

 under Arbejdsmarkedsstyrelsens ressort.
 Anmeldelse efter arbejdsskadeforsikringsloven skal foretages af  

 arbejdsgiveren til dennes arbejdsskadeforsikringsselskab eller til  

 Arbejdsskadestyrelsen, hvis der ikke er tegnet forsikring, jf.  

 arbejdsskadeforsikringslovens vens § 45.
Flytning til en anden kommune 69.Reglerne om opholdskommune i bistandsloven gælder også for  

 aktiveringsloven.
Opholdskommunen er forpligtet til at give tilbud mv. efter  

 aktiveringsloven.
Når en kontanthjælpsmodtager, der er aktiveret i et tilbud,  

 flytter og får ny opholdskommune, overtager den nye opholdskommune  

 forpligtelserne efter aktiveringsloven, jf. bistandsloven.
Den hidtidige  

 opholdskommune har således ikke længere pligt til at sørge for et  

 aktiveringstilbud, og dette gælder, uanset om kontanthjælpsmodtageren efter  

 flytningen fortsat bor således, at afstanden til det igangværende  

 aktivitetstilbud ikke forhindrer fortsat deltagelse.
70.Der er ikke noget i vejen for, at de involverede kommuner aftaler, at  

 kontanthjælpsmodtageren kan fortsætte et igangværende aktivitetsforløb,  

 hvilket i en række tilfælde kan være hensigtsmæssigt.
En sådan aftale kan  

 også være begrundet i hensynet til en arbejdsgiver, som af  

 fraflytningskommunen har fået tilsagn om løntilskud til en konkret  

 kontanthjælpsmodtager i en vis periode, dog forudsat at fortsat ansættelse  

 ikke forhindres på grund af afstanden mellem arbejdsstedet og den nye bopæl.  

 Fsv. angår forholdet til private arbejdsgivere afgøres spørgsmålet om,  

 hvorvidt kontanthjælpsmodtageren kan opsige sin stilling ved en flytning,  

 ikke af aktiveringsloven, men af de arbejdsretlige bestemmelser, som gælder  

 for det konkrete arbejdsforhold.
Det kan anbefales, at aftaler, en kommune  

 indgår om løntilskud, angiver om kommunens tilsagn er betinget af, at  

 kontanthjælpsmodtageren i støtteperioden vedblivende bor (har opholdskommune)  

 i kommunen.
 Det anbefales, at der lokalt/regionalt indgås (ramme)aftaler om, hvordan  

 kommunerne i flyttesituationer finder frem til, om det vil være mest  

 hensigtsmæssigt, at kontanthjælpsmodtageren får et nyt aktiveringstilbud i  

 den nye kommune eller om fraflytningskommunen -evt. mod aftalemæssig refusion  

 - fortsat bør aktivere pågældende.
X.
IGANGSÆTNINGSYDELSEN 71.Aktiveringsloven viderefører i § 21 reglerne om igangsætningsydelse i  

 bistandslovens § 42 a til personer, som ønsker at etablere og drive  

 selvstændig virksomhed, dog med den forbedring, at ydelsen nu kan modtages i  

 op til 2 1/2 år.
Kontanthjælpsmodtagere har ret til at få bevilget igangsætningsydelse, når  

 ansøgeren i sammenhængende 9 måneder har modtaget kontanthjælp (§ 37 og/eller  

 § 37a) efter bistandsloven.
Kommunalbestyrelsen kan bevilge  

 igangsætningsydelse, når der er modtaget kontanthjælp efter bistandsloven i  

 en sammenhængende periode på 3 måneder og mindre end 9 måneder.
Igangsætningsydelsen udgør en fast månedlig ydelse på 50 pct. af den  

 senest udbetalte kontanthjælp, dvs. § 37 og § 37 a.
Indtægter fra den  

 selvstændige virksomhed fratrækkes ikke i igangsætningsydelsen.
Det er videre  

 en forudsætning for udbetaling af igangsætningsydelse, at modtageren ikke får  

 lønindtægter ved siden af eller i stedet for indtægter fra virksomheden.
At  

 ydelsen er fast betyder, at den ikke ændres, selv om modtageres forhold  

 ændres på en sådan måde, at dette ville få indflydelse på kontanthjælpen.
 Udbetaling af igangsætningsydelse er betinget af, at modtageren etablerer  

 og driver en selvstændig virksomhed, og det kan derfor kræves, at modtageren  

 dokumenterer etableringen, eksempelvis i form af momsregistrering.
72.Der er ikke fastsat særlige bestemmelser om bevilling af  

 igangsætningsydelse til gifte.
I disse tilfælde må igangsætningsydelsen  

 fastsættes på grundlag af ægteparrets samlede kontanthjælp, dvs. den udmålte  

 kontanthjælp efter § 37, evt. særlig støtte efter § 37 a, og med fradrag af  

 ægteparrets samlede indtægter.
Igangsætningsydelse til en gift person  

 beregnes på grundlag af halvdelen af pågældendes andel af ægteparrets  

 udbetalte kontanthjælp.
73.Modtager den ene ægtefælle igangsætningsydelse, og opfylder den anden  

 ægtefælle betingelserne for at modtage kontanthjælp, f.eks. på grund af  

 arbejdsløshed, skal kontanthjælpen til ægteparret udmåles efter de sædvanlige  

 regler for gifte personer.
Herfra skal fradrages ægteparrets indtægter,  

 herunder også igangsætningsydelsen og eventuelle andre indtægter, der knytter  

 sig til den selvstændige virksomhed.
Får den arbejdsløse ægtefælle senere  

 arbejde, skal arbejdsindtægten ikke fratrækkes igangsætningsydelsen til den  

 anden ægtefælle, idet denne ydelse er en fast ydelse.
74.Personer, der har fået bevilget igangsætningsydelse efter  

 bistandslovens § 42 a, og som ved lovens ikrafttræden, dvs. den 1. januar  

 1994, modtager ydelsen, kan få perioden forlænget med op til 1 « år,  

 således at igangsætningsydelse sammenlagt kan modtages i op til 2 « år.  

 Ydelsen efter bistandslovens § 42 a omregnes pr. 1. januar 1994 til en  

 bruttoficeret ydelse, der findes ved at anvende kontanthjælpsregler og satser  

 pr. 1. januar 1994 ud fra de forhold, som var gældende, da  

 igangsætningsydelsen efter § 42 a blev bevilget.
Der skal ikke tages hensyn  

 til eventuelle ændringer, der er sket efter bevillingstidspunktet.
Tilskud  

 til iværksættere 75.Modtagere af igangsætningsydelse kan søge om tilskud til iværksættere,  

 jf. lov om tilskud til iværksættere.
Ordningen giver mulighed for at få  

 tilskud til udgifter til rådgivnings- og uddannelsesaktiviteter, som dækker  

 op til 70 pct. af afholdte udgifter inden for en ramme på i alt 30.000 kr.  

 inden for 2 år efter godkendelse af en forretningsplan.
Endvidere kan der  

 inden for rammen på 30.000 kr. gives tilskud på indtil 3.000 kr. i  

 forbindelse med udarbejdelse af en forretningsplan.
Forudsætningen for at få  

 tilskud efter lov om tilskud til iværksættere er, at der er udarbejdet en  

 realistisk forretningsplan, samt at denne er godkendt af Erhvervsfremme  

 Styrelsen, Industriministeriet efter indstilling fra etableringsvejlederne.
XI.
KLAGEREGLER, AFSLAG PÅ TILBUD MV.
76.I dette afsnit beskrives regler om klagemuligheder, konsekvenser af at  

 en ydelse er ydet med urette, afslag på tilbud mv.
I pkt. 83 er det ved nogle  

 konkrete eksempler illustreret, hvorledes reglerne fungerer i nogle typiske  

 situationer.
Klageregler 77.Det fremgår af § 23, at kommunalbestyrelsens afgørelse om, hvorvidt en  

 kontanthjælpsmodtager har ret til at modtage tilbud om aktivering efter  

 lovens kapitel 3 eller udbetaling af igangsætningsydelse, kan indbringes for  

 de sociale klagemyndigheder.
Klagemyndighederne kan således tage stilling  

 til, om en person opfylder betingelserne for at have ret til at modtage et  

 aktiveringstilbud, f.eks. betingelsen om at have modtaget kontanthjælp i  

 sammenhængende 12 måneder fsv. angår kontanthjælpsmodtagere over 25 år.
 I § 23, stk. 1, sidste punktum, er det fastsat, at klager vedrørende  

 følgende kan indbringes for de sociale klagemyndigheder: ydelser, der  

 beregnes efter reglerne om kontanthjælp (dvs. under vejlednings- og  

 introduktionsprogram, i særligt tilrettelagte uddannelsesaktiviteter, i  

 særligt tilrettelagte aktiverende forløb, deltagelse i frivillige og ulønnede  

 aktiviteter, aktiveringsydelse i særligt tilrettelagte jobtræningsforløb),  

 oplæringsydelse til kontanthjælpsmodtagere under 25 år, tillæg efter § 17,  

 samt igangsætningsydelse.
Det følger af § 22, stk. 2, at kommunalbestyrelsens beslutning om  

 forholdsmæssigt fradrag i godtgørelsen efter § 20 på grund af, at  

 kontanthjælpsmodtageren udebliver fra et aktiveringstilbud, kan indbringes  

 for de sociale klagemyndigheder.
Selve tildelingen af godtgørelse kan ikke  

 indbringes for de sociale klagemyndigheder.
78.Det er i § 23, stk. 2, fastsat, at kommunalbestyrelsens afgørelser om  

 indholdet af tilbud om aktivering ikke kan indbringes for anden administrativ  

 myndighed.
Det betyder, at de sociale klagemyndigheder ikke kan behandle en  

 klage over indholdet i et eller flere tilbud, en kontanthjælpsmodtager får.  

 Klagemyndigheden kan dog i forbindelse med sager om afslag på kontanthjælp  

 efter bistandsloven, jf. § 40, stk. 1, nr. 1, tage stilling til, om et tilbud  

 er rimeligt, jf. nærmere nedenfor i punkt 81.
Kommunalbestyrelsens afgørelse om, hvorvidt der i særligt tilrettelagte  

 jobtræningsforløb til kontanthjælpsmodtagere, der er fyldt 25 år, skal ydes  

 aktiveringsydelse eller projektydelse, kan ikke indbringes for de sociale  

 klagemyndigheder.
Klager over projektydelsen i særligt tilrettelagte  

 jobtræningsforløb eller lønnen ved ansættelse i jobtræning afgøres ad  

 sædvanlig fagretlig vej.
Ydelser modtaget med urette 79.Kommunalbestyrelsen skal træffe beslutning om tilbagebetaling, hvis  

 ydelser efter loven er udbetalt til en person, som har undladt at give  

 oplysninger som krævet efter § 18 i bistandsloven, eller i øvrigt mod bedre  

 vidende har modtaget ydelser efter aktiveringsloven.
Dette følger af, at der  

 i § 2, stk. 3, henvises til bistandslovens regler i kap 6.
Afslag på tilbud 80.Afslår en kontanthjælpsmodtager et tilbud om aktivering, fremgår det af  

 § 22, at kommunalbestyrelsen afgør, hvilke konsekvenser dette skal have for  

 ret til at modtage kontanthjælp efter bistandsloven.
Henvisningen til bistandsloven omfatter bl.a. § 40, stk. 1, hvoraf  

 fremgår, at det er en forudsætning for at modtage kontanthjælp, at ansøgeren  

 og en eventuel ægtefælle har udnyttet sine arbejdsmuligheder.
Står et  

 rimeligt tilbud om aktivering åbent, og foreligger der ikke omstændigheder,  

 der i følge bistandslovens § 40 bevirker, at modtageren har udnyttet sine  

 arbejdsmuligheder, kan der ikke ydes kontanthjælp.
Hvis tilbuddet ikke  

 længere er åbent, følger det af bistandslovens § 26, stk. 1, nr. 1, at  

 kommunalbestyrelsen kan træffe beslutning om, at kontanthjælpen skal ydes med  

 tilbagebetalingspligt.
Kommunalbestyrelsens afgørelse om at stoppe for udbetaling af  

 kontanthjælp, eller at denne skal ydes med tilbagebetalingspligt, kan  

 indbringes for de sociale klagemyndigheder.
Såfremt der opstår sådanne  

 situationer, anbefales det, at den, som afslår et aktiveringstilbud, får  

 lejlighed til at redegøre for, hvorfor pågældende ikke vil modtage tilbuddet,  

 og at denne redegørelse sammen med kommunens begrundelse for afgørelsen  

 indgår ved behandling af klagen.
 Med hensyn til skat, når hjælp ydes med tilbagebetaling, henvises til pkt.  

 11 i Socialministeriets vejledning om kontanthjælp efter bistandsloven.
Særligt om bistandslovens § 40, stk. 1, nr. 1 81.Efter § 40, stk. 1, nr. 1, i bistandsloven anses arbejdsmulighederne  

 for udnyttet, når den, der søger om hjælp, ikke har et rimeligt tilbud om  

 arbejde eller deltagelse i beskæftigelsesfremmende foranstaltning.
Der er  

 tale om en beskæftigelsesfremmende foranstaltning, såfremt sigtet med  

 deltagelse i aktiviteten er at forbedre deltagerens muligheder for at  

 etablere eller genetablere kontakt til det ordinære arbejdsmarked.
Et  

 aktiveringstilbud til en kontanthjælpsmodtager, hvis overvejende problem er,  

 at pågældende mangler et arbejde, vil i almindelighed opfylde betingelsen om  

 at være beskæftigelsesfremmende, bl.a. fordi deltagelse i en aktiverende  

 foranstaltning generelt må skønnes at give større chancer for at få et  

 arbejde, og derved have beskæftigelsesfremmende effekt.
I visse situationer  

 følger det af forholdets natur, at et tilbud efter en konkret vurdering ikke  

 kan anses for at være rimeligt, f.eks. hvis der er tale om udvikling og  

 produktion af krigsmateriel, at aktiviteten strider imod modtagerens  

 religion, almene etiske principper o.lign.
Udeblivelse fra tilbud efter at dette er modtaget 82.Konsekvenserne af, at en person uberettiget udebliver fra et tilbud om  

 aktivering, vil afhænge af, hvilken ydelse der er knyttet til tilbuddet.  

 Modtages oplæringsydelse eller projektydelse, der beregnes som en ydelse pr.  

 time, kan kommunalbestyrelsen foretage fradrag i tilfælde af uberettiget  

 udeblivelse.
Modtages en ydelse, der beregnes efter reglerne om kontanthjælp,  

 vil konsekvenserne af uberettiget fravær være de samme, som når en  

 kontanthjælpsmodtager modtager hjælpen med urette.
Der kan således ikke på  

 samme måde som ved oplæringsydelse eller projektydelse foretages fradrag, men  

 kommunalbestyrelsen kan knytte tilbagebetalingspligt til ydelser, der  

 beregnes efter reglerne om kontanthjælp, når ydelserne er modtaget med urette  

 på grund af uberettiget fravær.
Reglerne i bistandslovens § 27 gælder også,  

 når et tilbagebetalingskrav skal gennemføres.
 83.Reglerne om tilbagebetaling kan illustreres ved følgende eksempler:
Eksempel 1. En person giver bevidst urigtige oplysninger om sine  

 indtægter.
Var disse blevet oplyst korrekt, ville pågældende ikke være  

 berettiget til kontanthjælp.
Betingelserne om ret til tilbud efter lov om  

 kommunal aktivering er derfor ikke opfyldt:
 Kommunalbestyrelsen skal træffe beslutning om tilbagebetaling, og det  

 gælder enhver ydelse, som modtageren har fået, fordi pågældende har undladt  

 at give oplysninger, som krævet efter § 18 i bistandsloven eller i øvrigt er  

 modtaget mod bedre vidende.
 Eksempel 2. En person afslår et rimeligt tilbud om aktivering, og  

 pågældende har ikke udnyttet sine arbejdsmuligheder, jf. bistandslovens § 40:
Pågældende modtager ikke ydelser efter aktiveringsloven, og er ikke  

 berettiget til kontanthjælp efter bistandsloven, så længe tilbuddet står  

 åbent.
Er tilbuddet ikke længere åbent, kan kommunalbestyrelsen efter  

 bistandslovens § 26, stk. 1, bestemme, at eventuel kontanthjælp skal ydes med  

 tilbagebetalingspligt.
 Eksempel 3. En person har taget imod et aktiveringstilbud, hvor der ydes  

 oplæringsydelse eller projektydelse, og udebliver uberettiget i f.eks. 10  

 dage:
Oplæringsydelse eller projektydelse beregnes pr. time, og udbetalingen kan  

 reduceres svarende til de timer, pågældende skulle have været tilstede; det  

 forudsættes, at dette kan gøres efter overenskomsten for det pågældende  

 arbejdsområde.
Ydes der samtidig, jf. § 17, tillæg for at supplere op til  

 kontanthjælpsniveauet, kan kommunalbestyrelsen træffe beslutning om  

 tilbagebetalingspligt fsv. angår tillægget.
Såfremt pågældende på grund af  

 fradraget i lønnen måtte savne det fornødne til sit underhold, kan der  

 eventuelt ydes kontanthjælp med tilbagebetalingspligt efter bistandsloven.
Eksempel 4. En person har modtaget kontanthjælp efter bistandsloven med  

 tilbagebetalingspligt.
Pågældende får tilbud om aktivering og modtager  

 ungdomsydelse eller aktiveringsydelse beregnet som kontanthjælp:
Pågældende modtager ikke længere ydelser efter bistandsloven.
Ydelsen  

 efter aktiveringsloven ydes uden tilbagebetalingspligt.
Eksempel 5. En person har fået tilbudt og taget imod et aktiveringstilbud  

 på 25 timer om ugen.
Der ydes ungdomsydelse eller aktiveringsydelse beregnet  

 som kontanthjælp udbetalt pr. måned forud.
Pågældende har uberettiget fravær  

 i 10 dage, og kommunalbestyrelsen skønner efter en konkret vurdering, at der  

 skal være tilbagebetalingspligt for ydelsen for de dage, hvor pågældende ikke  

 har været tilstede.
Det afgøres efter reglerne i bistandslovens § 27, om der  

 kan fastsættes en tilbagebetalingsordning.
84.Hverken i aktiveringsloven eller bistandsloven er der bestemmelser om  

 ydelsesperioder, men i reglen udbetaler kommunerne ydelser pr. måned.  

 Kommunalbestyrelsen kan vælge en kortere ydelsesperiode, f.eks. udbetalinger  

 pr. dag.
Hvis kommunen i punkt 83, eksempel 5 vælger daglig udbetaling, vil  

 der for ydelsen for første dags fravær kunne fastsættes  

 tilbagebetalingspligt.
For de efterfølgende 9 dage opfyldes betingelserne  

 ikke for at modtage ydelser, forudsat at tilbuddet står åbent.
XII.
FINANSIERING Hovedprincipper 85.Der er tre kilder til finansiering af ydelser og driftsudgifter i  

 forbindelse med aktiveringsindsatsen.
Det er:
86.I visitationsperioden - inden der gives tilbud efter aktiveringsloven -  

 udbetales kontanthjælp efter reglerne i bistandsloven.
Kontanthjælpen  

 refunderes med 50 pct., jf. bistandslovens § 133.
87.I det følgende gennemgås finansieringsbestemmelserne for ydelser og  

 driftsudgifter i aktiveringstilbud.
I den forbindelse henledes opmærksomheden  

 på, at finansieringsbestemmelserne vedrørende oplæringsydelse, projektydelse  

 og aktiveringsydelse gælder uanset om kommunen udbetaler ydelsen, eller om  

 kommunen har udgifterne til ydelsen i form af et tilskud, jf. § 82 i  

 Arbejdsministeriets bekendtgørelse om en aktiv arbejdsmarkedsindsats.
For en  

 yderligere uddybning af finansieringen af de enkelte tilbud henvises til  

 bilag 4.
Ydelser i tilbud om ungdomsydelse 88.Ved tilbud om ungdomsydelse i 6 måneder og under vejlednings- og  

 introduktionsprogrammet ydes 50 pct. statsrefusion, jf. § 24, af kommunens  

 udgifter til ydelserne, dvs. af:
 - Løntilskud i de første 20 timer, jf. § 14, stk. 2.
 - Oplæringsydelse i de første 20 timer, herunder feriepenge, ATP og AER af  

 disse timer, jf. § 15, stk. 2.
 - Ydelser beregnet efter reglerne om kontanthjælp, dvs. i alle tilbud  

 efter § 3, stk. 2 og §§ 6-8, og uafhængig af det ugentlige timetal.
 - Tillæg efter § 17.
 89.Der udbetales tilskud efter § 25 for personer under 25 år, der under et  

 aktiveringstilbud med ungdomsydelse er berettiget til en ydelse, der beregnes  

 efter reglerne om kontanthjælp, og hvor ydelsen bortfalder som følge af en  

 udbetalt deltagergodtgørelse i tilbud om aktivering, eksempelvis i  

 produktionsskoler.
 § 26-puljen kan anvendes til finansiering af godtgørelse på op til 1.000  

 kr., jf. § 20.
Ydelser i tilbud, hvor ungdomsydelsens ugentlige timetal suppleres med yderligere timer 90.Ved tilbud, hvor ungdomsydelsens ugentlige timetal suppleres, er  

 finansieringsbestemmelserne i ungdomsydelsesdelen - dvs. de første 20 timer -  

 de samme, som beskrevet i punkt 88 og 89.
 Derudover ydes der 50 pct. refusion, jf. § 24, af:
 - Oplæringsydelse (inkl. feriepenge, ATP og AER) i timer ud over 20 timer,  

 dog højest af forskellen mellem den kontanthjælp, som den unge ellers ville  

 være berettiget til og summen af refusionsberettigende udgifter (hvor summen  

 af refusionsberettigende udgifter er ungdomsydelse + § 17-tillæg). Reglen  

 betyder, at kommunen samlet set i disse tilfælde ikke kan få mere i refusion,  

 end den ville kunne have modtaget, såfremt den aktiverede fik kontanthjælp.  

 Det kan bevirke, at der ikke kan modtages refusion for feriepenge mv.
 91.Midlerne i § 26-puljen kan anvendes ved:
 - Løntilskud i timerne ud over ungdomsydelsens 20 timer, jf. § 14.
 - Oplæringsydelse ud over ungdomsydelsens 20 timer, dog kun med det beløb,  

 der overstiger forskellen mellem den kontanthjælp, som den unge ellers ville  

 være berettiget til og summen af refusionsberettigende udgifter (hvor summen  

 af refusionsberettigende udgifter er ungdomsydelse + § 17-tillæg).
Ydelser i tilbud, der ligger ud over ungdomsydelsens pligtperiode 92.Tilbud, der ligger ud over pligtperioden, er tilbud, som begynder før  

 udløbet af 3 måneders perioden, jf. § 11, herunder tilbud der ligger i  

 forlængelse af ungdomsydelsens 6 måneder.
Tilbuddene ligger i hele den  

 efterfølgende periode uden for ungdomsydelsen.
For sådanne tilbud kan §  

 26-puljen anvendes ved:
 - Løntilskud efter fradrag af evt. § 25-tilskud - alle ugentlige timer.
 - Oplæringsydelse efter fradrag af evt. § 25-tilskud - i alle ugentlige  

 timer.
 - Godtgørelse på op til 1.000 kr., jf. § 20.
93.I tilbud efter §§ 6-8 udbetales kontanthjælp efter bistandsloven.  

 Kontanthjælpen refunderes efter bestemmelserne herom.
Kommunens andel af  

 kontanthjælpen, der er udbetalt i tilbud efter §§ 6-8, kan ikke finansieres  

 af § 26-puljemidlerne.
 Ved udbetaling af tillæg efter § 17 ydes 50 pct. statsrefusion, jf. § 24.
 Der udbetales tilskud efter § 25 for personer under 25 år, der efter  

 udløbet af et aktiveringstilbud med ungdomsydelse er berettiget til  

 kontanthjælp, og som deltager i et tilbud om aktivering efter kapitel 3 uden  

 at modtage kontanthjælp eller tillæg efter § 17.
Ydelser i tilbud til personer, der er fyldt 25 år 94.For personer, der er fyldt 25 år, er der ikke forskel i  

 finansieringsbestemmelserne i og uden for den pligtmæssige aktivering. §  

 26-puljen kan anvendes ved:
 - Løntilskud efter fradrag af evt. § 25-tilskud - i alle ugentlige timer.
 - Projektydelse efter fradrag af evt. § 25-tilskud - i alle ugentlige  

 timer.
 - Godtgørelse på op til 1.000 kr., jf. § 20.
 Ved udbetaling af tillæg efter § 17 ydes 50 pct. statsrefusion, jf. § 24.
 Der udbetales tilskud efter § 25 for personer, der er berettiget til  

 kontanthjælp, og som deltager i et tilbud om aktivering efter kapitel 3 uden  

 at modtage kontanthjælp eller tillæg efter § 17.
Driftsudgifter 95.Driftsudgifter, der kan finansieres efter bestemmelserne i  

 aktiveringsloven, er nettodriftsudgifter, dvs. kommunens driftsudgifter efter  

 fradrag af evt. indtægter i form af indtægter fra produktion, indtægter fra  

 statstilskud og lignende.
Driftsudgifter i tilbud om ungdomsydelse 96.Af en kommunes driftsudgifter i tilbud om ungdomsydelse refunderer  

 staten 50 pct. inden for en grænse på 20 pct. af udgifterne til ydelserne i  

 ungdomsydelsesperioden, jf. § 24.
 20 pct. grænsen beregnes som 20 pct. af kommunens samlede udgifter til:
97.Staten refunderer også 50 pct. af driftsudgifterne i de tilfælde, hvor  

 en person under et aktiveringstilbud med ungdomsydelse er berettiget til en  

 ydelse, der beregnes efter reglerne om kontanthjælp, og hvor ydelsen  

 bortfalder som følge af en udbetalt deltagergodtgørelse i tilbud om  

 aktivering.
Det vil eksempelvis være tilfældet, hvor en ung hjemmeboende  

 modtager tilbud om ophold på produktionsskole.
Det er en forudsætning, at 20  

 pct. grænsen overholdes.
 Midlerne i § 26-puljen kan ikke anvendes til finansiering af  

 driftsudgifter i tilbud om ungdomsydelse.
Driftsudgifter i tilbud, hvor ungdomsydelsens ugentlige timetal suppleres med yderligere timer 98.Ved tilbud, hvor ungdomsydelsens ugentlige timetal suppleres, er  

 finansieringsbestemmelserne i ungdomsydelsesdelen de samme, som i punkterne  

 96 og 97.
 Derudover kan midlerne i § 26-puljen anvendes til hel eller delvis  

 finansiering af driftsudgifterne i de timer, der supplerer ungdomsydelsen.  

 Det er:
 - Driftsudgifter i særligt tilrettelagte jobtræningsforløb i timerne ud  

 over ungdomsydelsens 20 timer.
Driftsudgifter i tilbud, der ligger ud over ungdomsydelsens pligtperiode 99.§ 26-puljen kan anvendes ved tilbud, der ligger ud over pligtperioden,  

 dvs. tilbud der begynder før udløbet af 3 måneders perioden, jf. § 11,  

 herunder tilbud, der ligger i forlængelse af ungdomsydelsens 6 måneder.
Det  

 er driftsudgifter til hel eller delvis finansiering af:
 - Særligt tilrettelagte jobtræningsforløb, § 5.
 - Særligt tilrettelagte uddannelsesaktiviteter, § 6.
 - Særligt tilrettelagte aktiverende forløb, § 7.
Driftsudgifter i tilbud til personer, der er fyldt 25 år 100.For personer, der er fyldt 25 år, er det uden betydning for  

 fiansieringen, om der er tale om et pligtmæssigt tilbud eller ikke.  

 Finansieringen svarer til den, der gælder for tilbud, der ligger ud over  

 ungdomsydelsen.
Aktiveringstilskud efter § 25 101.Efter § 25 udbetaler staten til kommunerne et beløb på 2.174 kr. pr.  

 måned for personer, der modtager aktiveringstilbud efter kapitel 3. Det er en  

 forudsætning, at pågældende er berettiget til at modtage kontanthjælp.
Det er  

 samtidig en forudsætning, at den pågældende ikke modtager tilbud, for hvilke  

 der ydes refusion.
Dvs. at den pågældende - ikke modtager kontanthjælp, - ikke modtager ydelser, der beregnes efter reglerne om kontanthjælp,  

 herunder aktiveringsydelse eller tillæg efter § 17, og - ikke modtager ungdomsydelse, bortset fra de tilfælde, hvor personen er  

 berettiget til en ydelse, der beregnes efter reglerne om kontanthjælp, og  

 hvor ydelsen bortfalder som følge af en udbetalt deltagergodtgørelse i tilbud  

 om aktivering.
Det er yderligere en forudsætning, at den pågældende ikke modtager  

 arbejdsløshedsdagpenge eller ville være berettiget hertil.
Det er ligeledes  

 en forudsætning for aktiveringstilskuddet, at der er tale om et  

 aktiveringsomfang på mindst 20 timer pr. uge.
Ved antal beskæftigelsesmåneder  

 skal forstås antal deltageruger gange 12/52.
102.Opgørelsen af tilskuddet efter § 25 sker som udgangspunkt uden  

 hensyntagen til den enkelte deltagers eventuelle midlertidige udeblivelse fra  

 aktiviteten.
Det forudsættes dog, at der er tale om aktiviteter, der generelt  

 respekteres af deltagerne i form af fremmøde.
Er der derimod tale om  

 aktiviteter, der er præget af omfattende udeblivelse af et større antal  

 deltagere i længere tid, og aktiviteten dermed ikke kan siges at opfylde sit  

 formål for et større antal deltagere, kan der i opgørelsen af tilskuddet  

 efter § 25 ikke ses bort fra deltagernes udeblivelse fra aktiviteterne.
I  

 disse tilfælde kan perioder, hvor deltagerne udebliver fra aktiviteten, ikke  

 indgå i opgørelsen af tilskuddet efter § 25. Om der er tale om sådanne  

 aktiviteter, vil indgå i revisorernes stikprøvevise kontrol.
Igangsætningsydelse 103.Staten refunderer 50 pct. af udgifterne til igangsætningsydelse efter  

 § 21, jf. § 27.
Udgifter til flygtninge 104.Finansieringsbestemmelserne for udlændinge i aktiveringsloven finder  

 anvendelse i de tilfælde, hvor udlændinge indgår i tilbud, hvor staten  

 refunderer udgifterne efter § 24, stk. 1-3, (jf. § 24, stk. 4) og hvor staten  

 refunderer udgifterne efter § 27, stk. 1 (jf. § 27, stk. 2). Aktiveringsloven  

 afløser bl.a. bistandslovens afsnit III a om ungdomsydelse, som indtil den 1.  

 januar 1994 er omfattet af § 134 a, stk. 2. Henvisningen i aktiveringsloven  

 til bistandslovens § 134 a betyder således, at staten afholder udgiften til  

 aktivering, når denne ligger inden for de første 1« år efter datoen for  

 opholdstilladelse.
Herefter afholder staten inden for 6« år efter datoen  

 for opholdstilladelse 75 pct. af kommunernes udgifter, når der er tale om  

 udgifter, der refunderes med 50 pct., jf. § 24, stk. 1-3 og § 27, stk. 1.  

 Staten yder således refusion på 100 pct./75 pct. af udgifterne i det omfang,  

 der ellers ville være en refusion på 50 pct.
Det er udgifter til:
 - Pligtmæssig aktivering af unge under 25 år (ungdomsydelse). Ydelser og  

 drift kan anmeldes til refusion efter samme retningslinier som for personer,  

 der ikke er omfattet af § 134 a, stk. 1, i bistandsloven.
 - Ydelser i øvrigt, der beregnes efter reglerne om kontanthjælp, det vil  

 sige aktiveringsydelse og tillæg efter § 17.
105.For udlændinge, der deltager i aktiviteter, der er omfattet af §§ 4-8  

 i aktiveringsloven, udbetaler staten til kommunerne et tilskud på 1.066 kr.  

 pr. måned, jf. bistandslovens § 134 a, stk. 5, 1. pkt.
Aktiviteten skal have  

 et omfang på mindst 20 timer om ugen.
Der udbetales ikke tilskud for  

 personer, der modtager ungdomsydelse.
Derimod kan der eksempelvis ydes  

 tilskud, når der udbetales aktiveringsydelse.
 Når betingelserne for at yde tilskud efter bistandslovens § 134 a, stk. 5,  

 1. pkt. er opfyldt, og betingelserne for at yde tilskud efter  

 aktiveringslovens § 25 samtidig er opfyldt, yder staten til kommunerne et  

 yderligere tilskud på 1.086 kr. pr måned.
XIII.
REGNSKABSAFLÆGGELSE, REFUSION, OVERGANGS- og ikrafttrædelsesbestemmelser, ophævelse af vejledninger mv.
 106.Socialministeriets bekendtgørelser om kommunernes regnskabsaflæggelse  

 og statsrefusion og om revision af kommunernes regnskaber på visse dele af  

 det sociale område finder anvendelse for kommunernes udgifter efter  

 aktiveringesloven, herunder for forsøgspuljen efter § 30.
107.Aktiveringsloven træder i kraft den 1. januar 1994, og den har  

 virkning for kontanthjælpsmodtagere, der påbegynder et tilbud om aktivering  

 den 1. januar 1994 eller senere.
Loven indeholder følgende  

 overgangsbestemmelser:
 Overgangsreglen betyder, at personer der ikke er kontanthjælpsmodtagere,  

 kan fortsætte en igangsat aktivitet.
 108. Følgende vejledninger mv. ophæves med virkning  

 fra 1. januar 1994:
 -Socialministeriets vejledning nr. 144 af 4. juli 1990 om ungdomsydelse  

 mv.
 -Socialministeriets skrivelse af 3. juni 1991 om ændringer i reglerne for  

 kontanthjælp og om udvidelse af ordningen med ungdomsydelse.
 -Socialministeriets skrivelse af 26. juni 1992 om ændringer i reglerne om  

 ungdomsydelse og om indførelse af en ordning med ungdomspraktik.
 -Socialministeriets skrivelse af 18. december 1992 om ændring af reglerne  

 om ungdomsydelse og om udvidelse af forsøgsbestemmelsen i bistandslovens §  

 138 d.
 BILAG NR. 4.
 Finansiering af de enkelte tilbud.
 JOBTRÆNING:
 -Løntilskuddet anmeldes til 50 pct. statsrefusion, jf. § 24.
 -Løntilskud anmeldes til refusion for de første 20 timer, jf. § 24.
 -Timerne ud over 20 timer om ugen kan finansieres af § 26- puljemidlerne.
 -Der kan evt. ydes § 25-tilskud.
 -Løntilskud - efter fradrag af evt. § 25-tilskud - finansieres af §  

 26-puljemidlerne.
 Der kan evt. udbetales supplerende kontanthjælp, hvis betingelserne herfor  

 i øvrigt er opfyldt.
Figur 1: FINANSIERING AF JOBTRÆNING TIL UNGE UNDER 25 ÅR 37 timer*løntilskud: § 26 *løntilskud: § 26 *aktiveringstilskud: § 25 20 timer*ungdomsydelse: 50% ref. af løntilskud § 24 6 mdr. 9 mdr.
 SÆRLIGT TILRETTELAGT JOBTRÆNINGSFORLØB:
 -Oplæringsydelse anmeldes til 50 pct. statsrefusion, jf. § 24.
 -Tillæg efter § 17 anmeldes til 50 pct. statsrefusion, jf. § 24.
 -Driftsudgifter anmeldes til 50 pct. statsrefusion inden for en samlet  

 grænse (20 pct. grænsen, jf. § 24).
 -Godtgørelse kan finansieres af § 26-puljemidlerne.
 -Oplæringsydelse anmeldes til refusion for de første 20 timer, jf. § 24.
 -Tillæg efter § 17 anmeldes til 50 pct. statsrefusion, jf. § 24.
 -Oplæringsydelse ud over 20 timer anmeldes til refusion, dog højest med  

 forskellen mellem den kontanthjælp, som den unge ellers ville være berettiget  

 til og summen af refusionsberettigende udgifter (hvor summen af  

 refusionsberettigende udgifter er ungdomsydelse + § 17 tillæg), jf. § 24.
 -Oplæringsydelse herudover finansieres af § 26-puljen.
 -Driftsudgifter for de første 20 timer anmeldes til refusion inden for en  

 samlet grænse (20 pct. grænsen), jf. § 24.
 -Driftsudgifter ud over 20 timer finansieres af § 26-puljen.
 -Godtgørelse kan finansieres af § 26-puljen.
 -Der kan evt. ydes § 25-tilskud.
 -Tillæg efter § 17 anmeldes til 50 pct. statsrefusion. jf. § 24.
 -Oplæringsydelsen/projektydelsen finansieres af § 26-puljen efter fradrag  

 af evt. § 25-tilskud.
 -Aktiveringsydelse finansieres med 50 pct. refusion, jf. § 24.
 -Driftsudgifter finansieres af § 26-puljen.
 -Godtgørelse kan finansiers af § 26-puljen.
 Figur 2: SÆRLIGT TILRETTELAGTE JOBTRÆNINGSFORLØB FOR UNGE UNDER 25 ÅR:
37 timer*oplyd. ud over kt.hj.niv. + *drift ud over 20 timer: § 26 *oplæringsydelse: § 26 *driftsudgifter: § 26 *aktiveringstilskud: § 25 *oplyd. ud over 20 timer og inden for kt.hj. niv.: 50% 20 timer*oplæringsydelse: 50% ref.
 *driftsudgifter: 50% ref. inden for en fælles grænse 6 mdr. 9 mdr.
 SÆRLIGT TILRETTELAGTE UDDANNELSESAKTIVITETER, SÆRLIGT TILRETTELAGTE  

 AKTIVERENDE FORLØB og VEJLEDNINGS OG INTRODUKTIONSPROGRAM FOR UNGE UNDER 25  

 ÅR.
 -Der ydes § 25-tilskud for personer, der under et aktiveringstilbud med  

 ungdomsydelse er berettiget til en ydelse, der beregnes efter reglerne om  

 kontanthjælp, og hvor ydelsen bortfalder som følge af en udbetalt  

 deltagergodtgørelse i tilbud om aktivering.
 -Kontanthjælpen anmeldes til 50 pct. statsrefusion, jf. § 24.
 -Driftsudgifter anmeldes til 50 pct. statsrefusion inden for en samlet  

 grænse (20 pct. grænsen), jf. § 24.
 -Godtgørelse i tilbud efter §§ 6-8 kan finansieres af § 26- puljen.
 -Der ydes § 25-tilskud, hvis forudsætningerne herfor i øvrigt er opfyldt.
 -Kontanthjælp til unge under 25 år finansieres efter bistandslovens regler  

 herom.
 -Aktiveringsydelse til personer, der er fyldt 25 år finansieres med 50  

 pct. statsrefusion, jf. § 24.
 -Driftsudgifter finansieres af § 26-puljen.
 Figur 3: SÆRLIGT TILRETTELAGTE UDDANNELSESAKTIVITETER, SÆRLIGT  

 TIL-RETTELAGTE AKTIVERENDE FORLØB OG VEJLEDNINGS OG INTRODUKTIONSPROGRAM FOR  

 UNGE UNDER 25 ÅR.
 37 timer*ungdomsydelse beregnet som kontanthjæp: 50% ref.
*evt. § 25-tilskud *driftsudgifter: 50% ref. inden for en fælles grænse *driftsudgifter: § 26 *evt. § 25-tilskud 6 mdr.9 mdr.
BILAG NR. 2. Socialministeriets bekendtgørelse nr. xxx af xx. december  

 1993 UDKAST Bekendtgørelse om oplæringsbevis i særligt tilrettelagt jobtræningsforløb I henhold til § 15, stk. 8, i lov  

 nr. 498 af 30. juni 1993 om kommunal aktivering, fastsættes: § 1. Efter afslutningen af aktivering i  

 et særligt tilrettelagt jobtræningsforløb hos en offentlig arbejdsgiver, jf.  

 § 22 og § 24 i lov om en aktiv arbejdsmarkedspolitik, udstedes et  

 oplæringsbevis efter anmodning fra den aktiverede.
Stk. 2. Ved offentlige  

 arbejdsgivere efter stk. 1 forstås:
1)kommuner, amtskommuner og kommunale fællesskaber, 2)statsinstitutioner og 3)organisationer, foreninger, selskaber, institutioner og lignende, hvis  

 udgifter dækkes med mindst 50 pct. af offentlige tilskud.
Stk. 3.  

 Oplæringsbeviset kan kun udstedes for deltagelse i særligt tilrettelagte  

 jobtræningsforløb, der har en varighed af mindst 6 måneder og et omfang på  

 mindst 20 timers ugentlig beskæftigelse. § 2. Beskæftigelse i følgende  

 situationer træder i stedet for et oplæringsbevis:
 1)Beskæftigelse i form af jobtræning med løntilskud hos private eller  

 offentlige arbejdsgivere af mindst 6 måneders varighed og mindst 20 timers  

 ugentlig beskæftigelse, jf. §§ 12-14 i lov om en aktiv arbejdsmarkedspolitik.
2)Beskæftigelse i form af særligt tilrettelagte jobtræningsforløb af  

 mindst 6 måneders varighed og mindst 20 timers ugentlig beskæftigelse, hvor kontanthjælpsmodtageren er ansat hos en privat  

 arbejdsgiver, en folkeoplysende organisation, beboerforening, privat  

 husstand, grundejerforening, idrætsforening mv.
§ 3.  Ved afgørelse af størrelsen af oplæringsydelse i  

 § 15 i lov om kommunal aktivering medregnes oplæringsbevis for deltagelse i mindst 5  

 måneder i beskæftigelsesprojekter, der er gennemført eller påbegyndt før den  

 1. januar 1994. Det samme gælder beskæftigelse i en privat virksomhed med  

 løntilskud af mindst 5 måneders varighed samt udsendelse i 5 måneder gennem  

 kommunens servicefunktion, der er gennemført eller påbegyndt før den 1.  

 januar 1994. § 4. Det påhviler kommunalbestyrelsen at orientere kontant-  

 hjælpsmodtagere, der aktiveres i det særligt tilrettelagte jobtræningsforløb,  

 om de i §§ 1-3 nævnte regler. § 5. Bekendtgørelsen træder i kraft den 1.  

 januar 1994.
BILAG NR. 5 UDKAST Socialministeriets vejledning om forsøgspuljen i § 30 i lov om kommunal aktivering 1.Indledning I hvert af årene 1994 og 1995 afsættes en forsøgspulje på 125 mill. kr.  

 Forsøgspuljen skal bruges til at støtte beskæftigelse af  

 kontanthjælpsmodtagere indenfor kunst, kultur i øvrigt, idræt,  

 folkeoplysning, det sociale område, samt humanitært og kirkeligt arbejde.
 Det forudsættes, at puljen anvendes til forsøg på aktiveringsområdet,  

 d.v.s. aktiviteter, som ikke kan iværksættes inden for de regler og rammer,  

 som er opstillet i kapitel 3 i lov om kommunal aktivering.
 2. Fordeling af puljen:
 Forsøgspuljen fordeles forholdsmæssigt til de enkelte kommuner på grundlag  

 af kommunens andel af kontanthjælpsmodtagere og antal personer i  

 aktiveringstilbud efter kapitel 3 i lov om kommunal aktivering.
 3. Administration:
 Det er den enkelte kommune som forvalter og administrerer forsøgsmidlerne.  

 Støtten kan højst gives i op til et år.
 Den enkelte kommune udarbejder retningslinier for anvendelsen af puljen.  

 Som eksempler på, hvordan puljen kan anvendes, kan nævnes: 1. En fordeling af  

 puljen efter ansøgning, hvor projektets formål, målgruppe og indhold mv.  

 beskrives, eller for stipendiers vedkommende baggrunden for og formålet med  

 stipendiet.
 2.Der kan ydes tilskud til projekter, som kommunen selv opsøger, evt.  

 efter indgåelse af en aftale, hvori projektets målsætning, metoder og indhold  

 beskrives og/eller projekter, kommunen selv etablerer og organiserer.
4. Hvem kan modtage tilskud? Kommunen kan af forsøgsmidlerne yde tilskud til enkeltpersoner,  

 selvetablerede grupper, støtte til projekter, organisationer, foreninger mv.,  

 der arbejder indenfor de i indledningen nævnte områder.
Forsøgsmidlerne kan tillige anvendes til forsøgsprojekter, der er  

 etableret og organiseret af kommunen.
Forsøgene kan evt. tilknyttes de i  

 kapitel 3 i aktiveringsloven nævnte aktiviteter, for så vidt forsøgene retter  

 sig mod at anvende og udvikle nye metoder, f.eks. med henblik på at aktivere  

 personer, der ellers vanskeligt kan aktiveres.
 Endvidere kan der ydes støtte til grupper af kontanthjælpsmodtagere, som  

 ønsker at etablere aktiviteter, d.v.s. forsøg med brugeretablerede og  

 brugerstyrede aktiviteter.
 Aktivering af kontanthjælpsmodtagere efter forsøgspuljen må ikke fortrænge  

 ordinær arbejdskraft.
5. Hvad kan der ydes tilskud til? Der kan ydes støtte til etablerings- og driftsomkostninger, og i begrænset  

 omfang kan midlerne anvendes til aflønning og løntilskud.  

 Etableringsomkostningerne bør stå i et rimeligt forhold til projektets  

 varighed og antallet af aktiverede.
Tilskud til etablering kan kun ydes i det  

 omfang, det er en klar forudsætning for projektets virke.
Etableringsudgifter  

 kan f.eks. være udgifter til mindre byggearbejder eller engangsanskaffelser i  

 form af møbler, transportmidler, materialer.
Driftsudgifter omfatter eksempelvis udgifter til løn, husleje, kontorhold  

 og anden nødvendig administration samt udgifter til transport.
Til et projekt  

 ydes et samlet tilskud til drift og etablering.
Der er således ikke krav om,  

 at der skal ydes et tilskud til lønnen i form af et bestemt beløb pr. time  

 eller en bestemt procentandel af lønudgiften.
Der kan ydes tilskud til  

 dækning af samtlige udgifter i forbindelse med et projekt, herunder til hele  

 lønudgiften.
Lønudgifter, der kan dækkes af midler fra § 30-puljen omfatter dels  

 udgifter til aflønning, der erstatter kontanthjælpen til den aktiverede, og  

 dels udgifter til ansættelse af professionelle projektledere.
I sidstnævnte  

 tilfælde bør der - i det enkelte projekt mv. - være et rimeligt forhold  

 mellem antallet af professionelle og antallet af kontanthjælpsmodtagere, der  

 aktiveres.
 Der stilles ikke i medfør af § 30 i lov om kommunal aktivering særlige  

 krav til aflønningsformen dvs., at aflønningen - hvor det er muligt -  

 fastsættes svarende til det, der almindeligvis gælder for tilsvarende  

 områder.
 Endelig kan midlerne bruges som en form for stipendier til enkeltpersoner  

 til i en afgrænset periode at udføre virksomhed inden for de i § 30 nævnte  

 områder, herunder kulturel virksomhed.
 6. Forsøg og aktiveringspligt:
Deltagelse i forsøg, som er iværksat efter § 30-puljen, kan helt eller  

 delvist indgå som pligtmæssige tilbud om aktivering efter kap. 3 i lov om  

 kommunal aktivering.
For unge under 25 år skal tilbuddet have et omfang, der  

 mindst svarer til 20 timer om ugen i 6 måneder.
Forsøgene kan evt. kombineres  

 med tilbud efter kapitel 3 i lov om kommunal aktivering, f.eks. en  

 forsøgsaktivitet i 3 måneder efterfulgt af jobtræning i 3 måneder.
 7. Evaluering:
 Der afsættes op til 1,5 mill. kr. til evaluering af forsøgene.  

 Tilrettelæggelsen af evalueringen forhandles med de kommunale parter.  

 Kommunen bør derfor allerede fra starten være opmærksom på, at der skal  

 foretages en ekstern evaluering af forsøgene.
 8. Regnskabsaflæggelse:
 Socialministeriets bekendtgørelser om kommunernes regnskabsaflæggelse og  

 statsrefusion og om revision af kommunernes regnskaber på visse dele af det  

 sociale område finder anvendelse for kommunernes udgifter efter  

 aktiveringesloven, herunder for forsøgspuljen efter § 30.
 9. Eksempler på forsøg:
 Som eksempler på forsøg/projekter, som forsøgspuljen kan anvendes til, kan  

 nævnes:
Det kan f.eks. være forfattere, malere eller musikere, der får mulighed  

 for at udvikle deres talenter.
Stipendiet bør mindst svare til den  

 kontanthjælp, som vedkommende ellers er berettiget til, samt evt. udgifter  

 til materialer og leje af værksted o. lign.
Stipendiet finansieres af  

 forsøgspuljen.
Herved fritages kontanthjælpsmodtageren for at stå til  

 rådighed for arbejdsmarkedet i en afgrænset periode.
Tildeling af stipendier bør ske på baggrund af en ansøgning, hvor  

 kontanthjælpsmodtageren fremlægger en plan for, hvad de vil lave i  

 stipendieperioden.
Der bør lægges vægt på, at kontanthjælpsmodtageren  

 allerede er i gang med en kunstnerisk løbebane, samt at et stipendie vil være  

 til gavn for pågældendes videre kunstneriske udvikling.
Planen kan evt.  

 indeholde en formidlingsopgave som udsmykning af en kommunal bygning, en  

 koncert i en lokal skole, et oplæsningsarrangement el. lign.
Ved tildelingen  

 af stipendier kan kommunen lade et kunstnerudvalg, evt. bestående af lokale  

 kunstnere, afgøre, hvilke kunstneraspiranter der skal tildeles et stipendium.
Det kan være kontanthjælpsmodtagere, som selv har ideer til aktiviteter,  

 som kan sættes i gang i lokalsamfundet, evt. med bistand fra en professionel  

 socialarbejder.
Der kan tillige eller alene ydes tilskud til drift af  

 aktiviteterne.
 Som eksempel kan kontanthjælpsmodtagere ansættes i tilknytning til  

 aktiviteter i et boligområde, der igangsættes og koordineres af en  

 beboerrådgiver i samarbejde med beboerne.
Beboerrådgiveren indgår i det forebyggende arbejde rettet mod boligområdet  

 og den enkelte beboer.
Opgaven skal bl.a. være at styrke det sociale liv og  

 netværk i boligområdet.
Målet er at forebygge udstødelse blandt truede  

 beboergrupper og nedslidning af boligområdet ved at igangsætte aktiviteter.  

 Aktiviteterne kan sigte mod vedligeholdelse og forskønnelse af boligområdet,  

 værksteder, spisehuse, legesteder, klubber og andre netværksskabende  

 aktiviteter.
 Beboerrådgiveren kan eventuelt delvis aflønnes af forsøgspuljen med  

 henblik på specielt at aktivere områdets kontanthjælpsmodtagere.
 Selve opgaverne kan evt. varetages ved at anvende de i kapitel 3 i  

 aktiveringsloven nævnte aktiveringstilbud, f.eks. særligt tilrettelagte  

 jobtræningsforløb eller særligt tilrettelagte uddannelsesaktiviteter, mens  

 forsøget omfatter det at organisere samarbejdet og få afdækket  

 aktiveringsmulighederne.
Som eksempel herpå kan nævnes et forsøg, som har resulteret i et  

 samarbejde mellem en daghøjskole, en idrætsforening og kommunen, hvor man er  

 gået sammen om at tilbyde kontanthjælpsmodtagere en »uddannelse«  

 som trænere og ledere i idrætsforeningen.
Kontanthjælpsmodtagerne får et 4  

 ugers kursus, inden de sendes 16 uger i praktik som medhjælper i en  

 idrætsforening.
Fra projektets side har man stillet krav om, at det skulle  

 være funktioner som trænere og ledere kontanthjælpsmodtagerne skulle  

 varetage.
Kontanthjælpsmodtagerne sendes ud to og to for at støtte hinanden.  

 Efter endt projektperiode er en stor del fortsat som trænere og ledere og er  

 selv blevet aktive idrætsudøvere igen.
Det kan f.eks være fremtidsværksteder m.h.p. at oprette aktiviteter, som  

 tilgodeser kontanthjælpsmodtagerens muligheder for at udnytte og udvikle  

 disse ressourcer.
Forsøgene skal række videre end en almindelig  

 vejledningssituation eller et introduktions- og vejledningsprogram, således  

 at kontanthjælpsmodtagerne får mulighed for at afprøve uvante  

 tilbud/aktiviteter m.h.p. at finde frem til »skjulte« talenter  

 eller ønsker.
 De aktiviteter, der oprettes, kan være aktiviteter, der iværksættes efter  

 kap. 3 i lov om kommunal aktivering f.eks. særligt tilrettelagte  

 jobtræningsforløb, eller aktiviteter hvor kontanthjælpsmodtagere får mulighed  

 for at organisere og forestå aktiviteterne med støtte fra forsøgspuljen.  

 Forsøget er da rettet mod, at kontanthjælpsmodtagerne selv får ansvaret for  

 at etablere og styre aktiviteterne, herunder får mulighed for at tilpasse  

 aktiviteterne specielt til deres behov og ønsker.
 Aktiviteterne kan f.eks. være:
a. teater og musikprojekter mv., hvor formålet er at lave en forestilling,  

 som kan indgå i det lokale kulturudbud, b. lokale hjælpetjenester, som kan tilbyde hjælp til institutioner i  

 situationer, hvor der er behov for ekstra ressourcer, f.eks ved arrangementer  

 på plejehjem, udflugter i skoleregi og dagpasningsordninger mv., praktisk  

 hjælp til ældre og handicappede med opgaver, som de ikke ellers kan få hjælp  

 til, ledsageordninger for ældre og handicappede, besøgsvenner, eller c. arrangementer i lokalområdet, som kontanthjælpsmodtagerne selv tager  

 initiativ til: udflugter for børn, (førtids)pensionister og handicappede,  

 debatdage om aktuelle emner, udgivelse af lokale nyhedsbreve/aviser,  

 udstillinger mv.
Det kan f.eks være professionelle kunstnere eller håndværkere, som  

 tilbyder kontanthjælpsmodtagere at benytte deres værkstedsfaciliteter  

 og/eller giver undervisning og vejledning i deres håndværk.
Det kan være  

 forsøg med strukturerede forløb eller aktiviteter, hvor  

 kontanthjælpsmodtagere alene deltager ud fra motivation og på frivillig  

 basis.
 Det kan f.eks. være særligt tilrettelagte forløb på f.eks.  

 produktionsskoler, daghøjskoler, AMU-kurser, hvor der tilknyttes ekstra  

 ressourcer, som gennem en særlig indsats kan medvirke til at aktivere en  

 gruppe af personer, som ellers p.g.a. af sociale, kulturelle eller  

 misbrugsproblemer vanskeligt kunne aktiveres.
Som eksempler kan nævnes, aktiviteter hvor flygtninge beskæftiges med at  

 formidle kontakt mellem flygtningene og de mange organisationer på  

 fritidsområdet, og med at introducere flygtninge i fritidsorganisationerne;  

 aktiviteter, hvor flygtninge og danskere beskæftiges i formidlingsgrupper,  

 der tilbyder højskoler, efterskoler, folkeskoler og institutioner at komme og  

 holde oplæg samt diskussioner om »de fremmede og hvorfor de er  

 her«; aktiviteter, hvor flygtninge kommer i praktikophold i  

 organisationer inden for fritidssektoren og inden for det kulturelle og  

 humanitære arbejde for at lære den danske fritids- og frivillighedssektor  

 bedre at kende, samt aktiviteter, hvor flygtninge og kontanthjælpsmodtagere be- skæftiges  

 direkte i forhold til de humanitære organisationers arbejde.
Det kunne f.eks.  

 være gennem at medvirke til at organisere den frivillige indsats omkring  

 modtagelsen af nye flygtninge i lokalsamfundet.
