 Regulering af afståelsessum m.v.
 - Regulering af afståelsessum m.v.
 Ligningsrådet blev spurgt om følgende  

 spørgsmål:
1. Vil beløbet, som K modtager kontant ved salg af aktierne i D  

 A-S, blive beskattet efter aktieavancebeskatningsloven? 2. Vil overskudsmæssige beløb, som K modtager 2 år  

 efter salg af aktierne i D A/S, blive beskattet efter  

 aktieavancebeskatningsloven? Sagens omstændigheder var følgende:
 K driver virksomheden D A/S, og han ejer hele selskabets aktiekapital.
 K påtænker at sælge aktierne til A AB.
Køberen har tilbudt et kontant beløb for aktierne ved salget  

 og dernæst et beløb, der udbetales efter 2 år, og som vil  

 blive gjort afhængig af virksomhedens resultat i denne periode.
Denne  

 aftale har baggrund i, at parterne ikke kan nå til enighed om aktiernes  

 værdi pr. salgsdagen.
 Det er aftalt mellem parterne, at K skal fortsætte som  

 direktør i selskabet efter salget.
Det er oplyst, at overdragelsen af aktierne sker til uafhængig  

 køber, der har modstående interesser, herunder  

 skattemæssige.
Ansættelsen som direktør sker på  

 almindelig markedsvilkår, således at aflønningen ingen  

 indflydelse har på fastsættelsen af prisen på aktierne.
Der  

 forventes en direktørløn i størrelsesordenen 600.000 kr.  

 p.a., fri bil og fri telefon.
 Der vil ikke i forbindelse med reguleringen af prisen for aktierne, efter  

 2 år, ske regulering af direktøraflønningen.
 På baggrund af det oplyste kan Ligningsrådet bekræfte,  

 at det beløb, som K modtager kontant ved salget af aktierne, vil blive  

 beskattet efter aktieavancebeskatningslovens regler.
Det overskudsafhængige beløb, som K modtager efter 2  

 år, vil ligeledes efter de foreliggende oplysninger være at anse  

 som betaling for aktierne og skal derfor beskattes efter  

 aktieavancebeskatningslovens regler.
Såfremt K modtager et sådant  

 yderligere beløb, vil der blive foretaget en ny opgørelse af  

 aktieavancen i afståelsesåret med udgangspunkt i den samlede  

 betaling for aktierne.
