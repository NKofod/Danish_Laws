Bekendtgørelse om ændring af bekendtgørelse om lukning og genåbning samt andre særlige restriktioner for udbydere af danskuddannelse i forbindelse med håndtering af covid-19 § 1 I bekendtgørelse nr. 944 af 19. maj 2021 om lukning og genåbning samt andre særlige restriktioner for udbydere af danskuddannelse i forbindelse med håndtering af covid-19, som ændret ved bekendtgørelse nr. 1027 af 26. maj 2021 og bekendtgørelse nr. 1139 af 3. juni 2021, foretages følgende ændringer:
 1. I § 5, stk. 1, 1. pkt., indsættes efter »covid-19 på sprogcenteret«: », jf. dog stk. 2 og 3«.
 2. § 5, stk. 2, affattes således:
 »Stk. 2. Til og med den 30. juni 2021 gælder stk. 1 ikke for følgende kursister og ansatte m.fl.:
 1) Kursister og ansatte m.fl., der af medicinske årsager ikke bør få foretaget en PCR- eller antigentest for covid-19.
 2) Kursister og ansatte m.fl., der som følge af en fysisk eller psykisk funktionsnedsættelse ikke bør få foretaget en PCR- eller antigentest for covid-19.
 3) Kursister og ansatte m.fl., der tidligere har været smittet med covid-19 inden for et nærmere bestemt tidsrum, i det omfang de kan fremvise dokumentation for et positivt undersøgelsesresultat, som er foretaget ved PCR-test for covid-19, og som på fremvisningstidspunktet er mindst 14 dage og højst 8 måneder gammelt.
 4) Kursister og ansatte m.fl., der kan fremvise dokumentation for et påbegyndt vaccinationsforløb mod covid-19, hvor et vaccinationsforløb mod covid-19 anses for påbegyndt mindst 14 dage og højst 42 dage efter den første dosis.
5) Kursister og ansatte m.fl., der kan fremvise dokumentation for et gennemført vaccinationsforløb mod covid-19, jf. stk. 5. Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis.
Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.« 3. I § 5 indsættes efter stk. 2 som nyt stykke:
 »Stk. 3. Fra den 1. juli 2021 gælder stk. 1, ikke for følgende kursister og ansatte m.fl.:
 1) Kursister og ansatte m.fl., der tidligere har været smittet med covid-19 inden for et nærmere bestemt tidsrum, i det omfang de kan fremvise dokumentation for et positivt undersøgelsesresultat, som er foretaget ved PCR-test for covid-19, og som på fremvisningstidspunktet er mindst 14 dage og højst 8 måneder gammelt.
 2) Kursister og ansatte m.fl., der kan fremvise dokumentation for et påbegyndt vaccinationsforløb mod covid-19, hvor et vaccinationsforløb mod covid-19 anses for påbegyndt mindst 14 dage og højst 42 dage efter den første dosis.
3) Kursister og ansatte m.fl., der kan fremvise dokumentation for et gennemført vaccinationsforløb mod covid-19, jf. stk. 5. Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis.
Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.
4) Kursister og ansatte m.fl., der kan fremvise dokumentation udstedt og underskrevet af et kommunalt borgerservicecenter for at være undtaget fra at få foretaget en covid-19-test, jf. stk. 7. Navnet på dokumentationen skal svare til navnet på personens medbragte pas, kørekort, sundhedskort eller andet offentligt udstedt identitetskort.« Stk. 3-5 bliver herefter til stk. 4-6.
 4. I § 5 indsættes som stk. 7:
»Stk. 7. De kommunale borgerservicecentre udsteder dokumentation efter stk. 3, nr. 4, til personer, der sammen med et medbragt pas, kørekort, sundhedskort eller andet offentligt udstedt identitetskort indleverer en erklæring på tro og love om, at personen af medicinske årsager eller som følge af en fysisk eller psykisk funktionsnedsættelse ikke bør få foretaget en covid-19-test.
Dokumentationen er gyldig i 3 måneder fra udstedelsen.
Sundhedsministeriet stiller den erklæring på tro og love, der skal anvendes efter 1. pkt., til rådighed.
Erklæringen skal indeholde en udtømmende oplistning af de årsager, der kan føre til undtagelse for covid-19-test efter stk. 3, nr. 4.« 5. I § 12, stk. 2, ændres »5. juli« til: »1. august«.
§ 2 Bekendtgørelsen træder i kraft den 25. juni 2021.
