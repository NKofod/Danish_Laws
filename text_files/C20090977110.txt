Cirkulæreskrivelse om udenlandske adoptionsafgørelser Efter adoptionslovens § 28, stk. 2, 1. pkt., anerkendes udenlandske adoptionsafgørelser her i landet, når adoptionen er gennemført med henblik på adoption af barnet til Danmark i overensstemmelse med Haagerkonventionen.
 Herudover fremgår det af adoptionslovens § 28, stk. 2, 2. pkt., at justitsministeren kan fastsætte regler om, at også andre udenlandske adoptionsafgørelser kan anerkendes her i landet.
En række udenlandske adoptionsafgørelser kan således anerkendes med hjemmel i § 28, stk. 2, 2. pkt.
Det drejer sig om adoptionsafgørelser, der  uanset om det pågældende land er omfattet af Haagerkonventionen eller ej  overholder principperne i konventionen, ligesom adoptionsafgørelserne efter lovgivningen i giverlandet er udtryk for en endelig og retsgyldig adoption med retsvirkninger svarende til adoption efter dansk ret.
Hvis en udenlandsk adoptionsafgørelse kan anerkendes umiddelbart, betyder det, at statsforvaltningen ikke skal udfærdige dansk adoptionsbevilling.
De udenlandske adoptionsafgørelser, der kan anerkendes umiddelbart, er oplistet nedenfor under punkt 1.
 Hvis en udenlandsk adoptionsafgørelse ikke kan anerkendes umiddelbart, betyder det omvendt, at statsforvaltningen skal udfærdige dansk adoptionsbevilling i overensstemmelse med adoptionslovens § 1. De udenlandske adoptionsafgørelser, der ikke kan anerkendes umiddelbart, og hvor statsforvaltningen derfor skal udfærdige dansk adoptionsbevilling, er oplistet nedenfor under punkt 2.
 Der kan kun ske umiddelbar anerkendelse af udenlandske adoptionsafgørelser i sager om fremmedadoption gennemført via en formidlende organisation.
Udenlandske adoptionsafgørelser om stedbarnsadoption og familieadoption kan således ikke anerkendes umiddelbart her i landet, ligesom der normalt ikke kan ske umiddelbar anerkendelse i sager om privat fremmedadoption.
Dette gælder uanset om der er tale om en adoption fra et land, hvis adoptionsafgørelser i øvrigt anerkendes umiddelbart i Danmark.
 Udenlandske afgørelser om stedbarns- og familieadoption kan således ikke anerkendes efter adoptionslovens regler, men alene efter internationale privatretlige principper og Haagerkonventionens artikel 23-25. Disse artikler omhandler konventionsstaternes gensidige anerkendelse af adoptioner gennemført i overensstemmelse med Haagerkonventionen.
 Nedenfor følger som beskrevet, en oversigt over, hvilke udenlandske adoptionsafgørelser, der henholdsvis kan anerkendes umiddelbart (punkt 1) og ikke kan anerkendes umiddelbart (punkt 2). Det fremgår desuden hvilke dokumenter, der skal fremlægges for statsforvaltningen som dokumentation for en adoptionsafgørelse fra det pågældende land.
Det bemærkes, at statsforvaltningen altid bør være opmærksom på, om en adoption er gennemført i overensstemmelse med Haagerkonventionens formelle regler.
Hvis dette er tilfældet, skal adoptionen anerkendes efter adoptionslovens § 28, stk. 2, 1. pkt.
 Om de udenlandske dokumenter gælder følgende overordnede retningslinjer:
 Dokumenterne skal foreligge på dansk eller engelsk  Dokumenter på andre sprog skal foreligge i autoriseret oversættelse til dansk eller engelsk  Dokumenterne skal foreligge i original eller bekræftet kopi Hvis statsforvaltningen modtager en udenlandsk adoptionsafgørelse fra et afgiverland, der ikke er oplistet nedenfor under punkt 1 og 2, skal statsforvaltningen forelægge sagen for Familiestyrelsen.
1. Udenlandske adoptionsafgørelser, der anerkendes umiddelbart Bolivia Bolivia har ratificeret Haagerkonventionen.
 Hvis der foreligger en fyldestgørende artikel 23-erklæring, skal den bolivianske adoptionsafgørelse anerkendes umiddelbart i Danmark.
 Hvis der ikke foreligger en fyldestgørende artikel 23-erklæring, kan den bolivianske adoptionsafgørelse dog anerkendes umiddelbart i Danmark, når følgende dokumentation foreligger:
 Adoptionsafgørelse fra lokal børnedomstol Juzgado de la Niñez y Adolescencia  Fødselsattest, hvor adoptanterne er anført som barnets forældre  Eventuelt udskrift fra det bolivianske civilregister hvor adoptionen er registreret (opdateret i september 2009) Brasilien Brasilien har ratificeret Haagerkonventionen.
 Hvis der foreligger en fyldestgørende artikel 23-erklæring, skal den brasilianske adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan den brasilianske adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra børne- og ungdomsdomstol  Fødselsattest, hvor adoptanterne er anført som barnets forældre Bulgarien Bulgarien har ratificeret Haagerkonventionen.
 Hvis der foreligger en fyldestgørende artikel 23-erklæring, skal den bulgarske adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan den bulgarske adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra Sofia City Court eller Sofia Regional Court  Fødselsattest, hvor adoptanterne er anført som barnets forældre (opdateret i juni 2009) Burkina Faso Burkina Faso har ratificeret Haagerkonventionen.
 Hvis der foreligger en fyldestgørende artikel 23-erklæring, skal den burkinske adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan den burkinske adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra den burkinske regionsdomstol Tribunal de Grande Instance.
Det skal fremgå af adoptionsafgørelsen, at adoptionen er stærk (da burkinsk lovgivning opererer med både svag og stærk adoption)  Fødselsattest, hvor adoptanterne er anført som barnets forældre  Eventuelt udskrift fra det burkinske civilregister på barnets fødested, hvor adoptionen er registreret (opdateret i juni 2009) Colombia Colombia har ratificeret Haagerkonventionen.
 Hvis der foreligger en fyldestgørende artikel 23-erklæring, skal den colombianske adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan den colombianske adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra colombiansk lokal familiedomstol  Fødselsattest, hvor adoptanterne er anført som barnets forældre, eller udskrift fra det colombianske civilregister hvor adoptionen er registreret (opdateret i juli 2009) Guatemala Guatemala har ratificeret Haagerkonventionen.
 Hvis der foreligger en fyldestgørende artikel 23-erklæring, skal guatemalanske adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan den guatemalanske adoptionsafgørelse anerkendes umiddelbart i Danmark, når følgende dokumentation foreligger:
 Bekræftet guatemalansk notarialdokument indeholdende selve adoptionsafgørelsen (udstedt af notaren) og afgørelse om adoption truffet af statsadvokaturet  Fødselsattest, hvor adoptanterne er anført som barnets forældre Mali Mali har ratificeret Haagerkonventionen.
 Hvis der foreligger en fyldestgørende artikel 23-erklæring, skal en malisk adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan den maliske adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra malisk domstol  Fødselsattest, hvor adoptanterne er anført som barnets forældre (opdateret i september 2009) Nigeria Nigeria har ikke ratificeret Haagerkonventionen.
 En nigeriansk adoptionsafgørelse kan anerkendes umiddelbart i Danmark, når følgende dokumentation foreligger:
 Adoptionsafgørelse fra lokal ungdomsdomstol Juvenile Court  Fødselsattest, hvor adoptanterne er anført som barnets forældre (opdateret i september 2009) Peru Peru har ratificeret Haagerkonventionen.
 Hvis der foreligger en fyldestgørende artikel 23-erklæring, skal en peruviansk adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan den peruvianske adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra Ministeriet for kvindelige anliggender og menneskelig udvikling  Fødselsattest, hvor adoptanterne er anført som barnets forældre  Eventuelt udskrift fra det peruvianske civilregister hvor adoptionen er registreret Polen Polen har ratificeret Haagerkonventionen.
 Hvis der foreligger en fyldestgørende artikel 23-erklæring, skal en polsk adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan en polsk adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra regional domstol  Fødselsattest, hvor adoptanterne er anført som barnets forældre Sri Lanka Sri Lanka har ratificeret Haagerkonventionen.
 Hvis der foreligger en fyldestgørende artikel 23-erklæring, skal en srilankansk adoptionsafgørelse anerkendes umiddelbart i Danmark.
 Hvis der ikke foreligger fyldestgørende artikel 23-erklæring, kan den srilankanske adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra srilankansk District Court  Bekræftet udskrift fra the Adoption Register, hvor den srilankanske adoption er indført  Eventuelt udskrift fra barnets fødselsregister, hvoraf tilføjelsen adopted fremgår Sydafrika Sydafrika har ratificeret Haagerkonventionen.
 Hvis der foreligger en fyldestgørende artikel 23-erklæring, skal en sydafrikansk adoptionsafgørelse anerkendes umiddelbart i Danmark.
 Hvis der ikke forligger fyldestgørende artikel 23-erklæring, kan den sydafrikanske adoptionsafgørelse anerkendes umiddelbart i Danmark, når følgende dokumentation foreligger:
 Adoptionsafgørelse fra sydafrikansk børnedomstol  Fødselsattest, hvor adoptanterne er anført som barnets forældre Thailand Thailand har ratificeret Haagerkonventionen.
 Hvis der foreligger en fyldestgørende artikel 23-erklæring, skal en thailandsk adoptionsafgørelse anerkendes umiddelbart i Danmark.
Statsforvaltningen skal imidlertid være opmærksom på, at de thailandske myndigheder ved hjemtagelsen af barnet kun udsteder afgørelse om preadoption.
Først når de thailandske myndigheder har modtaget 3 plejerapporter inden for 6 måneder efter hjemtagelsen af barnet udstedes endelig Registration of Adoption.
 Hvis der ikke foreligger fyldestgørende artikel 23-erklæring sammen med den endelige thailandske adoptionsafgørelse, kan en thailandsk adoptionsafgørelse anerkendes umiddelbart i Danmark, når følgende dokumentation foreligger:
 Registration of Adoption og Note udstedt af The Child Adoption Board og stemplet af den thailandske ambassade i Danmark 2. Udenlandske adoptionsafgørelser, der ikke kan anerkendes umiddelbart Ecuador Ecuador har ratificeret Haagerkonventionen.
 Hvis der foreligger en fyldestgørende artikel 23-erklæring, skal den ecuadorianske adoptionsafgørelse anerkendes umiddelbart i Danmark.
Hvis der ikke foreligger fyldestgørende artikel 23-erklæring, kan en ecuadoriansk adoptionsafgørelse indtil videre ikke anerkendes umiddelbart i Danmark.
Dette skyldes usikkerhed om de ecuadorianske myndigheders accept af at barnet bliver dansk statsborgerskab fra tidspunktet for adoptionsafgørelsen.
Statsforvaltningen skal derfor træffe afgørelse om opholdstilladelse for barnet.
 Statsforvaltningen skal udfærdige dansk adoptionsbevilling på baggrund af følgende dokumentation:
 Adoptionsafgørelse fra Child and Adolescent Court  Bekræftet udskrift fra det ecuadorianske civilregister (Incripcion de Nacimiento), hvor adoptioner er indført (opdateret i september 2009) Etiopien En etiopisk adoptionsafgørelse anerkendes ikke umiddelbart i Danmark.
Baggrunden herfor er, at det fremgår af den kontrakt, som afgørelsen bekræfter, at barnet bevarer båndet til sin biologiske familie, dog således at adoptanterne går forud for den biologiske familie, ligesom det fremgår, at barnet i enhver henseende skal betragtes som barn af adoptanterne.
 Statsforvaltningen skal derfor udstede dansk adoptionsbevilling på baggrund af den etiopiske adoptionsafgørelse fra the Federal Instance Court.
Filippinerne Statsforvaltningen skal først udstede dansk adoptionsbevilling, når den filippinske adoptionsmyndighed, ICAB, har modtaget 3 plejerapporter inden for 6 måneder efter hjemtagelsen af barnet og herefter udstedt endeligt afkaldsdokument.
Dette skyldes, at myndighederne på Filippinerne ikke træffer en egentlig adoptionsafgørelse.
(opdateret i september 2009) Indien Indien har ratificeret Haagerkonventionen.
Indien træffer ikke en egentlig adoptionsafgørelse men frigiver barnet til adoption i Danmark.
Adoptioner fra Indien kan af den grund ikke anerkendes umiddelbart i Danmark, og statsforvaltningen skal derfor udstede en dansk adoptionsbevilling.
Bevillingen udstedes på baggrund af den indiske guardianship  afgørelse om at adoption kan gennemføres i Danmark i overensstemmelse med de danske regler herom.
(opdateret i september 2009) Kina Kina har ratificeret Haagerkonventionen.
 Hvis der foreligger en fyldestgørende artikel 23-erklæring, skal en kinesisk adoptionsafgørelse anerkendes umiddelbart i Danmark.
Hvis der ikke foreligger fyldestgørende artikel 23-erklæring, kan en kinesisk adoptionsafgørelse indtil videre ikke anerkendes umiddelbart i Danmark.
Dette skyldes usikkerhed om de kinesiske myndigheders accept af, at barnet bliver dansk statsborger fra tidspunktet for adoptionsafgørelsen, og dermed rejser til Danmark på dansk pas.
Statsforvaltningen skal derfor træffe afgørelse om opholdstilladelse for barnet.
 Statsforvaltningen skal udfærdige dansk adoptionsbevilling på baggrund af følgende dokumentation:
 Kinesisk adoptionsafgørelse hvoraf samtykke til adoption fremgår  Fødselsattest for barnet  Hittebarnsattest Abandonment Certificate, hvis barnet er hittebarn Nepal En nepalesisk adoptionsafgørelse kan indtil videre ikke anerkendes umiddelbart i Danmark, og statsforvaltningen skal derfor udstede dansk adoptionsbevilling.
Baggrunden herfor er, at det ikke for Familiestyrelsen indtil videre har været muligt at få tilstrækkelig sikkerhed for, at retsvirkninger af en nepalesisk adoption svarer til retsvirkningerne af en dansk adoption.
 Statsforvaltningen skal udstede dansk adoptionsbevilling på baggrund af den nepalesiske afgørelse om adoption fra Minestry of Women, Children and Social Welfare.
(opdateret i august 2009) Sydkorea En sydkoreansk adoption kan ikke anerkendes umiddelbart i Danmark, og statsforvaltningen skal derfor udstede dansk adoptionsbevilling.
Baggrunden herfor er, at det sydkoreanske adoptionsdokument, Statement of Release for Adoption, ikke udgør dokumentation for, at barnet efter koreansk ret er bortadopteret til konkrete danske adoptanter, men alene er de sydkoreanske myndigheders samtykke til the adoption of the said child through the Danish Society for International Adoptions.
 Statsforvaltningen skal udstede dansk adoptionsbevilling på baggrund af det sydkoreanske Statement of Release for Adoption.
Tjekkiet Tjekkiet har ratificeret Haagerkonventionen.
Tjekkiet træffer ikke en egentlig adoptionsafgørelse men frigiver barnet til adoption i Danmark.
Adoptioner fra Tjekkiet kan af den grund ikke anerkendes umiddelbart i Danmark, og statsforvaltningen skal derfor udstede en dansk adoptionsbevilling.
Statsforvaltningen skal være opmærksom på, at de tjekkiske myndigheder ved hjemtagelsen af barnet kun udsteder afgørelse om preadoption.
Afgørelsen preadoption er udtryk for, at de tjekkiske myndigheder giver tilladelse til, at barnet overgives til de kommende adoptanter.
Når de tjekkiske myndigheder har modtaget 3 plejerapporter inden for 6 måneder efter hjemtagelsen af barnet, udsteder Kontoret for International Beskyttelse af Børn i Brno, Tjekkiet, et endeligt samtykke til adoption.
Statsforvaltningen kan udstede dansk bevilling, når ankefristen for afgørelsen fra Kontoret for International Beskyttelse af Børn i Brno er udløbet.
(opdateret i september 2009) Vietnam En vietnamesisk adoptionsafgørelse anerkendes indtil videre ikke i Danmark, og statsforvaltningen skal udstede dansk adoptionsbevilling.
Baggrunden herfor er at det på nuværende tidspunkt endnu ikke er afklaret, om de vietnamesiske myndigheder accepterer, at barnet bliver dansk statsborger fra tidspunktet for den vietnamesiske adoptionsafgørelses retsvirkninger.
Familiestyrelsen har på den baggrund fundet det nødvendigt at beslutte, at vietnamesiske adoptionsafgørelser indtil videre ikke anerkendes umiddelbart i Danmark.
Barnet er således ikke dansk statsborger ved hjemtagelsen.
 Sager om adoption af børn fra Vietnam skal derfor indtil videre behandles som hidtil, hvilket vil sige, at statsforvaltningen skal træffe afgørelse om opholdstilladelse for barnet, og udstede dansk adoptionsbevilling på baggrund af den vietnamesiske adoptionsafgørelse.
 Dette gælder også i de tilfælde, hvor betingelserne i indfødsretslovens § 2 a, undtagelsesvist ikke er opfyldt.
