POST-OG TELEGRAFVÆSENET RADIOTEKNISK TJENESTE Januar 1983 INDLEDNING Nærværende tekniske bestemmelser indeholder de minimumskrav,  

 hemmeligholdelsesudstyr i maritime radiotelefonstationer skal opfylde for at  

 kunne godkendes af Post- og Telegrafvæsenet til brug om bord i danske skibe.
 Ved et hemmeligholdelsesudstyr forstås i nærværende specifikation  

 kodeudstyr beregnet for tilslutning til henholdsvis sende- og modtageanlæg,  

 der anvendes til kommunikation i de maritime MF-, HF- og VHF-telefonibånd.
 Ved kodeudstyr forstås udstyr, der på sendersiden koder  

 modulationssignalet og derved gør informationsindholdet utilgængeligt  

 (uforståeligt) for uvedkommende, og på modtagersiden afkoder  

 modulationssignalet således, at informationsindholdet bliver tilgængeligt  

 (forståeligt) igen.
INDHOLDSFORTEGNELSE 1. OPLYSNINGER VEDR.
AFPRØVNING, GODKENDELSE OG GEBYR.
2. GENERELLE KRAV TIL UDSTYRET OG DETS BENYTTELSE 3. SÆRLIGE KRAV TIL UDSTYRET 4. AFPRØVNINGSBETINGELSER 5. RADIOTEKNISKE MÅLINGER OG KRAV 1. OPLYSNINGER VEDRØRENDE AFPRØVNING, GODKENDELSE OG  

 GEBYR 1.1 Anmodning om afprøvning Ønskes et udstyr afprøvet med henblik på godkendelse, rettes af en dansk  

 fabrikant eller en dansk repræsentant skriftlig henvendelse herom til: Post-  

 og Telegrafvæsenet Radioteknisk Tjeneste Islands Brygge 83.C. 4. sal 2300  

 København S.
Anmodning om afprøvning skal indeholde oplysninger om  

 hemmeligholdelsesudstyrets fabrikat og typebetegnelse samt om fabrikat og  

 typebetegnelse for det godkendte sende-/modtageanlæg, som  

 hemmeligholdelsesudstyret ønskes godkendt sammen med.
Endvidere ønskes  

 tekniske oplysninger, der er nødvendige for afprøvningen, blandt andet  

 oplysning om den driftsspænding udstyret er beregnet for.
 Anmodningen om afprøvningen skal være ledsaget af en komplet teknisk  

 beskrivelse af hemmeligholdelsesudstyret, indeholdende blandt andet  

 diagrammer og styklister.
 Endvidere skal der medsendes en komplet teknisk beskrivelse med diagrammer  

 af de nødvendige ændringer, der skal udføres i den sender og modtager, som  

 hemmeligholdelsesudstyret skal godkendes i forbindelse med.
 Beskrivelser og diagrammer, der indleveres i forbindelse med afprøvning af  

 udstyr, er Post- og Telegrafvæsenets ejendom.
1.2 Indlevering af udstyr til afprøvning Udstyr, der ønskes afprøvet, indleveres til:
 Al transport af udstyr til og fra denne adresse påhviler rekvirenten.
 Af hensyn til afprøvningen skal der indleveres 2 komplette  

 hemmeligholdelsesudstyr og et kabel, med hvilket det er muligt at sammenkoble  

 de to udstyr og foretage en afprøvning uden brug af sender(e) og modtager(e).
 Endvidere skal medleveres de(t) sende-/modtageanlæg, som  

 hemmeligholdelsesudstyret ønskes godkendt til brug sammen med.
 Såfremt hemmeligholdelsesudstyret er sammenbygget med sende-  

 /modtageanlægget, skal der indleveres to komplette anlæg.
 Post- og Telegrafvæsenet kan forlange, at rekvirenten opstiller,  

 tilslutter og klargør udstyret til afprøvning.
1.3 Valg af udstyr til afprøvning Fabrikanten skal normalt stille eksemplarer taget fra produktionen til  

 rådighed for afprøvningen.
Hvis typegodkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 relevant henseende være identiske med det afprøvede eksemplar.
1.4 Godkendelse Godkendelse kan efter Post- og Telegrafvæsenets afgørelse i hvert enkelt  

 tilfælde gives enten som en typegodkendelse eller som en godkendelse af  

 enkelteksemplar.
 Alle udstyr af godkendt type skal opfylde nærværende bestemmelser, og en  

 typegodkendelse forudsætter, at samtlige fremstillede udstyr af typen - både  

 med hensyn til strømskemaer, komponenter og montering - er identiske med det  

 afprøvede.
Udstyr, der ikke i radiomæssig og andre væsentlige henseender er  

 identiske, må ikke bære samme typebetegnelse.
Foretages der ændringer, må der  

 gives ny typebetegnelse, hvilket vil medføre krav om ny afprøvning, hvis  

 ændringerne har relation til de gældende bestemmelser.
 Post- og Telegrafvæsenet forbeholder sig ret til ved skøn at afgøre, om  

 udstyr er identiske i henhold til ovenstående, og om ny afprøvning er  

 nødvendig.
Det er en forudsætning for opretholdelse af en typegodkendelse, at Post-  

 og Telegrafvæsenet med henblik på kontrolmålinger på et hvilket som helst  

 tidspunkt uhindret kan udvælge eksemplarer af vedkommende udstyrstype fra  

 lager hos fabrikant eller importør, eventuelt forhandler.
Hvis det herved  

 eller på anden måde konstateres, at udstyrene ikke opfylder de gældende  

 bestemmelser, eller hvis godkendelsens vilkår iøvrigt tilsidesættes, kan  

 godkendelsen annulleres, både for udstyr, der er taget i brug, og for ikke  

 ibrugtagne udstyr.
 Givne godkendelser kan annulleres.
 Godkendelsen omfatter kun forhold, der angår de af Post- og  

 Telegrafvæsenet fastsatte bestemmelser og tager ikke sigte på generelt at  

 omfatte andre myndigheders eventuelle krav til udstyret og dets installation.
1.5 Gebyr for afprøvning For afprøvningen, der foretages med henblik på godkendelse, opkræver Post-  

 og Telegrafvæsenet et gebyr pr. prøve, uanset afprøvningens resultat.
Til  

 beløbet lægges merværdiafgift.
For udstyr, der godkendes uden egentlig afprøvning, opkræves et af Post-  

 og Telegrafvæsenet fastsat gebyr.
Til beløbet lægges merværdiafgift.
2. GENERELLE KRAV TIL UDSTYRET OG DETS BENYTTELSE 2.1 Udstyret må først tilkobles efter, at der ved hjælp af almindelig  

 telefoni er etableret forbindelse.
2.2 Anlægget skal automatisk udsende skibets navn og/eller kaldesignal i  

 klart sprog med tidsintervaller på højst 5 minutter.
Disse tidsintervaller  

 skal forstås som akkumuleret sendetid.
Hemmeligholdelsesudstyrets udkobling  

 må således ikke annullere den registrerede tid.
 2.3 Udstyret må ikke kunne benyttes, når der foretages udsendelse på de  

 internationale nød- og sikkerhedsfrekvenser, som er anført i  

 Radioreglementet's Artikel 38.
 2.4 Udstyret skal kobles elektrisk til sender og modtager.
 2.5 Udstyret må kun benyttes ved indbyrdes korrespondance mellem  

 skibsstationer.
 2.6 Hemmeligholdelsesudstyret skal være godkendt i forbindelse med et  

 bestemt sende-/modtageanlæg.
 2.7 Hvis der på udstyret forefindes lamper for indikation, belysning m.m.,  

 skal udstyret være forsynet med et betjeningsgreb, hvormed lyset i alle  

 lamper kan neddæmpes fuldstændigt.
3. SÆRLIGE KRAV TIL UDSTYRET 3.1 Hemmeligholdelsesudstyr, der ønskes godkendt, skal omfatte:
 3.2 For udstyret gælder desuden, at det skal være indrettet sådan, at  

 hemmeligholdelsen udkobles, såfremt forsyningsspændingen til udstyret  

 afbrydes.
 3.3 Udstyret skal både i mekanisk og elektrisk henseende være udført i  

 overensstemmelse med god ingeniørmæssig praksis og skal være egnet til brug  

 om bord i skibe.
 3.4 Funktionen af alle måleinstrumenter, kontrollamper,  

 tilslutningsklemmer, betjeningsgreb samt betjeningsgrebenes positioner skal  

 være tydeligt angivet på udstyret.
 Endvidere skal det være angivet, hvilke(n) forsyningsspænding(er) udstyret  

 er indrettet for.
Udstyret skal være tydeligt mærket med fabrikat, typebetegnelse og  

 løbenummer.
Dette gælder også eksemplarer, der indleveres til afprøvning.  

 Mærkningen skal være placeret på udstyrets forplade.
4. AFPRØVNINGSBETINGELSER 4.1 Normale og særlige afprøvningsbetingelser Godkendelsesmålingerne foretages under normale afprøvningsbetingelser samt  

 under særlige afprøvningsbetingelser.
 Afprøvningsbetingelserne og fremgangsmåden ved afprøvningen er nærmere  

 beskrevet i det følgende (pkt. 4.2 til 4.4).
 Under godkendelsesmålingerne forsynes udstyret fra en udvendig  

 spændingskilde, der kan levere forsyningsspændinger som beskrevet i pkt.  

 4.3.2 og 4.4.3. Spændingsforsyningens indre impedans skal være så lav, at  

 dens indflydelse på målingerne er uden betydning.
 Under afprøvningen holdes forsyningsspændingen inden for +/-3% af  

 spændingen ved målingens begyndelse.
4.3 Normale afprøvningsbetingelser 4.3.1 Normal temperatur og fugtighed Afprøvning under normale afprøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem +15 grader C og 35 grader C og relative fugtigheder  

 mellem 20% og 75%.
4.3.2 Forsyningsspænding ved afprøvning under normale betingelser 4.3.2.1 Forsyning fra nettet Ved afprøvninger under normale betingelser tilføres udstyr, der er  

 beregnet for tilslutning til det almindelige forsyningsnet, en  

 forsyningsspænding lig nettets nominelle spænding med frekvensen 50 Hz (+/-1  

 Hz).
 4.3.2.2 Forsyning fra akkumulatorbatteri.
 Hvor udstyret er beregnet til brug i forbindelse med akkumulatorbatteri,  

 anvendes under afprøvningen en forsyningsspænding lig batteriets nominelle  

 spænding (6 volt, 12 volt etc.).
4.3.2.3 Andre former for spændingsforsyning For udstyr, der benytter andre typer spændingsforsyninger end ovennævnte,  

 opgives afprøvningsspændingen af fabrikanten.
4.4 Særlige afprøvningsbetingelser 4.4.1 Temperaturer ved afprøvning under særlige betingelser Ved afprøvning under særlige betingelser udføres målingerne i  

 overensstemmelse med den fremgangsmåde, der er beskrevet i pkt. 4.4.2.
Målinger udføres ved de temperaturer, der er gældende for det sende-  

 /modtageanlæg, hvortil hemmeligholdelsesudstyret ønskes godkendt.
Hvis  

 hemmeligholdelsesudstyret ønskes godkendt til flere anlægskategorier,  

 anvendes de strengeste krav.
4.4.2 Fremgangsmåde ved afprøvning ved særlige temperaturer Når afprøvningen ved normal temperatur (pkt. 4.3.1) er afsluttet,  

 anbringes udstyret i et klimakammer, hvor temperaturen kan fastholdes på en  

 konstant værdi (+/-3, grader C).
Målingerne påbegyndes først, når udstyret er i termisk ligevægt.  

 Ligevægtstilstanden opnås ved at udsætte udstyret for den temperatur, der  

 skal måles ved, i en periode hvis varighed fastsættes efter Post- og  

 Telegrafvæsenets skøn dog mindst 1 time.
Udstyret holdes afbrudt i denne  

 periode.
 Fugtigheden i kammeret holdes så lav, at kondensation ikke finder sted.
4.4.3 Forsyningsspænding ved afprøvning under særlige betingelser 4.4.3.1 Forsyning fra nettet.
 Forsyningsspændingerne for udstyr, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding +10%, henholdsvis -10%, med frekvensen  

 50 Hz (+/-1 Hz).
 4.4.3.2 Forsyning fra akkumulatorbatteri.
 Hvor udstyret er beregnet til brug i forbindelse med akkumulatorbatteri,  

 måles der ved forsyningsspændinger på henholdsvis 1,3 og 0,9 gange batteriets  

 nominelle spænding (6 volt, 12 volt etc.).
 4.4.3.3 Andre former for spændingsforsyning.
 For udstyr, der benytter andre typer spændingsforsyninger end ovennævnte,  

 opgives spændingsgrænserne af fabrikanten.
 5. RADIOTEKNISKE MÅLINGER OG KRAV.
 5.1 Tilslutning af hemmeligholdelsesudstyret må ikke medføre overskridelse  

 af de krav til uønsket udstråling, som gælder for de sende-/modtageanlæg,  

 hvortil hemmeligholdelsesudstyret ønskes godkendt, ligesom målemetoderne  

 beskrevet i de tekniske bestemmelser for de pågældende kategorier anlæg,  

 benyttes.
