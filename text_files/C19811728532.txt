 Hermed fremsendes meddelelse nr. 004.01 om beplantninger på  

 hovedlandevejsareal med tilhørende paradigma for »Registrering af  

 beplantning« af marts 1981.
 Meddelelsen og paradigmaet er godkendt af gruppen vedrørende eventuel  

 rationalisering af sagsbehandling inden for samarbejdsaftalen om bestyrelsen  

 af hovedlandevejene.
 Meddelelse nr. 004.01 træder i stedet for meddelelse nr.004 af 21.marts  

 1975 om beplantninger på og ved hovedlandeveje.
 Yderligere eksemplarer vil kunne rekvireres ved henvendelse til:
Vejdirektoratet Anlægs-og driftsområdet Sagskoordinationskontoret Postbox 2169 1016 København K Tlf.: (01) 11 53 38.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
 Administrative og tekniske retningslinier for sagsbehandling i henhold til  

 samarbejdsaftalen om bestyrelsen af hovedlandevejene.
Meddelelse nr. 004.01 Beplantninger på hovedlandevejsareal.
 1. Generelt .
Beplantning etableres og vedligeholdes i henhold til de i vejledninger og  

 retningslinier der angives i 9.60.01 Udstyr.
Beplantning.
Vejregler for beplantning.
Vejregeludvalget,  

 marts 1980.
9.60.02 Udstyr.
Beplantning.
Informationshæfte for beplantning.  

 Vejregeludvalget, marts 1980.
 2. Registrering .
For at tilvejebringe et grundlag for planlægning og projektering af  

 nyplantning og vedligeholdelse skal der foretages en registrering af  

 eksisterende bevoksning og ubevoksede arealer.
Registreringen skal udføres i  

 henhold til retningslinierne i vedlagte paradigma for »Registrering af  

 beplantning«, Vejdirektoratet marts 1981.
 3. Planlægning og udførelse .
 På baggrund af registreringen opstilles en handlingsplan i  

 overensstemmelse med vejreglerne for den nødvendige renovering og supplering  

 af den eksisterende beplantning, samt forslag til eventuel ny beplantning af  

 ubevoksede arealer.
 Forslag til større nyplantning samt større samlede renoveringer indstilles  

 som »Mindre anlægsarbejder« i henhold til »Meddelelse nr.  

 009.01«.
 4. Nyanlæg af større hovedlandevejsarbejder, inklusive motorveje .
 Hvor der er antaget konsulent i landskabsæstetik, kan denne efter aftale  

 med Vejdirektoratet medvirke ved beplantningsarbejderne.
 Hvis anden sagkundskab skal forestå plantevalg og gennemførelse af  

 beplantningen, skal konsulenten udarbejde skitseforslag efter nedennævnte  

 retningslinier.
Konsulenten angiver, hvorledes helhedsindtrykket ønskes med hensyn til  

 form og farve, ved på planer at give forslag til, hvor der bør plantes samt  

 supplerer med en beskrivelse af det forventede helhedsindtryk af vejanlægget.  

 Forslaget gennemgås med konsulenten i marken.
Skitseprojekt med forslag til  

 plantevalg forelægges Vejdirektoratet.
 5. Kulturpleje - drift og vedligeholdelse .
 Det er væsentligt, at beplantningens formål og ønskede fremtoningspræg på  

 kortere og længere sigt bliver sikret ved plejen, derfor er det afgørende, at  

 plejen udføres under fornøden sagkundskab.
 P.D.V.
Aage Andersen INDHOLDSFORTEGNELSE 5. BILAG 5.1 Hovedskema.
 5.2 Biskema.
FORORD Vejdirektoratet nedsatte den 18. januar 1979 en arbejdsgruppe til  

 udarbejdelse af et paradigma for registrering af beplantning langs offentlige  

 veje.
 Arbejdsgruppen blev nedsat under »Gruppen vedrørende eventuel  

 rationalisering af sagsbehandling indenfor samarbejdsaftalen om bestyrelse af  

 hovedlandeveje«.
 Formålet hermed var at sikre en rationel registrering, og et  

 sammenligneligt grundlag for planlægning, projektering og vedligeholdelse af  

 beplantning.
 Arbejdsgruppens medlemmer blev rekrutteret fra Vejregeludvalgets  

 »arbejdsgruppe 9.60 vedrørende beplantning langs veje og stier« og  

 fra Vejdirektoratet, og fik følgende sammensætning:
Ingeniør C.
Dixen Pedersen, Vejdirektoratet.
Formand.
Arkitekt m.a.a og m.d.l.
Ib Møller, Møller & Grønborg (tidligere Møller & Wichmann). Sekretær.
Overingeniør K.
Birkegaard, Ringkøbing Amts Vejvæsen.
Forstinspektør A.
Mølgaard Jensen, DSB.
 Stadsgartner Axel Thomsen, Odense kommune.
 Endvidere har deltaget:
 Civilingeniør Jan Frølich, Vejdatalaboratoriet, i drøftelser vedrørende  

 anvendelse af EDB.
Skovtekniker C.
Kjær-Andersen, Det danske Hedeselskab, tidligere Arhus  

 Amts Vejvæsen.
 Forstkandidat Ole Riemer, Møller & Grønborg, i sekretariatsarbejdet.
Udkast til skemaer og paradigma har været afprøvet hos DSB forstområde  

 Roskilde og Stadsgartneren i Odense.
Endvidere er indhentet udtalelser fra  

 Trundholm kommunes tekniske forvaltning og fra Københavns Amtskommune,  

 Teknisk forvaltning.
 Efter gennemgang af de indkomne udtalelser er materialet færdigbearbejdet.
I.
INDLEDNING 1.1 Vejregler for beplantning Den 4. marts 1980 udsendte Ministeriet for Offentlige Arbejder  

 »cirkulære om vejregler for beplantning« samt »vejregler for  

 beplantning« udarbejdet ved vejregeludvalgets foranstaltning.
Reglerne  

 var fastsat i medfør af § 6 i lov om offentlige veje (lovbekendtgørelse nr.  

 585 af 20. november 1975).
Samtidig med udsendelsen af vejreglerne udsendte Vejdirektoratet et  

 informationshæfte om beplantning, der indeholder en nærmere redegørelse for  

 problemerne omkring beplantning langs veje og derfor naturligt bør anvendes i  

 forbindelse med vejreglerne.
Hæftet kan rekvireres i Vejdirektoratet,  

 Havnegade 23, Postboks 2169, 1016 København K., telefon (01) 11 33 38.
 Vejreglerne anbefaler, at arbejdet i de kommende år intensiveres med såvel  

 nyplantning som vedligeholdelse af eksisterende bevoksninger ved vejene.  

 Nyplantning er dog kun meningsfuld, hvis den følges op af en passende  

 vedligeholdelse.
1.2 Registrering Som grundlag for denne indsats anbefaler vejreglerne, at der gennemføres  

 en samlet registrering af de eksisterende bevoksninger langs vejene.
 I vejreglerne afsnit 2.02. »Registrering« er anført følgende:
»Enhver vejbestyrelse bør foretage en registrering af eksisterende  

 bevoksning - især træer - langs veje og stier.
Registreringen bør indtegnes  

 på et kortmateriale og bilægges en beskrivelse.
 Bevoksning på naboarealer, der har betydning for vejbilledet, bør også  

 medtages i registreringen.
Registreringen skal give det nødvendige grundlag for planlægning og  

 vedligeholdelse, og vil ved en jævnlig ajourføring være af stor betydning ved  

 vurdering af beplantningens tilstand og udvikling.
Herudover vil  

 registreringen være af værdi ved overvejelser om ændringer af eksisterende  

 veje samt planlægning og projektering af nyanlæg.
Ved projektering bør man være opmærksom på de muligheder, der er for at  

 udnytte terrænet og den eksisterende bevoksning.
Eksisterende, værdifuld  

 bevoksning bør søges sikret.« I vejreglerne afsnit 2.03. »Oversigts-, etape- samt  

 detailplanlægning« anføres blandt andet:
»Med udgangspunkt i registreringen bør vejbestyrelsen systematisk  

 gennemgå det samlede vej- og stinet med henblik på at fastlægge en  

 oversigtsplan over, hvor der i fremtiden bør ryddes, friholdes eller plantes.  

 Den oversigtlige plan kan derefter opdeles i passende etapeplaner ud fra  

 behov og muligheder.
Herefter projekteres den forestående etapes beplantning  

 og vedligeholdelse«.
2. REGISTRERINGENS OMFANG Registreringens omfang og detailleringsgrad fremgår af det foran citerede  

 afsnit 2.02 fra vejreglerne samt af bemærkningerne i kap. 3 til  

 registreringsskemaet.
 Enkelte punkter skal dog fremdrages:
2. 1 Naboarealer Bevoksning på naboarealer, der har betydning for vejbilledet, bør medtages  

 i registreringen.
2.2 Ubevoksede arealer Ubevoksede arealer kan, hvis det findes hensigtsmæssigt for det videre  

 arbejde med planlægning, projektering og drift medtages i registreringen.
For  

 medtagelse af en registrering taler en større sikkerhed i kartoteket.
Såfremt  

 alle bevokselige arealer indføres i registreringen, opstår der ikke senere  

 tvivl om, hvorvidt et areal er »glemt« eller blot ubevokset.
Imod  

 en registrering taler det forøgede arbejde.
2.3 Nyplantning Egentlig planlægning af nyplantning forudsættes ikke medtaget i  

 registreringen, jævnfør vejreglernes foran citerede afsnit 2.03. Dersom det  

 findes hensigtsmæssigt, og dersom den, der registrerer, tillige er sagkyndig  

 vedrørende planlægning, vil en vis kombination af de to faser dog kunne være  

 hensigtsmæssig.
Registratoren kan i så fald give forslag til nyplantning  

 samtidig med, at han besigtiger arealerne.
2.4 Revision Revision af skemaerne foretages regelmæssigt hvert 5.-10. år, samt løbende  

 når forholdene er ændret så meget, at de gamle oplysninger er misvisende,  

 f.eks. når tilstandsindex ændres.
3. REGISTRERINGSSKEMA 3.1 Skemaernes hovedopdeling Skemaerne er udformet i A4-format, dels på almindeligt papir i blokke til  

 udfyldelse (eventuelt med gennemskrivning) i marken og dels som  

 kartotekskort, som renskrives og rentegnes på kontoret.
Kartotekskort kan  

 efter ønske anbringes i æske eller ringbind.
 Hovedskemaet er inddelt i 5 afsnit:
 1. Identifikation af areal, samt angivelse af  

 registreringsdato og kortnummer, sker i øverste hovedafsnit.
 2. Registrering af arealets og bevoksningens vigtigste  

 data foretages i andet hovedafsnit.
 3. Intentioner: Kortfattet redegørelse for  

 beplantningens formål og det ønskede fremtoningspræg på kortere og længere  

 sigt.
4. Arbejdsplanlægning forudsættes som nævnt i afsnit 2  

 ikke nødvendigvis medtaget i registreringen.
Dette afsnit skal derfor kun  

 udfyldes i forbindelse med registreringen, hvis de to faser er slået helt  

 eller delvis sammen.
Det er dog anbefalelsesværdigt, at der samtidig med  

 registreringen foretages en orienterende vurdering af bevoksningernes pleje  

 med videre.
 5. Udført arbejde udfyldes efterhånden, som de under  

 arbejdsplanlægning beskrevne arbejder er udført.
 Bagsiden kan eventuelt anvendes til skitse af arealet.
Biskemaet har de samme hovedafsnit, blot er afsnittet om  

 registrering udeladt.
Skemaet kan efter ønske anvendes enten som en  

 fortsættelse af hovedskemaet, når dettes afsnit for arbejdsplanlægning eller  

 udført arbejde er fuldt, eller som et selvstændigt skema.
I sidstnævnte  

 tilfælde kan man arbejde med dels et »registreringskartotek« og  

 dels et »arbejdskartotek«.
I så fald anvendes hovedskemaets afsnit  

 for arbejdsplanlægning og udført arbejde ikke.
3.2 Identifikation Faner som viser forventet årstal for næste arbejdsopgave kan  

 sættes på kartotekskortene.
Nr.: Skemaet for første registrering af en given bevoksning får  

 nr. 1. Herefter nummereres fortløbende, når nye skemaer tages i anvendelse  

 ved ajourføring eller på grund af pladsmangel.
Ved opdeling i 2 kartoteker  

 kan anvendes litra i stedet for numre i »arbejdskartoteket«.
 Vej nr.: Der anvendes samme betegnelser som i den pågældende  

 vejmyndigheds øvrige registre.
Km.: Stedfæstelsen i vejens retning sker ved angivelse af vejens  

 kilometrering.
Dersom vejen ikke er kilometreret angives stedfæstelsen på  

 anden måde.
Vejside: Højre eller venstre vejside i forhold til  

 kilometreringsretningen.
Om ønsket kan verdenshjørne angives i stedet for.
 Fotos: Henvisning til eventuelle fotos af arealet.
 Beplantningsplan nr. samt Dato: Henvisning til eventuel  

 beplantningsplan.
 Registreret af samt Dato: Registratorens navn eller  

 initialer samt registreringsdatoen.
 Indført af samt Dato: Navn eller initialer for den, der har  

 indført de i marken indsamlede oplysninger på kartoteksskemaet, samt datoen  

 herfor.
3.3 Registrering Arealtype: F.eks. midterrabat, rasteplads, afgravning (med  

 angivelse af omtrentlige skråningshældninger).
Totalareal, m2: Det bevoksede eller bevokselige areal af det på  

 skemaet beskrevne område, det vil sige eksklusive vandhuller, belægninger,  

 sikkerhedszoner langs vejen og lignende.
Arealet angives i kvadratmeter, målt  

 vandret med den for arbejdsplanlægning og udgiftsberegning fornødne  

 nøjagtighed.
 Skråning vendt mod: Verdenshjørne angives, hvis det skønnes  

 nødvendigt.
 Omgivelser: Kort karakteristisk, f. eks. løvskov, marker, sø,  

 parcelhuse, hvis det skønnes nødvendigt.
Bevokset andel,%: Den skønnede del af totalarealet (se ovenfor),  

 som er bevokset.
Solitærtræer og trærækker på så stor afstand, at kronerne  

 ikke når sammen, tildeles intet areal.
 Anlægsår: Skønnes, hvis det ikke fremgår af arkivmaterialet.
 Bevoksningstype: Bevoksningens nuværende fremtoningspræg, f.eks.  

 busket, hegn, hæk (klippet), løvskov eller lignende.
Sammensætning: Planternes navne og den skønnede andel, hvormed de  

 er repræsenteret angives, eventuelt suppleret med kortfattet oplysning om,  

 hvorledes de er anbragt i forhold til hinanden; f.eks. gruppevis, rækkevis  

 eller i jævn blanding.
Er der plantet i henhold til en detailplan henvises  

 til denne, og beskrivelsen i skemaet kan gøres mere summarisk.
 Solitærtræer, navn: Rubrikken anvendes både til vejtræer,  

 enkeltstående træer og til træer, som skiller sig ud fra omgivende  

 bevoksning.
 Antal: Efter behov angives det nøjagtige eller skønnede antal  

 solitærtræer.
 Højde, m: Den målte eller skønnede højde, angivet i m.
 Diam., cm: Angives i hele cm målt i en højde af 1,3 m over jorden.  

 Der anvendes gennemsnittet af 2 mål.
 Afstand, m: Afstanden fra belægningskanten til bevoksningsgrænsen,  

 for solitærtræer til stammen.
Index: Index skal angive den beskrevne bevoksnings gennemsnitlige  

 tilstand udelukkende ud fra et rent dyrkningsmæssigt synspunkt.
Dersom  

 æstetiske, sikkerhedsmæssige eller andre synspunkter inddrages, bliver index'  

 betydning uoverskuelig.
For bevoksninger anføres det index, som passer bedst til bevoksningen som  

 helhed.
Hvis bevoksningen er opdelt i væsentligt afvigende dele, kan det være  

 hensigtsmæssigt at benytte forskellige index for de enkelte delbevoksninger.
 Der anvendes følgende index:
 0: Mislykket, d.v.s. uanvendelig som grundlag for etablering af  

 frodig bevoksning på stedet.
 1: Utilfredsstillende, d.v.s. i vækstkraft og/eller overlevelse  

 ringere end hvad der kunne forventes med et hensigtsmæssigt plantevalg.  

 Bevoksningen kan dog stadig anvendes som grundlag for etablering af frodig  

 bevoksning på stedet.
 2: Tilfredsstillende, d.v.s. svarende til den forventede udvikling  

 af en bevoksning med den pågældende alder og sammensætning.
 For solitærtræer:
 A: Dødt eller døende træ.
 B: Sygt eller svækkket træ, som dog forventes at kunne overleve en  

 årrække afhængigt af, hvilken hjælp det får.
 C: Sundt og frodigt træ.
3.4 Intentioner Kortfattet redegørelse for beplantningens formål og det ønskede  

 fremtoningspræg på kortere og længere sigt.
3.5 Arbejdsplanlægning Litra: Kan anvendes, hvis bevoksningen opdeles i delbevoksninger.
 Art (kode) samt Beskrivelse af arbejdet: Til hurtig  

 oversigt over arbejdets art anvendes en kodeangivelse i den første kolonne.  

 Arbejdet beskrives nærmere i den anden.
 Følgende koder foreslås:
B: Beskæring.
Kan omfatte f.eks. kapning af døde grene,  

 opstamning, formende beskæring eller klipning af hække.
E: Efterplantning.
Erstatning af udgåede planter, f.eks. bestemt  

 art, eller generelt en procentsats.
 G: Gødskning: Tilførsel af plantenæringsstoffer kalk spagnum eller  

 lignende.
 J: Jordbearbejdning forud for plantning, f.eks. grubning, pløjning  

 eller harvning.
 K: Kemisk bekæmpelse: I reglen ukrudtsbekæmpelse, sjældnere  

 bekæmpelse af sygdomme og skadedyr.
M: Mekanisk renholdelse.
F.eks. hakning, slåning, fræsning eller  

 harvning.
 N: Nyplantning: Kortfattet angivelse af ønskelig plantning på  

 hidtil ubevokset del af arealet, f.eks. forlængelse af levende hegn,  

 plantning af ny gruppe, af solitærtræer eller lignende.
 S: Såning.
 V: Vanding.
 Timeforbrug: Overslag over det nødvendige antal mandtimer til  

 arbejdets udførelse.
Tidspunkt: Omtrentlig angivelse af det tidspunkt, hvor arbejdet  

 ønskes udført.
Som kode kan anvendes årstallet efterfulgt af årstiden  

 forbogstav, f.eks. 81/82 V = vinteren 1981/82.
 Planlagt af: Arbejdsplanlæggerens initialer.
3.6 Udført arbejde Litra, Art (kode), Dato, Beskrivelse af arbejdet samt  

Timeforbrug: Udfyldes efter arbejdets udførelse af enten den  

 udførende eller den tilsynsførende, som sætter deres initialer i kolonnerne  

 henholdsvis Udført af og Godkendt af.
4. REGISTRERINGENS UDFØRELSE 4.1 Tidspunkt Registrering kan principielt udføres korrekt hele året, men foregår  

 hurtigst og sikrest, når de fleste af planterne er beløvede, d.v.s. fra 15/5  

 - 15/10. Sygdom og svækkelse kan være svær at erkende for perioden 1/7 -  

 1/10.
4.2 Tegningsmateriale Det overlades til den enkelte vejbestyrelse at vurdere, om det er  

 nødvendigt at udarbejde separate plantegninger over bevoksningerne, eller om  

 man vil støtte sig til vejplanerne i mål 1:1000 suppleret med skitser bag på  

 registreringsskemaerne.
 Herudover vil en lokalisering af bevoksningerne på oversigtsplaner i  

 f.eks. mål 1:25.000 i reglen være hensigtsmæssig.
4.3 Fotos Det må anses for hensigtsmæssigt at være i besiddelse af nogle få  

 farvefotos af hver bevoksning til støtte for hukommelsen.
 Luftfotos kan tillige være en hjælp, f.eks. til orientering om  

 naboarealernes karakter.
Infrarød luftfotografering kan give oplysning om planters  

 sundhedstilstand.
Metoden stiller store krav, både til fotograferingen og til  

 fortolkningen af billederne.
4.4. EDB Det anses indtil videre ikke for hensigtsmæssigt at anvende EDB i  

 registreringsfasen.
