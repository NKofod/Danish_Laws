Fremsat den 22. oktober 2004 af  

 Aage Frandsen (SF) og Kristen Touborg (SF) Forslag til folketingsbeslutning om  

 mulighed for afholdelse af ekstraordinære kommunale valg Folketinget opfordrer regeringen til at fremsætte lovforslag  

 inden udgangen af denne samling, som giver vælgerne mulighed for under  

 bestemte  

 betingelser at bestemme, at der ekstraordinært skal afholdes nyvalg til  

 kommunalbestyrelser og regionsråd.
 Lovforslaget skal udarbejdes efter følgende retningslinjer:
 1.  

 	  

 Nyvalg skal  

 afholdes, såfremt et antal vælgere svarende til mindst 50 pct. af de vælgere,  

 der deltog i seneste ordinære valg til det pågældende organ, anmoder om det  

 ved  

 deres underskrift.
 2.  

 	  

 Nyvalg kan dog ikke  

 kræves afholdt, såfremt der på det tidspunkt, hvor underskrifterne afleveres  

 til kontrol hos folkeregistret, er mindre end 1 år og 3 måneder til, at  

 ordinært valg til det pågældende organ skal afholdes.
3.  

 	  

 Det ekstraordinære  

 valg skal afholdes senest 3 måneder efter, at det tilstrækkelige antal  

 underskrifter  

 er indleveret.
Valget afholdes efter retningslinjer svarende til de regler,  

 der  

 gælder for afholdelse af ordinære kommunale og regionale valg.
4.  

 	  

 For  

 kommunalbestyrelser og regionsråd valgt ved et ekstraordinært valg gælder de  

 samme retningslinjer, som gælder for kommunalbestyrelser og regionsråd valgt  

 ved ordinære valg.
En kommunalbestyrelse og et regionsråd valgt ved  

 ekstraordinært valg sidder indtil udløbet af den ordinære valgperiode.
5.  

 	  

 Indenrigs- og  

 sundhedsministeren udformer nærmere regler for afholdelse af ekstraordinært  

 valg til kommunalbestyrelser og regionsråd, herunder   

 	  

 anmeldelse af en underskriftsindsamling,   

 	  

 udformning af underskriftsblanketter,   

 	  

 kontrol af underskrifternes gyldighed og   

 	  

 retningslinjer, der indeholder forbud imod  

 aflønning af underskriftsindsamlere.
 6.  

 	  

 Indenrigs- og  

 Sundhedsministeriet fører tilsyn med afholdelse af de ekstraordinære  

 kommunale  

 og regionale valg.
Bemærkninger til forslaget Almindelige bemærkninger Det fremsatte forslag er en delvis genfremsættelse af SFs  

 forslag til folketingsbeslutning B 9 om mulighed for afholdelse af  

 ekstraordinære kommunale valg fremsat i folketingssamling 1997-98, 1. samling  

 (se Folketingstidende 1997-1998, 1. samling, forhandlingerne side 914 og  

 tillæg  

 A side 655-657). Forslaget er siden blevet endnu mere aktuelt med den  

 såkaldte  

 Farumskandale.
Uanset, at SF ikke er enig med regeringen om forslag til en  

 strukturreform, herunder antallet af regioner, mener SF også, at vi i  

 fremtiden  

 skal operere med regioner i stedet for amter.
Derfor anvendes konsekvent  

 ordet  

 regioner, selv om strukturreformen ikke er vedtaget endnu.
Det kommunale demokrati i Danmark bygger på faste valgperioder,  

 hvor der ikke kan ske nyvalg, uanset hvad der sker i valgperioden.
Der er  

 ikke  

 nogen mulighed for at tilbagekalde et givet mandat.
En sådan mulighed for at  

 tilbagekalde de folkevalgtes mandat kendes enkelte steder fra udlandet,  

 eksempelvis en række amerikanske stater.
Folketingsparlamentarisme hviler  

 endvidere på det princip, at hvis regeringen i Folketinget mødes af et  

 mistillidsvotum,  

 skal den træde tilbage, og nyvalg skal udskrives.
I modsætning hertil hviler  

 det danske kommunestyre på den tillid, som borgerne udstyrer deres  

 folkevalgte  

 med hvert fjerde år.
Opstår der udpræget mistillid mellem borgere og  

 kommunestyre,  

 er der ikke nogen mekanisme, der kan afprøve omfanget af denne mistillid før  

 ved næste kommunalvalg, som måske ligger næsten 4 år forude.
Grundlæggende fungerer det kommunale demokrati godt.
Men der har  

 været enkelte undtagelser, som efter forslagsstillernes opfattelse taler for,  

 at det under helt bestemte betingelser kan blive nødvendigt at afholde valg  

 midt i valgperioden.
Det vil givetvis kun være i helt ekstraordinære  

 situationer,  

 hvor flertallet i en kommunalbestyrelse direkte handler imod det, der var  

 forudsætningerne  

 forud for valget.
Efter forslagsstillernes opfattelse vil det i særlig grad være i  

 to tilfælde, hvor et sådant ekstraordinært valg kunne komme på tale.
For det  

 første i forbindelse med konstitueringen, hvor der er eksempler på, at  

 kommunalbestyrelsesmedlemmer  

 har valgt at »skifte side« for personligt at opnå en bedre konstituering.
For  

 det andet i situationer, hvor det viser sig, at en kommunalbestyrelse har  

 misrøgtet kommunens økonomi, uden at det er kommet frem i forbindelse med det  

 senest afholdte kommunalvalg.
Efter kommunalvalget i 1993 valgte to socialdemokrater i Fakse  

 Kommune at forlade deres parti, hvis liste de var blevet valgt på, for bl.a.  

 at  

 få borgmesterposten i samarbejde med de borgerlige partier i  

 kommunalbestyrelsen.
Dette skabte stor harme blandt kommunens borgere med  

 store  

 folkemøder og demonstrationer til følge.
Men borgerne kunne kun protestere.  

 De  

 havde ikke noget magtmiddel, så kommunalbestyrelsesmedlemmernes mandater  

 kunne  

 prøves.
Her er det forslagsstillernes opfattelse, at borgerne i Fakse Kommune  

 burde have haft mulighed for at tilbagekalde de folkevalgtes mandat.
I helt  

 særlige situationer bør borgerne, hvis de kan samle underskrifter fra 50 pct.  

 af kommunens eller regionens indbyggere, kunne tilbagekalde det folkelige  

 mandat og kræve nyvalg udskrevet.
Og netop fordi det kun skal være i helt  

 særlige situationer, skal det kun kunne ske, når 50 pct. af vælgerne har  

 anmodet om, at mandatet afprøves.
En sådan mulighed vil givetvis også kunne  

 virke præventivt, så andre i fremtiden ikke føler sig tilskyndet til at gøre  

 noget lignende.
Eksemplet fra Fakse Kommune er ikke enestående, selv om det  

 nok  

 er det mest groteske af slagsen.
Kort efter kommunalvalget i 2001 blev det i januar 2002  

 afsløret, at Farum Kommunes økonomi var meget ringere, end hvad flertallet i  

 Farum kommunalbestyrelse med borgmesteren i spidsen havde sagt op til  

 kommunalvalget.
Ingen havde formentlig forestillet sig, at det var muligt at  

 misrøgte  

 en kommunes økonomi, samtidig med at kommunen udadtil op til kommunalvalget i  

 november 2001 blev fremstillet som en mønsterkommune.
Omfanget af Farum  

 Kommunes økonomiske problemer har bl.a. vist sig ved, at kommunalbestyrelsen  

 har været nødt til at hæve den kommunale skatteprocentsats fra 19,5 til 22,8.  

 Det har kommunens borgere været nødt til at finde sig i.
I øjeblikket kører  

 der  

 en retssag, hvor bl.a. den daværende borgmester er sigtet, samtidig med at en  

 særlig Farumkommission er i gang med at undersøge hele sagen.
Det politiske  

 regnskab kan først gøres op i forbindelse med næste kommunalvalg.
Det er  

 forslagsstillernes opfattelse, at det burde borgerne have haft mulighed for,  

 hvis et flertal med underskrift havde ønsket et ekstraordinært valg.
Bemærkninger til forslagets enkelte retningslinjer Ad 1 En andel på 50 pct. er valgt, fordi det kun i helt særlige  

 situationer skal være muligt at benytte sig af retten til at tilbagekalde  

 mandatet og kræve nyvalg.
Ad 2 Det må være rimeligt at fastsætte en grænse for, hvor tæt på  

 det ordinære kommunale valg et ekstraordinært valg skal kunne afholdes.  

 Grænsen  

 for seneste tidspunkt for valgets afholdelse er i beslutningsforslaget  

 fastsat  

 til 1 år før ordinært valg.
Ad 3 Det forventes, at en kommunalbestyrelse m.v. ikke træffer  

 beslutninger af væsentlig betydning i perioden fra underskrifternes  

 indlevering, til valget er afholdt.
Dette vil formentlig kræve nærmere  

 retningslinjer fastsat af indenrigs- og sundhedsministeren.
Ad 4 En kommunalbestyrelse og et regionsråd valgt ekstraordinært har  

 naturligvis de samme beføjelser og pligter som andre kommunalbestyrelser og  

 regionsråd.
Ad 5-6 Det er vigtigt, at Indenrigs- og Sundhedsministeriet udformer  

 nærmere retningslinjer for, hvordan procedurerne skal være, så der ikke  

 bliver  

 for mange tvivlsspørgsmål, ligesom det er vigtigt, at Indenrigs- og  

 Sundhedsministeriet fører tilsyn med valgets afholdelse.
Skriftlig fremsættelse Aage Frandsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om mulighed for afholdelse af ekstraordinære kommunale  

 valg.
(Beslutningsforslag nr.
B 33).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
