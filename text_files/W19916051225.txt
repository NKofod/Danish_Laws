Ankenævnet stadfæstede direktoratets afgørelse, hvorefter en anmodning  

 om genoprettelse ikke blev imødekommet.
Patentafgiften for 1.-3. patentår var  

 ikke indbetalt rettidigt.
De af ansøgeren benyttede fuldmægtige fandtes ikke  

 at have udvist al den omhu, som med rimelighed kan kræves År 1991, den 3. maj afsagde Patentankenævnet (Grønning-Nielsen, Hans Chr.  

 Thomsen, Terndrup Pedersen) følgende Ved skrivelse af 22. september 1987 anmodede klageren i medfør af  

 patentlovens § 72 om genoprettelse af det retstab, der var lidt i ansøgning  

 nr. 593 1985 og 594 1985 i anledning af, at patentafgiften for 1.-3. patentår  

 ikke var blevet indbetalt rettidigt.
 Klageren anførte bl.a. som begrundelse for anmodningen om genoprettelse:
 »Årsagen til at årsafgifterne ikke er indbetalt er at ansøgerne, der  

 har overdraget ansvaret for indbetalingerne til et specialistfirma, der  

 internationalt overvåger og sørger for indbetaling af patentafgifter, ikke på  

 noget tidspunkt har modtaget advis om, at der var årsafgifter, der var  

 forfaldne til betaling.
Ganske vist er der fra mit bureau udsendt erindringsskrivelse, der gjorde  

 opmærksom på de forestående årsafgifter, men disse erindringsskrivelser er  

 sendt til en engelsk korrespondent, som var blevet overdraget ansvaret for  

 ansøgerens europæiske ansøgninger.
Som følge af, at ansvaret for  

 årsafgifterne var overdraget til et specialistfirma, havde den engelske  

 korrespondent fået instruktioner om ikke at overvåge patentafgifterne.
De  

 erindringsskrivelser som rutinemæssigt blev fremsendt 2 måneder før normal  

 forfaldsdag og 14 dage før normal forfaldsdag, er derfor ikke videresendt til  

 ansøgeren eller hans sagfører«.
 Den 30. november 1987 skrev Patentdirektoratet således til ansøger:
»I skrivelse af 22. september har De i henhold til patentlovens § 72  

 begæret genoprettelse af de rettigheder, som gik tabt ved den endelige  

 henlæggelse af Deres patentansøgninger nr. 593 1985 og 594 1985 som følge af  

 manglende betaling af 1.-3. årsafgift.
Samtidig har De indbetalt de forfaldne  

 årsafgifter samt den fastsatte afgift for genoprettelse.
 I den anledning skal det meddeles, at Deres skrivelse af 22. september  

 1987 ikke indeholder tilstrækkelige oplysninger til, at det kan anses for  

 godtgjort, at der i forbindelse med den manglende indbetaling af 1.-3.  

 årsafgift er udvist al den omhu som med rimelighed kan kræves, jf.  

 patentlovens § 72, stk. 1.
Der må derfor indsendes en detailleret redegørelse for handlingsforløbet  

 forud for fristoverskridelsen af hvilken det tydeligt må fremgå, hvorfor  

 erindringsskrivelser vedrørende årsafgifter er tilsendt den engelske  

 korrespondent og ikke det nævnte specialistfirma.
Endvidere må der redegøres  

 for den manglende advisering af ansøger fra specialistfirmaet, herunder på  

 hvilken måde dette firma varetog overvågningen af frister for betaling af  

 årsafgifter, og hvem der rent konkret varetog denne opgave.
Det må desuden  

 oplyses, hvilken instruktion de pågældende havde fået og hvorvidt deres  

 arbejde lejlighedsvis blev kontrolleret«.
I skrivelse af 26. januar 1988 fremkom klageren med flere oplysninger  

 vedrørende de omstændigheder, der havde ført til, at afgiften ikke var blevet  

 betalt i tide.
Klageren anførte bl.a.:
»I min tidligere skrivelse er det blevet oplyst, at ansøgerens  

 amerikanske advokat havde overdraget opgaven at overvåge indbetalingen af  

 årsafgifter til et specialistfirma.
Dette var min engelske ordregivers bedste  

 overbevisning i begyndelsen af september 1987: hvor han modtog min 3.  

 erindringsskrivelse, der meddelte, at patentansøgningen var bortfaldet, men  

 at direktoratet under alle omstændigheder kunne reetablere ansøgningen.
Det  

 handlingsmønster, som han har udvist, er derfor nøje afstemt efter denne  

 overbevisning.
Det skal bemærkes, at efter fremkomsten af de internationale  

 overvågningsbureauer er det normalt, at den befuldmægtigede ikke er  

 orienteret om, hvorvidt afgiftsbetaling er sket, idet bureauerne som bekendt  

 fremsender betaling direkte til patentmyndigheden uden om den  

 befuldmægtigede, hvis honorar man netop ønsker at spare.
Som fuldmægtig havde  

 jeg ikke nogen endelig instruktion om, hvorvidt ansøger ønskede  

 afgiftsbetalingen udført gennem mit bureau eller på anden måde, og fremsendte  

 derfor erindringsskrivelser den 9. december 1986 og 13. februar 1987 til min  

 engelske ordregiver, der var den eneste adresse, jeg havde hjemmel til at  

 bruge i sagen.
Min engelske ordregiver handlede i overensstemmelse med sin  

 opfattelse af situationen og havde derfor ikke ansøgningen aktivt registreret  

 i sine overvågningskartoteker.
Men for at sikre mod misforståelser fulgte han  

 sin gennem de senere år udviklede praksis at videresende de  

 erindringsskrivelser, man i sådanne tilfælde modtager, til sin ordregiver,  

 der i dette tilfælde var den amerikanske advokat.
Da der ikke er tale om en  

 ydelse, man kan debitere for, men om en ren elskværdighed, bliver  

 postforsendelsen ikke registreret, og der findes derfor ikke andet bevis for,  

 at forsendelsen rent faktisk har fundet sted, end at skrivelsen ikke findes i  

 sagsmappen, hvor den ellers ville blive arkiveret.
Et efterforskningsarbejde hos den amerikanske advokat har ikke kunnet  

 påvise, at den skulle være modtaget.
Denne uheldige omstændighed, i  

 forbindelse med, at specialistbureauer principielt ikke holder de  

 befuldmægtigede underrettet om patenters og ansøgningers afgiftsmæssige  

 status, gør, at en skæbnesvanger misforståelse hos det engelske mellemled har  

 fået så alvorlige konsekvenser, som tilfældet har været.
Min engelske ordregiver har lige som mit bureau gennem en årrække opbygget  

 og udviklet et overvågningssystem, der anvendes i forbindelse med  

 årsafgifterne.
Dette og andre tilsvarende systemer fordrer imidlertid, for at  

 man kan være helt sikker, at ansøger eller denne advokat reagerer med en  

 ordre eller en kontraordre på systemets advarsler.
Denne forudsætning for  

 systemets fuldstændige sikkerhed bliver desværre i stadig mindre grad  

 opfyldt, især af de ansøgere, som benytter sig af specialistbureauer, disse  

 ansøgere anser endda ofte erindringsskrivelser fra den befuldmægtigede for  

 overflødig nævenyttighed.
 Den amerikanske advokat oplyser på min forespørgsel om, hvilken omhu, der  

 er vist med hensyn til at holde de verserende ansøgninger i kraft, følgende:
»Det har været firmaets politik gennem en årrække udelukkende at  

 benytte oversøiske patentagenter, såsom Withers & Rogers, ved overvågning  

 og betaling af periodiske afgifter i verserende ansøgninger.
Når patentet er  

 udstedt, har det været firmaets politik at overdrage ansvaret for den  

 fremtidige overvågning og afgiftsbetaling til et computerbaseret firma, som  

 derefter sørger for de fornødne betalinger.
De oversøiske agenter modtager  

 besked om denne overførsel, men det er firmaets politik ikke at fremskynde  

 denne overførsel og desuden at opnå et vist overlap af overvågningerne i  

 overgangsperioden.
Imidlertid har det i ansøgningsperioden altid været og  

 vedbliver at være vor praksis at betro vore oversøiske agenter at informere  

 os om de forskellige afgifter, som skal betales, og om de øvrige officielle  

 skrivelser, der skal reageres på, og herunder overvåger vi nøje, at ethvert  

 forelæggende virkelig bliver besvaret og fulgt op.
Den beskrevne fremgangsmåde har været fulgt gennem en årrække og har  

 fungeret særdeles godt.
Firmaet håndterer i tusindvis af patentansøgninger  

 for ansøgere spredt over hele kloden, og dette tilfælde er det første,  

 firmaet har registreret, hvor en afgiftsbetaling er glippet.
Som det vil  

 kunne bekræftes af afgiftsafdelingen hos Withers & Rogers er der blevet  

 fremsendt erindringsskrivelser som fast rutine gennem mange år vedrørende  

 årsafgifter og andre afgifter, bl.a. sådanne, som ansøger kun kan få kendskab  

 til gennem sin fuldmægtig.
Dette er fx tilfældet med den danske ansøgning nr.  

 2864 1984, der tilhører samme ansøger som den foreliggende ansøgning, og en  

 gennemgang af sagens akter viser, at en erindringsskrivelse blev modtaget i  

 marts 1987 i forbindelse med en årsafgift i juni 1987. Der blev indhentet  

 ordre hos ansøger, og instruktioner blev afgivet med et resultat, at  

 årsafgiften blev betalt.
Det kan tillige bekræftes, at vi fra Withers & Rogers modtager  

 erindringsskrivelser fra udstedte patenter, der er overført til det  

 specialistfirma, hvormed vi samarbejder, og hvor Withers & Rogers ikke  

 har noget ansvar.
Vi kan se, at det er en elskværdighed fra det engelske  

 firmas side for at modvirke en mulig, utilsigtet undladelse af betaling.
I tilfældet med de foreliggende ansøgninger, hvor afgiftsbetalinger er  

 glippet, kan der ikke gives nogen konkret forklaring.
Der findes ingen  

 notater, der viser, at vi fra Withers & Rogers skulle have modtaget nogen  

 erindringsskrivelser vedrørende disse ansøgninger.
På nuværende tidspunkt er  

 det gætværk at spekulere på, om disse skrivelser eventuelt rent faktisk er  

 modtaget, men ikke registreret og viderebehandlet.
Imidlertid er firmaet, som  

 svar på direktoratets forespørgsel, af den faste overbevisning, at der findes  

 et udbygget og effektivt system, hvis funktion til stadighed overvåges og  

 kontrolleres, og som sikrer, at alle ansøgninger både i USA og andre lande  

 følges op, og at ingen ansøgninger får lejlighed til at falde bort på grund  

 af manglende besvarelser eller instruktioner, medmindre det rent faktisk er  

 ansøgers ønske.
Vi tror, at firmaets hidtidige resultater taler for sig selv,  

 og håber, direktoratet vil tage en genikraftsættelse op til positiv  

 overvejelse«.
Det amerikanske advokatfirma har tydeligvis handlet ud fra en erkendelse  

 af, at periodiske afgifter ikke kan tillægges hverken højere eller lavere  

 prioritet end ikke-periodiske afgifter, fx trykningsafgifter.
Man er  

 tilsyvende og sidst afhængig af den lokale fuldmægtigs ansvarsbevidsthed.
Man  

 har derfor koncentreret sig om at sikre, at alle skrivelser, man modtager fra  

 sine samarbejdspartnere, bliver registreret, behandlet og fulgt op.  

 Opfølgningen tages alvorligt, idet fx det amerikanske advokatfirma tillige  

 foranlediger, at der rettes en forespørgsel til den befuldmægtigede, dersom  

 man ikke har noget i en sag gennem en periode på mere end ca. 1 år.
Faktisk  

 har jeg besvaret en sådan forespørgsel den 8. december 1986 med en forsikring  

 om, at det var normalt, at der gik flere år, før man kunne forvente den  

 første betænkning i en dansk ansøgning.
Når erindringsskrivelsen i det  

 foreliggende tilfælde eventuelt er blevet overset, kan det skyldes, at det jo  

 ikke var en erindringsskrivelse fra den britiske samarbejdspartner, man  

 modtog, men skrivelsen af 9. december 1986 fra mit bureau med et påhæftet  

 »With Compliments«.
En skrivelse fra et i denne sammenhæng ukendt  

 bureau vil ikke umiddelbart modtage samme omhyggelige registrering som  

 skrivelser fra de direkte samarbejdspartnere.
Det er en gåde, hvorfor den engelske ordregiver er gået fejl af den  

 amerikanske agents generelle instruktioner.
Der er givet ordrer om, at han  

 skulle tage sig af årsafgifter i ansøgerens »europæiske  

 ansøgninger«, men dette synes at være opfattet specifikt som de ved den  

 europæiske patentmyndighed verserende ansøgninger, for hvilke min engelske  

 ordregiver er fuldmægtig, og ikke som en generel ordre, der tillige skulle  

 gælde tilsvarende nationale ansøgninger i fx Danmark.
Da man vidste, at den amerikanske advokat faktisk i nogle år havde  

 samarbejdet med et specialistfirma, hvis navn man dog ikke kendte, var en  

 antagelse om en forskelsbehandling mellem EP-ansøgningen og andre ansøgninger  

 ikke grebet helt ud af den tomme luft.
Resultatet var, at den medarbejder,  

 som varetager styringen af »afgiftsovervågningen«, indsatte en  

 »betaler selv«-markering i sagen, og at firmaets handlinger kom til  

 at svare til dette.
Overvågningssystemerne hos patentagenter bygger næsten uden undtagelser på  

 den filosofi, at en noteret frist kun kan slettes gennem en registrering af,  

 at den nødvendige handling har fundet sted.
På årsafgiftsområdet har den i de  

 senere år praktiserede betaling af årsafgifter uden om den befuldmægtigede  

 nødvendiggjort indførelsen af en »nødudgang« i fristovervågningen,  

 hvorved man må lade den mulighed være til stede, at andre har udført den  

 nødvendige handling.
Det betyder, at uanset hvor stor omhu, man udviser ved  

 overvågningen, kan man først tage endelig affære, når de normale og  

 forlængede frister er udløbet og en genikraftsættelse er eneste udvej for  

 bevarelse af ansøgningen.
Årsagen til den udeblevne afgiftsbetaling kan ikke søges i manglende vilje  

 eller omhu hos de implicerede parter, for i alle led har der været ressourcer  

 og ansvarsbevidsthed til stede, og tilmed har man, for at sikre ansøger mod  

 retstab flere steder i rækken af led fra direktoratet til ansøger, ydet en  

 ekstra service (for direktoratets vedkommende i form af girokort), selv om  

 man vidste, at den efter omstændighederne burde være overflødig.
Det uheldige  

 i den foreliggende sag er, at et af disse ekstra servicetiltag, som kunne  

 have bragt sagen på ret spor, er bortkommet i posten eller af uforklarlige  

 grunde er blevet overset hos modtageren.
Det må tale til ansøgers fordel, at  

 de firmaer, man har betroet at varetage hans ansøgning, da misforståelsen  

 blev opdaget, nemlig den 1. september 1987, da man konstaterede, at der ikke  

 var indgået afgiftsbetaling med forhøjelse, uden ophør foranledigede  

 indleveret en anmodning om genikraftsættelse af patentansøgningen, og at  

 denne anmodning faktisk blev indleveret ca. 1.uge før direktoratet fremsendte  

 meddelelse om, at patentansøgningen var endeligt henlagt.
De ovenstående forklaringer viser, at den manglende afgiftsbetaling i høj  

 grad skyldes forhold, som ansøger som sådan ikke er herre over.
Ansøger har  

 erkendt, at der er afgørende afvigelser i patentpraksis fra land til land, og  

 at det kræver megen indsigt at overskue alle detaljer.
Ansøger har derfor med  

 sine patentansøgninger søgt sagkyndig bistand hos et stort og internationalt  

 arbejdende patentadvokatfirma, som har videredelegeret ansvaret for  

 indleveringen og videreførelsen af ansøgers europæiske ansøgninger til det  

 britiske bureau, der ligeledes er et kendt og veletableret firma i branchen.
Endelig har jeg af det engelske bureau med ansøgers billigelse fået  

 overdraget at gennemføre den danske ansøgning.
Ved at overlade de praktiske  

 forhold ved ansøgningen til personer og firmaer, som har mangeårig erfaring  

 på området, må ansøger for sin del anses at have udvist den fornødne omhu, og  

 de forhold, som ligger til grund for den manglende betaling, skyldes  

 omstændigheder, som man ikke med rimelighed kan kræve, ansøger skal føre  

 kontrol med'.
 I skrivelse af 6. marts 1989 afslog Patentdirektoratet ansøgningen om  

 genoprettelse, idet direktoratet bl.a. udtalte følgende:
 »Deres amerikanske fuldmægtig har ikke instrueret Deres engelske  

 fuldmægtig med fornøden omhu, når den engelske fuldmægtig kan få den  

 opfattelse, at han alene skulle foranledige, at afgifter for europæiske  

 ansøgninger blev betalt, hvorimod et computerbaseret specialistfirma skulle  

 besørge, at afgifter betaltes for »europæiske nationale  

 ansøgninger«.
Da sagens forskellige implicerede parter enten ikke har modtaget en klar  

 og entydig instruktion om, hvilke opgaver de skulle varetage, eller ikke har  

 forestået disse instruktioner, er forsøget på dobbeltovervågning i  

 overlapningsperioden som følge af manglende kommunikation mislykket.
Deres  

 fuldmægtiges manglende omhu udelukker, at begæring om genoprettelse kan  

 imødekommes, uagtet at De ikke selv har udvist forsømmelighed'.
Disse afgørelser har klageren ved skrivelser af 5. maj 1989 indbragt for  

 Patentankenævnet.
Klageren har i ankebegrundelsen anført:
 »Direktoratets afslag er begrundet med, at den engelske fuldmægtig  

 ikke var blevet instrueret med fornøden omhu, når denne kan få den  

 opfattelse, at han alene skulle foranledige, at afgifter for europæiske  

 ansøgninger blev betalt, hvorimod et computerbaseret specialistfirma skulle  

 drage omsorg for, at afgifter betaltes for »europæiske, nationale  

 ansøgninger«.
Det skal i denne forbindelse erindres, at den foreliggende ansøgning er  

 indleveret den 8. februar 1985, dvs. ca. en uge efter at de ændrede  

 bestemmelser i patentloven om afgiftsbetaling i ansøgningsperioden fik  

 virkning.
På det tidspunkt, hvor ansøger i USA beordrede den danske ansøgning  

 indleveret, var det stadig forsvarlig praksis ikke nærmere at specificere,  

 hvorledes afgiftsbetaling skulle finde sted, thi hidtil forfaldt  

 årsafgifterne først ved patentudstedelsen.
At dette sammenfald kan have haft  

 indflydelse på begivenhederne er ikke usandsynligt, thi en patentansøgning  

 for samme ansøger er blevet indleveret ca. 6 måneder tidligere, og i den har  

 der ikke været problemer med at få afgiftsbeordring og -betaling gennemført.  

 Jeg må derfor afvise, at den manglende indbetaling skyldes utilstrækkelig  

 omhu.
Afgiftsbeordring og afgiftsbetaling er baseret på gennem en lang  

 årrække udviklede systemer, der til stadighed kontrolleres og forbedres ud  

 fra de erfaringer, der gøres gennem tiden.
Systemet hos den engelske  

 fuldmægtig er således opbygget, at alle patentsager - uanset om man har  

 ansvaret for afgiftsbetalingen eller ikke - oprettes i et computerbaseret  

 kartotek.
Dette kartotek vil, uanset om man modtager erindringsskrivelser fra  

 en lokal patentagent eller ej, genere erindringsskrivelser til firmaets  

 ordregiver.
De erindringsskrivelser, man modtager fra lokale agenter,  

 anvendes til kontrol af, hvor effektiv kontorrutinen er hos den engelske  

 fuldmægtig og til korrektion i tilfælde af, at noget har svigtet.
Kartoteker  

 over afgiftsbetalinger må nødvendigvis føres med stor omhu, fordi værdien af  

 de rettigheder, der eventuelt kan tabes, ofte er meget stor, og dette forhold  

 er de medarbejdere, som varetager arbejdet med årsafgifterne, fuldt ud klar  

 over, og derfor udnyttes enhver lejlighed til krydskontrol af de data, man  

 har i kartoteket.
 Forholdene i forbindelse med den manglende afgiftsindbetaling i den  

 foreliggende ansøgning og ansøgning nr. 594 1985 er på ny blevet undersøgt,  

 og ved disse undersøgelser er der fremkommet følgende:
 »1.De to ansøgninger, der blev indleveret i februar 1985, blev i  

 strid med etablerede procedurer og som følge af en isoleret fejl ikke givet  

 videre til den, som er ansvarlig for indførelsen af sagerne i firmaets  

 computer.
2. Den ansvarlige for indførelsen af sagerne i computeren har ingen  

 optegnelser eller erindring om, at han skulle have modtaget de første to  

 erindringsskrivelser fra Danmark.
Dersom han havde modtaget disse skrivelser  

 - alle skrivelser af denne art passerer hans bord - ville han i henhold til  

 den etablerede procedure have kontrolleret de i computeren indtastede data,  

 og ved konstatering af, at sagerne ikke var indført, ville han have  

 fremskaffet de fornødne oplysninger og straks have rettet eller oprettet det  

 fornødne i computeren.
Uanset om han var i den tro, at den amerikanske agent  

 ville betale afgifterne gennem et specialfirma, ville sagen være blevet  

 oprettet, men på en sådan måde, at computeren ikke selv genererede en  

 erindringsskrivelse til den amerikanske agent.
Erindringsskrivelsen fra  

 Danmark ville blive sendt frem til agenten i USA som en service og en  

 venlighed, men uden følgebrev, eftersom han formodede, at han ikke var  

 ansvarlig for afgiftsbetalingen.
Denne praksis, der udadtil blot virker som  

 en elskværdighed, er i realiteten en vigtig sikkerhedsprocedure, der i det  

 næste led, dvs. hos den amerikanske agent, kan tjene til kontrol og  

 korrektion, dersom der foreligger en misforståelse eller der skulle være sket  

 en fejl.
3. USA-patentagenten har gennemgået sine arkiver og kan ikke finde nogen  

 som helst noteringer, der kan vise, at man har modtaget nogen  

 erindringsbreve.
Havde man modtaget sådanne breve, var de blevet fulgt op, og  

 en betalingsordre var blevet udstedt.
Også hos den amerikanske agent havde  

 man udarbejdet et dobbeltkontrolsystem, der blandt andet bestod i, at de  

 erindringsskrivelser man modtog, og som vedrørte afgifter, der blev betalt af  

 specialfirmaet, blev oversendt til dette.
4. Da man i England modtog meddelelsen om, at patentet var bortfaldet,  

 blev der omgående taget affære, og efter at det var konfirmeret, at  

 patentansøgningen skulle føres videre, blev der omgående beordret indlevering  

 af en ansøgning om genoprettelse af de tabte rettigheder.
Spørgsmål, der  

 vedrører et muligt bortfald af en patentansøgning, føres uden om den normale  

 afgiftsovervågning til den ansvarlige sagsbehandler - igen af  

 sikkerhedsgrunde -således at sagen ikke blot afgøres på grundlag af  

 eventuelle fejlnoteringer i computeren«.
Den engelske fuldmægtig har, som det fremgår af det ovenstående,  

 udarbejdet en effektiv procedure for overvågning og beordring af  

 årsafgiftsbetaling.
Procedurerne holdes under stadig kontrol, og gennem denne  

 kontrol kan der dels holdes øje med, om proceduren overholdes, og dels er der  

 ved videresendelse af modtagne erindringsbreve etableret en ekstra sikkerhed,  

 som vil kunne bringe eventuelle fejl frem, så de nødvendige korrektioner kan  

 blive foretaget.
I det foreliggende er der tale om et helt enkeltstående  

 tilfælde, hvor en menneskelig fejl er faldet sammen med en misforstået ordre,  

 og hvor kontrol- og sikkerhedsrutinerne ikke har virket, enten fordi nogle  

 brevforsendelser aldrig er nået frem, eller af årsager, som ikke har kunnet  

 forklares eller opklares.
Under sådanne omstændigheder må en genoprettelse af  

 de tabte rettigheder være berettiget.
Det skal nævnes, at der foreligger notater, der viser at der fra mit firma  

 er udskrevet en erindringsskrivelse 9. december 1986. Denne  

 erindringsskrivelse har krydset en forespørgsel om, hvornår der kunne ventes  

 en officiel skrivelse i sagen.
Forespørgslen er besvaret den 19. december  

 1986, og en erindringsskrivelse nr. 2 er afsendt den 13. februar 1987. Ingen  

 af brevene er afsendt anbefalet og det er overvejende sandsynligt, at  

 skrivelserne har været lagt i samme konvolut som den tilsvarende skrivelse i  

 den anden ansøgning med samme indleveringsdato fra samme ansøger.
Er disse  

 breve af en eller anden årsag ikke kommet frem, vil skrivelserne i begge  

 ansøgninger være gået tabt.
 Det skal for fuldstændighedens skyld nævnes, at den ovenstående  

 appelbegrundelse bortset fra ansøgningsnummer og referencer er identisk med  

 den i ansøgning nr. 594 1985 indleverede begrundelse, idet hændelsesforløbet  

 har været nøjagtigt det samme'.
 Klageren har i skrivelse af 7. august 1989 supplerende anført:
»Overvågningsrutinen på mit kontor var baseret på, at der via det  

 computerstyrede system ca. 2 måneder før patentansøgningens løbedag blev  

 udskrevet et erindringsbrev til ordregiver.
Dersom dette erindringsbrev  

 forblev ubesvaret, blev der ca. 14 dage før forfaldsdag udskrevet endnu et  

 brev, der henviste til det første brev og som gjorde opmærksom på den nære  

 betalingsfrist.
 I den foreliggende ansøgning blev der den 1. september 1987, dvs.  

 umiddelbart efter udløb af 6 månedersfristen for betaling af årsafgiften med  

 20% forhøjelse, skrevet et brev (kopi vedlagt), hvori det blev oplyst, at  

 ansøgningen var bortfaldet, men under særlige forhold kunne genoptages.
Denne fremgangsmåde var på det tidspunkt anvendt på mit kontor ud fra den  

 antagelse, at når patentloven rummede mulighed for genoprettelse af tabte  

 rettigheder, måtte det også være rimeligt at gøre opmærksom på denne mulighed  

 som en realistisk udvej for løsning af problemer, som var opstået som følge  

 af særlige omstændigheder, hvor de indarbejdede rutiner havde svigtet.
Den  

 for en genoprettelse forlangte afgift var af en sådan størrelsesorden, at den  

 måtte anses at forhindre misbrug af bestemmelserne om genoprettelse.
På grund af erfaringerne især fra den foreliggende ansøgning og den  

 tilsvarende samtidige ansøgning, har jeg erkendt, at genoprettelse af tabte  

 rettigheder ikke er en mulighed, man realistisk kan pege på som en udvej i  

 tilfælde af tabte rettigheder, dertil er fordringerne til den dokumentation,  

 der skal tilvejebringes, for vanskelige at opfylde.
Derfor er rutinen på mit  

 kontor ændret således, at det sidste brev, der gør opmærksom på, at  

 ansøgningen vil falde bort, er rykket ca. 1 måned frem, og samtidig oplyser  

 det ikke længere om nogen mulighed for genoptagelse«.
 Ved skrivelse af 19. juli 1990 har klagerens nye fuldmægtig Internationalt  

 Patentbureau indsendt følgende uddybbende begrundelse for klagen:
 »Den af Patentdirektoratet trufne afgørelse er i hovedsagen begrundet  

 med, at ansøgerens amerikanske og engelske patentfuldmægtige ikke anses at  

 have udvist den omhu, som med rimelighed kunne forlanges af dem.
 Modsat denne begrundelse gøres det ved nærværende klage gældende, at  

 samtlige i sagen involverede parter omfattende ansøgeren selv, dennes  

 amerikanske patentagentfirma, dette firmas normale britiske  

 patentagentforbindelse og endelig den tidligere danske fuldmægtig alle har  

 udvist den omhu, som med rimelighed kunne forlanges af dem, og at den  

 overskridelse af fristen for betaling af 1.-3. årsafgift med forhøjet beløb,  

 som resulterede i det retstab, der er begæret genoprettet, må ses som et  

 resultat af sammentræf af enkeltstående menneskelige fejl i iøvrigt  

 velfungerende overvågningssystemer under kontrol af erfarne patentagenter  

 samt for den tidligere danske fuldmægtigs vedkommende delvis som resultatet  

 af en vildfarelse med hensyn til den praksis, som direktoratet ville anlægge  

 ved tillempningen af patentlovens § 72 i forbindelse med den 1. februar 1985  

 indførte betaling af årsafgifter for løbende patentansøgninger i Danmark.
 Det gøres yderligere gældende, at den del af direktoratets begrundelse for  

 ikke at imødekomme begæringen om genoprettelse, som omhandler påstået  

 mangelfuld instruktion fra det amerikanske til det britiske patentagentfirma,  

 i hvert fald delvis beror på misforståelse af det faktiske begivenhedsforløb.
 Inden vi kommer ind på de nærmere omstændigheder, skal vi i korthed  

 gennemgå instruktionskæden i forbindelse med den foreliggende ansøgnings  

 indlevering og behandling samt opretholdelse.
 Ansøgeren, oprindeligt:
Reilly Tar & Chemical Corporation senere ændret til:
 Reilly Industries Inc.
 med adresse:
1510 Market Square Center, Indianapolis, USA betroede indleveringen af den foreliggende ansøgning såvel som tilsvarende  

 ansøgninger i andre lande baseret på den prioritetsbegrundende  

 USA-patentansøgning nr. 597013 af 5. arpil 1984 til sin lokale  

 patentagentforbindelse, som er et stort og velanskrevet firma:
 Woodard, Emhard, Naughton, Moriarty & McNett i Indianapolis, USA.,  

 idet nævnte firma gennem en årrække har behandlet ansøgerens patentsager, og  

 ansøgeren er en af de største klienter hos det pågældende firma.
 I kraft af det fast etablerede og velfungerende samarbejde med dette  

 lokale patentbureau har ansøgeren med god ret forladt sig på, at dette  

 patentbureau varetager alle led i patentsagsbehandlingen, herunder også  

 betaling af afgifter for opretholdelse af patenter og patentansøgninger,  

 således at ansøgeren herigennem, i hvert fald delvis, fritages for den  

 omfattende administrative byrde, som er forbundet med opretholdelse af en  

 stor patentportefølje.
 Ansøger følger herigennem, hvad der er ganske normal praksis og kan på  

 ingen måde siges at have udvist svigtende omhu, hvilket der heller ikke er  

 gjort gældende i Patentdirektoratets afgørelse.
Det amerikanske patentbureau betroede ansøgningens indlevering til det  

 ligeledes velanskrevne britiske firma Withers & Rogers i Leamington,  

 Warwickshire, U.K., som er det amerikanske patentbureau's faste europæiske  

 forbindelse, der varetager indlevering og sagsbehandling af alle ansøgninger  

 i europæiske lande for det amerikanske firma i overvejende grad som direkte  

 fuldmægtig ved indlevering hos EPO, men i enkelte tilfælde gennem lokale  

 fuldmægtige ved indlevering af nationale ansøgninger i f.eks.
Danmark.
Som dokumentation for, at der også mellem Woodard og Withers & Rogers  

 har været tale om et gennem mange år bestående upåklageligt og fejlfrit  

 fungerende samarbejde, vedlægges som bilag 1 kopi af en redegørelse fra den  

 for ansøgeren i nærværende sag ansvarlige faste patentagent hos Woodard, Mr.  

 Charles R.
Reeves, til Mr.
D.G.
Bannerman, som er medindehaver af Withers  

 & Rogers og ligeledes som fast patentagent varetager behandlingen af  

 ansøgninger i Europa for ansøgeren i den foreliggende sag.
 Af denne skrivelse, som i øvrigt i dansk oversættelse er gengivet i  

 skrivelse til Patentdirektoratet af 26. januar 1988, fremgår den praksis  

 vedrørende betaling af årsafgifter for udstedte patenter og løbende  

 patentansøgninger, som benyttes hos Woodard.
Som der er gjort rede for under behandlingen af den foreliggende  

 genoptagelsessag for Patentdirektoratet, er betaling af årsafgifter for  

 løbende ansøgninger i udlandet betroet de oversøiske forbindelser, her  

 iblandt Withers & Rogers, som Woodard samarbejder med, hvorimod  

 afgiftsbetalingen ved patentudstedelse overføres til et specialiseret  

 computerfirma, således som det efterhånden er blevet en veletableret praksis  

 i USA og andre steder.
For at sikre mod manglende betaling af fornyelses-  

 eller årsafgifter arbejdes dog med en vis overlapning, således at meddelelse  

 til den oversøiske forbindelse, som har varetaget afgiftsbetalingen på  

 ansøgningsstadiet, om overføring af betalingsforpligtelsen til  

 computerfirmaet først afgives nogen tid efter, at computerfirmaet er blevet  

 instrueret om fremtidig varetagelse af afgiftsbetalingen.
 Fremfor alt fremgår det af redegørelsen, at den pågældende praksis har  

 været benyttet i adskillige år og har fungeret ekstremt godt.
Det må hermed lægges til grund, at den generelle meddelelse fra Woodard  

 til Withers & Rogers om indføring af denne praksis er givet på et  

 tidspunkt, som ligger væsentligt forud for indføringen af årsafgiftsbetaling  

 på ansøgningsstadiet i Danmark.
Til orientering herom vedlægges som bilag 2  

 kopi af skrivelse af 8. oktober 1987 fra Withers & Rogers til den  

 tidligere danske patentfuldmægtig.
 På det pågældende tidspunkt har der for de hos Withers & Rogers  

 verserende ansøgninger for ansøgeren i den foreliggende sag alene været tale  

 om årsafgiftsbetaling for europæiske patentansøgninger.
 Det kan således ikke med nogen form for rimelighed påstås, at den  

 omhandlede generelle instruks har været uklar fra Woodard's side og ej  

 heller, at den på det tidspunkt, hvor den blev modtaget, er misforstået hos  

 Withers & Rogers, således som det er lagt til grund i den af  

 Patentdirektoratet trufne afgørelse.
 Hos det britiske firma Withers & Rogers benyttes til  

 patentsagsadministrationen, herunder afgiftsovervågning for både udstedte  

 patenter og løbende patentansøgninger et computersystem.
Som det fremgår af bilag 2 fungerer dette system for patentansøgningers  

 vedkommende på den måde, at alle ansøgninger indføres i computersystemet -  

 også ansøgninger, for hvilke der foreligger specifik instruktion om, at  

 Withers & Rogers ikke skal varetage afgiftsovervågningen og -betalingen.  

 Computersystemet genererer automatisk årsafgiftserindringsmeddelelser for  

 alle ansøgninger, som står i det, og det er praksis hos den ansvarlige for  

 computersystemet Mr.
David Ayres at udsende disse erindringsskrivelser i alle  

 sager selv dem, hvor man har klar instruks om ikke at skulle varetage  

 afgiftsbetalingen.
 Beklageligvis er denne praksis på side 3 i klagebegrundelsen af 5. maj  

 1989 blevet gengivet på en måde, der kan give anledning til misforståelse.  

 Den her anførte bemærkning »men på en sådan måde, at computeren ikke  

 selv genererer en erindringsskrivelse til den amerikanske agent« beror  

 således på en misforståelse, idet det både af bilag 1 og 2 faktisk fremgår,  

 at Woodard har modtaget computergenererede erindringsmeddelelser fra Withers  

 & Rogers også vedrørende udstedte patenter, hvor det britiske firma klart  

 var frigjort for overvågningsforpligtelsen.
Som en yderligere sikkerhed og serviceforanstaltning for tilfælde, hvor en  

 sag ikke skulle være oprettet i computersystemet, har man hos Withers &  

 Rogers yderligere den praksis, at alle modtagne officielle skrivelser  

 vedrørende patentansøgningers behandling ses af Mr.
Ayres, der på det  

 tidspunkt kontrollerer, om sagen er oprettet i computersystemet og - hvis  

 dette undtagelsesvis ikke skulle være tilfældet - sørger for, at det sker.
 Det følger af sig selv, at for langt de fleste patentansøgninger i Europa,  

 og herunder alle ansøgninger hos EPO, vil der normalt blive modtaget en eller  

 flere officielle skrivelser, inden pligten til betaling af årsafgifter  

 indtræder, når ansøgningen er to år gammel, således at på det tidspunkt, hvor  

 der første gang skal sendes erindringsmeddelelse, vil en sag normalt altid  

 være oprettet i computersystemet.
For danske ansøgninger fra udenlandske ansøgere er det som følge af  

 Patentdirektoratets sagspukkel derimod som bekendt ofte tilfældet, at  

 årsafgiftsbetalingen skal påbegyndes, inden der overhovedet er modtaget nogen  

 officiel skrivelse.
Dette er blandt andet tilfældet, når der fra direktoratet  

 - som i den foreliggende sag - ikke er udsendt nogen skrivelse vedrørende  

 formelle mangler ved ansøgningen.
Indføringen af en sag i computersystemet hos Withers & Rogers sker  

 normalt ved, at den ansvarlige patentagents sekretær i forbindelse med  

 rapportering om ansøgningens indlevering - idet man først på dette tidspunkt  

 har alle oplysninger, som skal indføres, herunder ansøgningsnummer og  

 indleveringsdato, videregiver disse oplysninger til Mr.
Ayres, som er  

 ansvarlig for sagens indføring i computersystemet.
 Som det ligeledes er redegjort for under sagsbehandlingen for  

 Patentdirektoratet såvel som i klagebegrundelsen, har man som yderligere  

 sikkerhedsforanstaltning og ren ubetalt service hos Withers & Rogers  

 indført den praksis, at erindringsmeddelelser, som modtages fra udenlandske  

 forbindelser, herunder den tidligere danske fuldmægtig, videregives til  

 ordregiveren.
At denne praksis skulle kunne tages som udtryk for svigtende omhu må  

 bestemt tilbagevises.
Der er tværtimod udtryk for en omhu, der går ud over  

 det normale.
 Når der i det foreliggende tilfælde hos Withers & Rogers sker det  

 beklagelige, at sagen i modstrid med den etablerede praksis ikke indføres i  

 computersystemet i forbindelse med eller umiddelbart efter ansøgningens  

 indlevering, kan en del af forklaringen herpå være, at den første  

 indleveringsrapport fra den danske fuldmægtig hverken er ledsaget af dansk  

 oversættelse af beskrivelse med patentkrav eller af den danske fuldmægtigs  

 afregning, hvilket fører til, at man hos Withers & Rogers blot sender en  

 bekræftelse på, at ansøgningen er blevet indleveret til Woodard, men ikke en  

 egentlig indleveringsrapport, således at man på dette tidspunkt ikke har det  

 normalt benyttede grundlag for indføringen i computersystemet.
 Af i dag uforklarlige menneskelige årsager sker der imidlertid heller ikke  

 nogen indføring i computersystemet, da man senere hos Withers & Rogers  

 modtager oversættelse og afregning fra den danske fuldmægtig. Årsagen kan  

 være, at man på dette tidsunkt har antaget, at indføring i computersystemet  

 allerede havde fundet sted.
 Efter ansøgningens indlevering sker der ikke videre i sagen før den  

 tidligere danske fuldmægtig i december 1986 sender sin første  

 erindringsskrivelse om betaling af 1.-3. årsafgift med betalingstermin ved  

 udgangen af februar måned 1987.
Sådanne erindringsmeddelelser fra udenlandske kolleger modtages hos  

 Withers & Rogers i betydeligt antal, idet der i gennemsnit har været tale  

 om ca. 20 om dagen.
Efter normal praksis foretages der ved modtagelsen af  

 sådanne meddelelser en kontrol af sagens status i computersystemet, men selve  

 meddelelsen videregives uden følgebrev som en ekstra og ubetalt service, og  

 der foretages ikke i computersystemet nogen registrering af denne  

 ekspedition.
Når der for den foreliggende sag ikke er foretaget nogen sådan kontrol i  

 computersystemet, kan det have to mulige forklaringer.
Enten er begge de  

 omhandlede erindringsmeddelelser fra den danske fuldmægtig bortkommet i  

 posten og dermed ikke modtaget, eller også har Mr.
Ayres af grunde, der i dag  

 ikke kan forklares fuldt ud, anset, at normal praksis skulle afviges.
Det kan  

 være tilfældet, at Mr.
Ayres gennem et isoleret fejlskøn antog, at den på det  

 tidspunkt allerede i flere år fungerende generelle instruks om varetagelse af  

 årsafgiftsbetaling for europæiske ansøgninger ikke var gældende for nationale  

 ansøgninger i Europa.
Dette kan forklares med, at man ikke havde andre nationale ansøgninger fra  

 Woodard, for hvilke der skulle betales årsafgift.
Under alle omstændigheder  

 er der i så tilfælde tale om en enkeltstående menneskelig fejl i et i øvrigt  

 velfungerende system.
 Det er i dag ikke muligt at efterforske, om den nævnte første  

 erindringsmeddelelse, såvel som den efterfølgende anden erindring i februar  

 1987, faktisk er blevet modtaget hos Withers & Rogers, eller om de  

 eventuelt er bortkommet i posten.
 Hvis de er modtaget, er de med altovervejende sandsynlighed også  

 videresendt til Woodard på ovenfor beskrevne måde, men også under denne  

 fremsendelse har der givetvis været risiko for, at de kan være bortkommet i  

 posten.
 Hos Woodard foretager men derimod, som det fremgår af redegørelsen i bilag  

 1 en registrering af alle indkomne skrivelser fra oversøiske forbindelser,  

 hvad enten der er tale om skrivelser vedrørende sagsbehandling eller  

 årsafgiftsmeddelelser.
 I den foreliggende sag står det klart, at de to ovennævnte fra den  

 tidligere danske fuldmægtig udsendte årsafgiftserindringer fra december 1986  

 og februar 1987 ikke er blevet registreret hos Woodard, og det må dermed med  

 føje lægges til grund, at disse meddelelser ikke er nået frem til det  

 amerikanske firma, hvad enten de er modtaget hos Withers & Rogers og  

 videresendt af dette firma i overensstemmelse med den sædvanligt fulgte  

 praksis eller ikke.
Det skal i denne forbindelse yderligere bemærkes, at der lejlighedsvis har  

 været problemer med postgangen fra Withers & Rogers til Woodard.
Sådanne  

 postproblemer er bl.a. forekommet to gange så sent som i slutningen af 1989,  

 jf. de som bilag 3 og 4 vedlagte kopier af skrivelser af 2. og 23. marts 1990  

 fra Withers & Rogers.
Sammenfattende må det dermed fastslås, at der både hos Woodard og hos  

 Withers & Rogers har været udvist al den omhu, som med rimelighed kunne  

 forlanges.
Woodard har med god ret forladt sig på, at afgiftsovervågning for  

 løbende patentansøgninger blev varetaget af Withers & Rogers, og at man  

 fra dette firma ville modtage de sædvanlige af computersystemets genererede  

 årsafgiftserindringer, idet denne praksis i øvrigt har fungeret  

 tilfredsstillende også i forbindelse med en anden dansk patentansøgning nr.  

 2864 1984 fra samme ansøger, således som det fremgår af bilag 1. Hos Withers  

 & Rogers er der sket en beklagelig enkeltstående menneskelig fejl, ved at  

 den foreliggende ansøgning ikke i overensstemmelse med den normalt fulgte  

 praksis er indført i firmaets computersystem.
Da man ikke i tidsrummet mellem  

 ansøgningens indlevering og det tidspunkt, hvor erindring vedrørende 1.-3.  

 årsafgift normalt skulle have været udsendt, har modtaget nogen officiel  

 skrivelse, der kunne give anledning til kontrol af, om indføring i  

 computersystemet havde fundet sted, har der manglet en anledning til at  

 foretage denne kontrol, hvilket har ført til, at der for den foreliggende  

 ansøgning ikke blev genereret nogen årsafgiftsregistrering af  

 computersystemet.
Hvad endelig angår de handlinger, der er foretaget af den hidtidige danske  

 patentfuldmægtig, Kontor for Industriel Eneret er der i den supplerende  

 klagebegrundelse af 7. august 1989 gjort rede for dette patentbureaus  

 overvågningsrutiner.
Det fremgår heraf, at der planmæssigt er udsendt to  

 erindringsmeddelelser ca. 2 måneder før ansøgningens løbedag og ca. 14 dage  

 før den normale forfaldsdato for afgiftsbetalingen, i dette tilfælde 28.  

 februar 1987.
 Det er således klart, at den tidligere danske fuldmægtig i tidsrummet  

 indtil den ordinære forfaldsdato for afgiftsbetalingen har udvidt al den  

 omhu, man med rimelighed kunne forlange.
Som det fremgår af nævnte supplerende klagebegrundelse er der imidlertid  

 fra det danske patentbureaus side ikke udsendt nogen yderligere erindring  

 inden for den 6 måneders skånefrist, som følger efter den ordinære  

 forfaldsdato.
Efter den ordinære forfaldsdato er der først sendt meddelelse  

 til Withers & Rogers med skrivelse af 1. september 1987, jf. bilag til  

 ovennævnte supplerende klagebegrundelse.
Den omstændighed, at den omhandlede meddelelse af 1. september 1987 fra  

 det danske patentbureau hos Withers & Rogers omgående bliver forelagt den  

 for sagen ansvarlige patentagent Mr.
D.G.
Bannerman, må gøre det klart, at  

 hvis der inden skånefristens udløb altså på et tidspunkt, hvor  

 afgiftsbetalingen endnu kunne være foretaget med forhøjet beløb, var indgået  

 en meddelelse om, at betalingsfristen var overskredet, ville en sådan  

 meddelelse være forelagt den ansvarlige patentagent, som prompte ville have  

 reageret på den.
Formuleringen af den nævnte skrivelse af 1. september 1987, som er  

 fremsendt som bilag til den supplerende klagebegrundelse af 7. august 1989,  

 må give anledning til spekulation om, at skrivelsen reelt skulle have været  

 afsendt tidligere, idet skrivelsen benytter fremtidsformen »will  

 lapse« om en begivenhed, der havde fundet sted.
I så fald kan der være  

 tale om en fejl hos den tidligere danske fuldmægtig, som ikke er kommet til  

 udtryk i henvisningen til denne skrivelse i den supplerende klagebegrundelse,  

 hvor skrivelsen er omtalt, som om den var i datidsform.
Derudover har ordvalget i skrivelsen givet Withers & Rogers anledning  

 til at tro, at der ikke ville være problemer med genoprettelse, idet den i  

 skrivelsen nævnte to-måneders frist for indgivelse af begæring herom i  

 skrivelsens sidste afsnit er omtalt som en »period of grace«.
Det  

 skal herved bemærkes, at udtrykket »period of grace« inden for  

 patentretten har en veldefineret betydning som et yderligere tidsrum, inden  

 for hvilket en handling kan foretages uden nogen risiko for retstab.  

 Udtrykket finder i hovedsagen anvendelse i to tilfælde, navnlig om den  

 6-måneders skånefrist til efterbetaling af årsafgift, som fastlagt i  

 patentlovens § 41, stk. 3, og internationalt i Pariserkonventionens artikel  

 5b og om den skånefrist, som i nogle lande gælder for ikke-præjudicerende  

 offentliggørelser forud for en patentansøgnings indlevering, og hvorom der i  

 øjeblikket i WIPO regi drøftes en international harmonisering.
 Skrivelsen af 1. september 1987 synes ikke at kunne forstås på anden måde,  

 end at udtrykket »period of grace« er benyttet om to-måneders  

 fristen, der imidlertid ikke på nogen måde kan betragtes som en skånefrist i  

 dette udtryks vanlige patentretslige betydning.
Hvis udtrykket som anvendt i skrivelsen er møntet på den 6-måneders frist  

 - hvilket umiddelbart ville være logisk - kan dette vel tages som indicium  

 for, at skrivelsen skulle have været afsendt tidligere, men er forsinket ved  

 en fejl.
På den anden side forekommer det ikke tænkeligt, at den handling  

 »remove the case from my records« som angives at ville blive  

 foretaget efter »said period of grace« reelt burde udføres før  

 to-måneders fristen var udløbet.
Uanset den misforståelse, som skrivelsen har givet anledning til, er det  

 danske patentbureaus manglende udsendelse af en yderligere  

 erindringsmeddelelse under skånefristen en afvigelse fra den praksis, som  

 følges af medlemsfirmaer i Patentagentforeningen bl.a. vort firma, hvor der i  

 tilfælde af, at betalingsinstruks eller instruks om ansøgningens bortfald  

 ikke er modtaget inden den ordinære betalingsfrist, sendes mindst en  

 yderligere erindringsmeddelelse og i tilfælde af stadig udeblivende  

 betalingsinstruks endda flere, ofte som sidste-øjebliks-meddelelser pr. telex  

 eller telefax.
Men dette indebærer efter vor mening ikke, at den hidtidige  

 danske fuldmægtig har udvist en mindre grad af omhu, end hvad der med  

 rimelighed kunne forlanges.
Der skal herved erindres om, at bestemmelsen om genoptagelse i  

 patentlovens § 72 blev indført ved patentlovsændringen i 1978 og i henhold  

 til lovparagraffens stk. 2 skulle finde anvendelse, også hvis en patenthaver  

 ikke har betalt årsafgift inden for den i lovens § 42, stk. 3, fastsatte  

 frist.
Der var her alene tale om betaling af årsafgifter for udstedte  

 patenter henholdsvis betaling af akkumulerede årsafgifter i forbindelse med  

 patentudstedelsen.
For retstab forårsaget af manglende betaling af sådanne  

 årsafgifter havde der tidligere i henhold til § 51, stk. 2, i 1967-loven  

 været mulighed for at sætte patentet i kraft på ny, når patenthaverens  

 undladelse af, at betale afgiften findes undskyldelig.
Patentlovsændringen i 1978 medførte, at begæringer om genikraftsættelse,  

 som tidligere havde været behandlet i henhold til bestemmelsen i 1967-lovens  

 § 51, stk. 2, nu skulle behandles efter bestemmelsen i § 72, men i tidsrummet  

 fra lovændringen i 1978 frem til indføringen af årsafgiftsbetaling på  

 ansøgningsstadiet med virkning fra 1. februar 1985 var der stadig alene tale  

 om årsafgiftsbetaling for udstedte patenter, og bestemmelsen i § 72 blev i  

 dette tidsrum af Patentdirektoratet ikke praktiseret med større strenghed end  

 bestemmelsen i 1967-lovens § 51, stk. 2. Det forekommer åbenbart, at den  

 tidligere danske fuldmægtig må have forladt sig på en sådan mindre streng  

 praktisering af lovbestemmelsen i § 72. Herom vidner bl.a. klart den  

 ovennævnte skrivelse af 1. september 1987, som efter skånefristens udløb den  

 31. august, sendes fra det danske patentbureau til Withers & Rogers.
I  

 denne skrivelse gives der udtryk for, at Patentdirektoratet er villig til at  

 overveje genoprettelse, hvis en begæring herom indgives inden for 2 måneder  

 ledsaget af tilstrækkelige og acceptable grunde vedrørende årsagen til den  

 manglende afgiftsbetaling.
Som det uden videre må være klart, er denne  

 formulering væsentligt nærmere på ordlyden af 1967-lovens § 51, stk. 2, end  

 på ordlyden af den nuværende patentlovs § 72, stk. 1.
 At det danske patentbureau har lagt en sådan forståelse om adgang til  

 genoprettelse til grund for den på det pågældende tidspunkt fulgte praksis,  

 turde endvidere klart fremgå af den supplerende klagebegrundelse af 7. august  

 1989, i henhold til hvilken man med de erfaringer, der er gjort bl.a. i  

 forbindelse med den foreliggende sag nu har ændret praksis, så den sidste  

 erindringsmeddelelse udsendes inden skånefristens udløb.
 Efter vor opfattelse kan den forståelse, der således ganske vist  

 fejlagtigt, er lagt til grund af det danske patentbureau imidlertid ikke  

 tages som udtryk for, at der ikke er udvist den omhu, man med rimelighed kan  

 forlange.
 På den anden side er det ligeså klart, at fraværet af en  

 erindringsmeddelelse inden skånefristens udløb har betydet, at der hos  

 Withers & Rogers ikke er modtaget det nødsignal, som ville have ført til,  

 at afgiftsbetalingen var foretaget i rette tid'.
 Nævnet har behandlet sagerne i sit møde den 7. marts 1991.
For klageren mødte civilingeniør Knud Raffnsøe, der henholdt sig til sin  

 skriftlige klagebegrundelse, som nærmere blev uddybet.
Knud Raffnsøe fandt  

 det ikke centralt, når Patentdirektoratet havde begrundet afslagene med, at  

 den amerikanske og engelske fuldmægtig ikke havde handlet med den fornødne  

 omhu.
Afgørende for den opståede fejl, som havde ført til fristoverskridelsen  

 var derimod den manglende indføring af sagen i computersystemet hos den  

 britiske agent, og den dermed manglende kontrolmulighed, hvilket skyldtes en  

 enkeltstående, undskyldelig menneskelig fejl.
 Ankenævnet skal udtale:
Af en skrivelse af 8. oktober 1987 fra den britiske patentagent Withers  

 & Rogers til Kontor for Industriel Eneret fremgår bl.a., at  

 erindringsskrivelserne om betaling af årsafgifter ikke er indgået på  

 computeren, og at Mr.
Ayres fra firmaet ikke har foretaget sig videre, da han  

 modtog fornyede erindringsskrivelser fra det danske patentkontor.
Baggrunden  

 herfor var, at Mr.
Ayres troede, at firmaet ikke var ansvarlig for betalingen  

 af årsafgifterne, hvorfor patentagenten i USA heller ikke kunne forvente  

 erindringsskrivelser fra det engelske firma.
Omvendt gik den amerikanske  

 patentagent ud fra, at Withers & Rogers drog omsorg for betalingen af  

 disse afgifter og fremsendte årlige erindringsskrivelser i god tid før  

 betalingsdagen.
 Det fremgår endvidere af sagen, at det amerikanske agentfirma Woodard,  

 Emhardt, Naughton, Moriarty & McNett i skrivelse af 18. januar 1988 har  

 meddelt det engelske patentfirma, at man aldrig har modtaget  

 erindringsskrivelser om betaling af årsafgiften fra det engelske patentfirma.
 Under hensyn til det således oplyste finder nævnet efter en samlet  

 vurdering af sagen i lighed med Patentdirektoratet, at sagens forskellige  

 implicerede parter enten ikke har modtaget klar og entydig instruktion om,  

 hvilke opgaver de skulle varetage eller ikke har forstået disse  

 instruktioner.
Det tiltrædes herefter, at der ikke af de af ansøgeren benyttede  

 fuldmægtige er udvist al den omhu, som med rimelighed kan kræves, hvorfor bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
P.
Terndrup Pedersen.
