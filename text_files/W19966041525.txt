Kendelse fra Pressenævnet i sag nr.  

 48/1996 En kvinde har klaget til Pressenævnet over  

 udsendelsen "Den perfekte patient" bragt i TV 2 den 18. marts 1996, idet hun  

 finder, at TV 2 har overtrådt god presseskik ved at bringe to klip med  

 hende i udsendelsen.
 Udsendelsen behandler på kritisk vis medicinsk  

 forskning i Danmark, hvor læger "leverer" patienter til  

 medicinalindustriens forsøg, og om lægers (u)afhængighed  

 af økonomiske interesse.
 Udsendelsen, der varer ca. 50 minutter, beskæftiger  

 sig blandt andet med forsøg på danske patienter med en ny  

 kræftmedicin, Taxol.
I udsendelsen bringes to klip optaget med klageren, mens  

 hun ligger i en hospitalsseng.
De to klip bringes i følgende  

 sammenhæng:
"Lyd	Billede Tekst Speak Herlev Sygehus Et af de steder amerikanerne betaler for at lave  

 forsøg, er udover Rigshospitalet, her på Herlev Sygehus.
Et  

 forsøg, der senere skal vise sig at få alvorlige konsekvenser  

 for en del af de patienter, der deltager.
Dette særlige forsøg  

 vender vi tilbage til.
Speak Kvinde på sygehusgang m. stativ Danske patienter er eftertragtede som deltagere i  

 medicinske forsøg.
Blandt andet...
Speak Kvinde ligg. i seng på gang Taler m.  

 læge ... fordi de ikke, som f.eks. amerikanske patienter,  

 sagsøger medicin-firmaerne, når de mener et forsøg  

 går galt.
Mand Per  Dombernowsky overlæge Herlev Danske patienter, de er som oftest meget motiverede og  

 interesserede i at deltage i undersøgelser.
En af .. den  

 væsentligste grund det tror jeg, er, vi bruger meget tid på  

 nøje at for klare dem, hvad sådan et forsøg går ud  

 på - læger og plejepersonale, og der er også  

 udfærdiget et omfattende skriftligt informationsmateriale Speak "Laborant" sidd. ved bord m. div. prøver Danmark reklamerer udadtil med sine motiverede patienter.  

 Staten forsøger at tiltrække den internationale  

 medicin-industri.
Her er et eksempel fra en brochure udsendt af  

 Udenrigsministeriet.
Speak/ Tekst på skærm Skulpturer Danmark er et glimrende sted at udføre klinisk  

 forskning.
Desuden lettes klinisk forskning i Danmark af en ensartet  

 befolkning, der ikke flytter meget rundt.
Speak Div. udstyr kameratur hen over bord t. skab I mange tilfælde har reklamen virket.
Siden 1990 er  

 investeringen i lægemiddel-forskning i Danmark fordoblet.  

 Investeringerne ligger i dag på omkring 2 milliarder kr.
Speak To mænd i to senge på en stue.
Kameratur rundt  

 i lokalet t. to mere Over 100.000 danskere deltager i øjeblikket i  

 forsøg med ny medicin.
Det er flere end nogensinde før, men  

 medicin-industrien skal bruge mange flere patienter.
Speak Sygehusgang: forenden en kvinde sidd. på seng, taler  

 m. en"sygeplej." En direktør i et medicinalfirma siger: "Der er en  

 reel kamp om at få adgang til disse patienter.
Det er rigtigt...
Mand Bjarne  Bymose, medic. dir.
Rhone-Poulenc Rorer ...Der er jo et givent antal patienter i Danmark.
Vi ved  

 præcist, hvor mange kræftpatienter, der er.
Hvor mange der er af  

 dem, der har den ene type og den anden type.
Mand tur rundt på stue m. flere mænd ... Vi har jo som kompagni eller som firma ingen og  

 må ikke have nogen kontakt med patienter.
Vi må ikke kommunikere  

 vores gode budskab til patienter.
Vi har kun - og det mener jeg i og for sig  

 er rigtigt - kun kræftlægerne at henvende os til.
Speak Sygehusgang m. personale der går forbi Det er altså lægerne, der er nøglen,  

 når medicin-industrien vil have adgang til patienterne.
Speak Kvinde sætter sig v. mikrosk.
Og danske læger vil gerne samarbejde med industrien.  

 Forskning for industrien betyder karriere muligheder og penge.
Det er nemmere  

 at nå en stilling som overlæge eller at få et speciale,  

 når man har forsket.
Speak Kontorlandskab m. personale Ingen ved, hvor mange danske læger, der forsker.  

 Enten for medicin-industrien eller for det offentlige.
Speak Kig genn. rude i dør, Folk ud.
Men amterne mener, at for mange læger forsker i  

 stedet for at behandle patienter.
De påpeger at 240 læger, der i  

 dag forsker...
Speak Elevator, seng ud ... burde arbejde på at nedbringe ventelisterne  

 på sygehusene.
F.eks. her i Nordjylland på Hjørring  

 Sygehus.
Mand Seng ud af elevator "Altså skævheden, set fra vores side,  

 er...
Mand Søren  Christensen chef-læge Hjørring  

 Syg.
 ... at der er ansat for mange yngre læger i  

 forsker-stillinger i Århus og Odense og København - og -  

 altså der er ansat for mange, når vi kan se, vi mangler  

 læger her på stedet.
Speak Spørgsmål Hvor mange mangler I? Mand Søren  Chr.
 "Altså vi mangler generelt, altså i  

 Nordjyllands Amt, vi mangler 11%. Vi mangler altså omkring 100  

 læger i Nordjyllands Amt...
Mand Gang m. kvinde i seng, taler m. læge ...Vi har jo nogen ventelister, som vi i grunden er lidt  

 flove over.
Altså vi har 1½ års ventetid til kunstig  

 hofteledsoperationer, vi har 1 år ...
Mand Kig ind i operations- lokale ... til knæoperationer.
Og ... og det  

 sørgelige er jo sådan set, at vi har kunnet få  

 penge...
Mand Søren  Chr.
... bevilliget fra politisk side, hvis vi kunne lave noget  

 mere, men vi har ikke mulighed for det, for vi kan ikke rekruttere  

 læger til... til at lave det stykke arbejde dér." Klageren har fremlagt kopi af - brev af 27. marts 1996 til TV 2, - brev af 3. april 1996 fra TV 2 til klageren, - afskrift fra udsendelsen (gengivet ovenfor).
Klageren har anført, at billederne af hende blev  

 optaget, mens hun var indlagt på Rigshospitalets neurokirugiske  

 afdeling til operation for diskusprolaps.
Inden optagelsen blev hun  

 informeret om, at billederne skulle anvendes til en udsendelse om  

 placeboeffekt, og det var derfor, hun samtykkede i at medvirke.
 Udsendelsen "Den perfekte patient" drejer sig imidlertid  

 hovedsageligt om kræftpatienter i Taxol-behandling, og klageren mener  

 derfor, at billederne af hende er blevet misbrugt i udsendelsen.
Klageren har endvidere anført, at en tidligere  

 medpatient har genkendt hende og troet, at hun var alvorlig syg af  

 kræft.
Klageren anfører, at hun blev mangelfuldt informeret, og  

 at billederne er misbrugt i en anden sammenhæng end den, hun blev  

 vejledt om.
 Klageren har slutteligt anført, at hun finder TV  

 2's anvendelse af billedmaterialet uetisk og kritisabel.
 TV 2 har fremlagt kopi af telefax fra producer  Henrik  

  Grunnet.
TV 2 har anført, at programmet omhandler medicinske  

 forsøg generelt, og at kræftforsøg, herunder  

 forsøg med Taxol, blot er nogle af de forsøg, der omtales i  

 udsendelsen.
Optagelserne med klageren er indeholdt i et afsnit om  

 forsøg generelt, og optagelserne ledsages ikke af oplysninger om  

 kræftforsøg, endsige forsøg med Taxol.
 TV 2 har endvidere henvist til  Henrik  Grunnets  

 redegørelse, hvori er anført:
 "Som ansvarlig producer af de omtalte optagelser vil jeg  

 gerne kort ridse baggrund og handlingsforløb op.
 "Den perfekte patient" er en dokumentarudsendelse om  

 kliniske afprøvninger af nye medicinske præparater på  

 danske patienter.
 Til billeddækningen af programmet henvendte jeg mig  

 den 4.3 til Rigshospitalets informationsmedarbejder,  Lene  Galsgaard og fik  

 hendes hjælp til at finde en hospitalsstue på neurokirurgisk  

 afdeling, hvor vi måtte fotografere interiør, patienter og  

 sygehuspersonale.
Vi gjorde os umage med at spørge de  

 tilstedeværende om de ville medvirke.
Samtlige medvirkende fik at vide,  

 at optagelserne skulle bruges til et dokumentarprogram om kliniske  

 afprøvninger og virkningen af ny medicin og at der var tale om  

 generelle billeder - altså at vi ikke gik ind på deres specifikke  

 sygdom.
Nogle sygeplejersker havde ikke lyst til at medvirke, så vi lod  

 selvfølgelig være med at fotografere dem.
[navn] befandt sig på gangen ud for stuen i  

 færd med at blive undersøgt af en læge.
Jeg spurgte hende  

 om hun havde noget imod at vi filmede hende, mens hun blev undersøgt.  

 Det havde hun ikke.
 Jeg gjorde meget ud af at forklare hende, at programmet  

 handlede om forsøg, forskning og afprøvning af ny medicin  

 på patienter på danske sygehuse.
 Det skal understreges, at vi har været omhyggelige  

 med, at de sekvenser, hvor optagelserne med [navn] vises, intet har at  

 gøre hverken med kræft eller med præparatet Taxol, som i  

 øvrigt samlet optager halvdelen af den samlede udsendelse.
Når vi taler om kræft eller Taxol viser vi  

 billeder af kræftpatienter, efter at have fået deres udtrykkelige  

 tilladelse til det.
Vi respekterer til fulde patienters afgørelse af,  

 hvad de vil optages til og sørger for at informere dem.
Jeg har svært ved at se, hvorledes vi kunne have  

 informeret [navn] bedre.
Vi kunne ikke have begyndt at snakke om  

 kræftpatienter, da vi netop ikke ønskede at portrættere  

 hende som sådan, hvilket også klart fremgår af  

 udsendelsen." Følgende nævnsmedlemmer har deltaget i sagens  

 behandling: Per Sørensen, Bent A.
Koch, Tage Clausen og Preben  

 Sørensen.
 Pressenævnet udtaler:
Pressenævnet skal understrege, at der påhviler  

 medierne en udstrakt informationspligt, især i tilfælde hvor  

 billeder optages på ikke offentligt tilgængelige steder med  

 henblik på senere anvendelse i mere generelle sammenhænge.
Dette  

 gør sig i særlig grad gældende, når der er tale om  

 personer, som må antages at befinde sig i personligt og/eller  

 følelsesmæssigt belastende situationer.
Udsendelsen beskæftiger sig ikke alene med  

 kræftforsøg med Taxol, men det er specielt disse forsøg,  

 der er omtalt, inden de to klip med klageren bringes.
Selvom der ved  

 redigeringen er lagt en vis afstand mellem omtalen af Taxol-forsøgene  

 og det mere generelle afsnit, hvor de korte optagelser af klageren vises, kan  

 seerne dog meget vel have fået det indtryk, at klageren var deltager i  

 disse forsøg.
Pressenævnet har ikke mulighed for at foranstalte en  

 egentlig bevisførelse om, hvilken mundtlig information klageren fik  

 forud for optagelsen af billederne af hende, mens hun var indlagt på  

 Rigshospitalets neurologiske afdeling.
På baggrund af de modstridende  

 oplysninger om, hvilken information, der blev givet klageren inden hendes  

 accept af, at der blev optaget billeder af hende, finder Pressenævnet  

 ikke fuldt tilstrækkeligt grundlag for at fastslå, at der er sket  

 en overtrædelse af god presseskik.
 Afsagt den 4. juli 1996.
