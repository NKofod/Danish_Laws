 I medfør af § 7, stk. 6, § 11, stk. 3, § 11, stk. 5, 4. pkt., § 12, stk.  

 4, § 13, stk. 2, 5. pkt., § 13, stk. 7, § 13, stk. 8, 3. pkt., § 13, stk. 9,  

 § 13, stk. 11, 2. pkt., § 13 A, stk. 1, § 15, stk. 1, 5. pkt., § 15, stk. 3,  

 2. pkt., § 15, stk. 4, 3. pkt., § 15, stk. 6, 2. pkt., § 16, stk. 1, § 17 A,  

 stk. 1, § 18, stk. 4, § 20, stk. 1, og § 21 i lov om arbejdsmarkedsfonde, jf.  

 lovbekendtgørelse nr. 738 af 9. september 1995, som senest ændret ved lov nr.  

 988 af 22. november 1996, og § 34 i finansloven, tekstanmærkning nr. 50 ad  

 34.11.01., 34.21.01. og 34.31.01., samt under hensyn til Rådets forordning  

 nr. 1408/71/EØF med senere ændringer, fastsættes:
Registrering § 1.  Arbejdsgivere og pensionskasser m.fl., der er  

 bidragspligtige og/eller indeholdelsespligtige efter lov om  

 arbejdsmarkedsfonde skal tilmelde sig til registrering hos told- og  

 skatteregionen i det område, hvor den bidragspligtige og/eller  

 indeholdelsespligtige har hjemsted.
 Stk. 2.  Ved tilmeldingen skal den registreringspligtige  

 på skemaer, der kan rekvireres hos told- og skatteregionen, give oplysning om  

 virksomhedens samlede registreringsforhold.
 Stk. 3.  Tilmelding skal ske inden 8 dage efter, at  

 bidragspligten og/eller indeholdelsespligten er indtrådt. Ændringer i de  

 meddelte oplysninger, herunder ophør af indeholdelsespligt eller  

 bidragspligt, skal meddeles inden 8 dage.
 § 2.  Efter registreringen tilsendes der den  

 registreringspligtige et registreringsbevis.
 § 3.  Hvis en bidragspligtig og/eller  

 indeholdelsespligtig med flere virksomheder har fået tildelt flere SE-numre,  

 og som følge heraf indbetaler indeholdt A-skat og indgiver angivelse herfor  

 særskilt for hver virksomhed, skal opgørelse, angivelse og indbetaling af  

 arbejdsmarkedsbidrag også ske særskilt.
 Stk. 2.  Hvis der mellem flere selvstændigt registrerede  

 bidragspligtige og/eller indeholdelsespligtige består et økonomisk fællesskab  

 med hensyn til ejerforholdet, og der som følge heraf er meddelt tilladelse  

 til, at indbetaling af indeholdt A-skat og indgivelse af angivelse herfor  

 sker under et, skal opgørelse, angivelse og indbetaling af  

 arbejdsmarkedsbidrag også ske under et.
 § 4.  Såfremt indkomst, hvoraf modtageren er  

 bidragspligtig efter lov om arbejdsmarkedsfonde § 7, stk. 1, litra a,  

 udbetales gennem en befuldmægtiget i medfør af kildeskattelovens § 46, stk.  

 4, skal denne tillige opgøre bidragsgrundlaget, beregne bidragets størrelse  

 samt foretage indeholdelse og indberetning.
 Indberetning mv.
 § 5.  Indberetning om indeholdte bidrag efter lov om  

 arbejdsmarkedsfonde § 11, stk. 1 og 6, for den enkelte bidragspligtige efter  

 lov om arbejdsmarkedsfonde § 7, stk. 1, i et kalenderår samt om det samlede  

 indeholdte bidrag for kalenderåret foretages til de statslige told- og  

 skattemyndigheder med samme frist, som gælder for indberetninger efter  

 skattekontrollovens § 7, stk. 1, jf. § 9 A.
 Stk. 2.  Arbejdsmarkedets Tillægspension foretager  

 indberetning til Told- og Skattestyrelsen om indeholdte bidrag i et  

 kalenderår i forbindelse med indberetning om indeholdte ATP-bidrag til brug  

 for årsopgørelsen.
 Stk. 3.  Ophører den indberetningspligtige med at udøve  

 den virksomhed, der begrunder indberetningspligten, skal endnu ikke  

 indberettede oplysninger indsendes inden 10 dage efter ophørsdagen.
 Stk. 4.  Den bidragspligtiges navn, adresse og  

 personnummer skal oplyses tillige med den indeholdelsespligtiges navn,  

 adresse og SE-nr.
 Stk. 5.  Indberetningen foretages i maskinelt læsbar  

 form efter regler, der fastsættes af de statslige told- og skattemyndigheder.
Stk. 6.  Den indberetningspligtige kan i stedet for den  

 i stk. 5 nævnte form vælge at foretage indberetningen på særlige blanketter,  

 der kan rekvireres hos told- og skatteregionerne.
Indberetningen foretages i  

 disse tilfælde til told- og skatteregionen i det område, hvor den  

 indeholdelsespligtige har hjemsted.
 Stk. 7.  Told- og Skattestyrelsen kan bestemme, at  

 indberetning foretages på anden måde end beskrevet i stk. 5 og 6.
 § 6.  Den bidragspligtige efter lov om  

 arbejdsmarkedsfonde § 7, stk. 1, skal til brug for indberetningen efter § 5,  

 stk. 1, samt efter lov om arbejdsmarkedsfonde § 11, stk. 5, oplyse den  

 indberetningspligtige arbejdsgiver m.fl. om navn, adresse og personnummer.  

 Har den pågældende ikke personnummer, oplyses alene navn og adresse - ved  

 udenlandsk adresse tillige hjemland.
 Stk. 2.  Den bidragspligtige skal underrette den  

 indberetningspligtige om ændringer i de opgivne identifikationsoplysninger  

 inden 1 måned efter, at ændringen er sket.
 Stk. 3.  Ved afgivelse af identifikationsoplysninger  

 skal der forevises fornøden dokumentation.
 Stk. 4.  Arbejdsgiveren m.fl. giver på grundlag af den  

 bidragspligtiges oplysninger Arbejdsmarkedets Tillægspension, pensionskasser  

 mv. oplysninger til brug for den i §§ 7 og 8 nævnte underretning.
 § 7.  Pensionskasser m.fl. skal senest den 1. juni i  

 året efter kalenderåret give den enkelte bidragspligtige efter lov om  

 arbejdsmarkedsfonde § 7, stk. 1, oplysninger om indeholdte bidrag af  

 indbetalinger som nævnt i lov om arbejdsmarkedsfonde § 8, stk. 1, litra c.
 § 8.  Den bidragspligtige efter lov om  

 arbejdsmarkedsfonde § 7, stk. 1, gives for hvert kalenderår på årsopgørelsen  

 oplysning om bidragets størrelse af indbetalinger til Arbejdsmarkedets  

 Tillægspension.
Opgørelse af bidragsgrundlag § 9.  For følgende indkomstarter, der er B-indkomst i  

 medfør af kildeskattelovens § 45, stk. 1, skal arbejdsgiveren ikke opgøre et  

 bidragsgrundlag:
 Stk. 2.  For bidragspligtige efter lov om  

 arbejdsmarkedsfonde § 7, stk. 1, opgøres og betales bidrag af de i stk. 1  

 nævnte indkomstarter efter lov om arbejdsmarkedsfonde § 11, stk. 4, og § 13,  

 stk. 3.
§ 10.  Bidrag, der skal opgøres, beregnes og  

 indeholdes efter lov om arbejdsmarkedsfonde § 11, stk. 1, 2. pkt., stk. 9 og  

 10, af værdien af privat anvendelse af formuegoder, beregnes i forhold til  

 længden af den lønperiode, - for fri bil dog mindst 1/12 af bilens  

 skattemæssige årsværdi - hvori formuegodet er til rådighed.
Opgørelse og  

 indeholdelse skal foretages på samme tidspunkt som opgørelse af og  

 indeholdelse i anden bidragspligtig indkomst, der udbetales eller godskrives  

 for den pågældende lønperiode.
Kan indeholdelse ikke ske i den udbetalte  

 eller godskrevne bidragspligtige indkomst, skal det resterende beløb om  

 muligt indeholdes i den bidragspligtige indkomst, der udbetales eller  

 godskrives for den følgende lønperiode inden for samme kalenderår.
Bidrag,  

 som ikke kan indeholdes inden for samme kalenderår, opkræves for  

 bidragspligtige efter lov om arbejdsmarkedsfonde § 7, stk. 1, særskilt af de  

 statslige told- og skattemyndigheder på grundlag af de oplysninger, der er  

 lagt til grund for skatteansættelsen.
For bidragspligtige efter lov om  

 arbejdsmarkedsfonde § 7, stk. 2, opgøres bidrag uanset 3. og 4. pkt. efter  

 reglerne i 2. pkt.
 Angivelse og indbetaling mv.
§ 11.  Inden udløbet af betalingsfristerne i § 13,  

 stk. 1, 2, 4 og 5, i lov om arbejdsmarkedsfonde, jf. dog § 15, skal den  

 bidragspligtige og/eller indeholdelsespligtige indgive angivelse til de  

 statslige told- og skattemyndigheder med oplysning om det i  

 angivelsesperioden i alt opgjorte og indeholdte bidrag mv.
Angivelsen skal  

 indsendes, uanset om der er foretaget opgørelse og indeholdelse eller ej i  

 den til grund for angivelsen liggende periode, jf. dog § 13.
 § 12.  Bidragspligtiges og/eller  

 indeholdelsespligtiges indbetalinger efter § 13, stk. 1, 2 og 4, i lov om  

 arbejdsmarkedsfonde, jf. dog § 15, skal angives på en blanket udsendt af de  

 statslige told- og skattemyndigheder.
Stk. 2.  Bidragsbeløbene skal anføres til betaling i de  

 rubrikker, der fremgår af blanketten.
Beløb skal angives i hele kroner.
 Stk. 3.  De statslige told- og skattemyndigheder kan  

 tillade, at angivelse og indbetaling af bidrag på nærmere fastsatte vilkår  

 sker med anvendelse af edb-medium.
 § 13.  Har en bidragspligtigpligtig og/eller  

 indeholdelsespligtig, som i bestemte måneder ikke foretager udbetaling af  

 A-indkomst, fået tilladelse til ikke at indgive angivelse vedrørende disse  

 måneder, skal der endvidere ikke ske angivelse af arbejdsmarkedsbidrag  

 vedrørende disse måneder.
 § 14.  Har de statslige told- og skattemyndigheder  

 efter udløbet af fristerne i § 13, stk. 1, 2 og 5, i lov om  

 arbejdsmarkedsfonde, jf. dog § 15, ikke modtaget den indeholdelsespligtiges  

 angivelse, kan de statslige told- og skattemyndigheder foretage en foreløbig  

 fastsættelse af arbejdsmarkedsbidraget til et skønsmæssigt beløb.
 Stk. 2.  Den indeholdelsespligtige skal betale et gebyr  

 på 150 kr. for en foreløbig fastsættelse efter stk. 1, jf. dog § 18, stk. 4.
§ 15.  For indeholdelsespligtige efter § 11, stk. 1 og  

 6, jf. § 11, stk. 10, i lov om arbejdsmarkedsfonde og bidragspligtige efter §  

 7, stk. 2, jf. § 9 og § 11, stk. 9, i lov om arbejdsmarkedsfonde, som nævnt i  

 stk. 2, forfalder indeholdt og opgjort bidrag til betaling for  

 bidragspligtige efter lov om arbejdsmarkedsfonde § 7, stk. 1, der har fået  

 udbetalt eller godskrevet bidragspligtig indkomst efter at retten til  

 indkomsten er erhvervet (bagudlønnede) den sidste hverdag (bankdag), og for  

 bidragspligtige, der har fået udbetalt eller godskrevet bidragspligtig  

 indkomst før retten til indkomsten er erhvervet (forudlønnede) første hverdag  

 (bankdag) i den måned indkomsten vedrører.
For bidragspligtige indbetalinger  

 til pensionsordninger omfattet af pensionsbeskatningslovens § 19, jf. lov om  

 arbejdsmarkedsfonde § 8, stk. 1, litra c, jf. § 9, stk. 1, og pensionskasser  

 og pensionsfonde omfattet af lov om arbejdsmarkedsfonde § 9, stk. 2,  

 forfalder opgjorte bidrag efter § 11, stk. 9, jf. § 11, stk. 2, i lov om  

 arbejdsmarkedsfonde til betaling den sidste hverdag (bankdag) i den måned  

 indbetalingerne sker til pensionsinstituttet m.fl.
Sidste rettidige  

 betalingsdag er forfaldsdagen.
For opgørelser og indbetaling af eventuelle  

 afstemningsbeløb, berigtigelser mv. vedrørende indeholdt og opgjort bidrag  

 for hele indkomståret er den sidste rettidige angivelses- og betalingsdag dog  

 den 17. januar.
Indbetalingen sker til de statslige told- og  

 skattemyndigheder.
Indeholdte og opgjorte bidrag for bagudlønnede og bidrag  

 opgjort efter 2. pkt. skal angives senest 2 hverdage forud for forfaldsdagen  

 for så vidt indbetalingen er kendt og besluttet, medmindre der sker  

 elektronisk angivelse.
For så vidt indbetalingen ikke er kendt eller  

 besluttet på det nævnte tidspunkt, angives den i den efterfølgende måned.  

 Indeholdte og opgjorte bidrag for forudlønnede skal angives senest på  

 forfaldsdagen.
Elektronisk angivelse skal være Told- og Skattestyrelsen i  

 hænde senest kl. 12 på forfaldsdagen.
 Stk. 2.  Stk. 1 gælder for bidrag indeholdt og opgjort  

 af:
 Stk. 3.  Finansministeren træffer afgørelse i de  

 tilfælde, hvor der opstår tvivl om, hvorvidt en indeholdelsespligtig og  

 bidragspligtig er omfattet af stk. 2, nr. 1, 2 og 3. Indenrigsministeren  

 træffer afgørelse i de tilfælde, hvor der opstår tvivl om, hvorvidt en  

 indeholdelsespligtig og bidragspligtig er omfattet af stk. 2, nr. 4, 5 og 6.
Stk. 4.  Hvis de indeholdelsespligtige og  

 bidragspligtige, der er nævnt i stk. 2, jf. stk. 1, i medfør af lov om  

 arbejdsmarkedsfonde § 13, stk. 6, ikke betaler indeholdte og opgjorte bidrag  

 vedrørende bagudlønnede rettidigt, skal der betales 1,3 pct., henholdsvis 1  

 pct., i månedlig rente for hver påbegyndt måned regnet fra den første i  

 måneden efter sidste rettidige indbetalingsdag.
For indeholdte og opgjorte  

 bidrag vedrørende forudlønnede skal der betales 1,3 pct., henholdsvis 1 pct.,  

 i månedlig rente for hver påbegyndt måned regnet fra den første i måneden.  

 For opgjorte bidrag efter stk. 1, 2. pkt., skal der betales 1 pct. i månedlig  

 rente for hver påbegyndt måned regnet fra den første i måneden efter sidste  

 rettidige indbetalingsdag.
 Stk. 5.  Hvis en indeholdelsespligtig og bidragspligtig,  

 der er nævnt i stk. 2, i medfør af lov om arbejdsmarkedsfonde § 13 A, stk. 2,  

 ikke har indgivet den i § 13 A, stk. 1, nævnte angivelse rettidigt, skal der  

 kun betales en afgift pr. måned, uanset den indeholdelsespligtige og  

 bidragspligtige er pligtig til at indgive flere angivelser, og disse ikke er  

 indgivet rettidigt.
§ 16.  Ophører en bidragspligtig og/eller  

 indeholdelsespligtig med at drive virksomhed, som har medført udbetaling  

 eller godskrivning af bidragspligtig indkomst, skal der senest 10 dage efter  

 ophørsdagen ske indbetaling af bidrag og indgives angivelse vedrørende tiden  

 siden udløbet af den seneste angivelsesperiode.
Indbetaling og angivelse sker  

 til told- og skatteregionen.
Regulering mv. af bidrag § 17.  For indeholdelsespligtige og bidragspligtige  

 efter lov om arbejdsmarkedsfonde § 11, stk. 1 og 6, og § 7, stk. 2, jf. § 11,  

 stk. 9, kan tilbagebetaling af for meget indeholdt og indbetalt bidrag,  

 medmindre særlige forhold taler imod, afvente, at den indeholdelsespligtige  

 og bidragspligtige modregner beløbet i den førstkommende indbetaling af  

 bidrag.
 Stk. 2.  For indeholdelsespligtige efter lov om  

 arbejdsmarkedsfonde § 11, stk. 5, skal tilbagebetaling ske senest 3 uger  

 efter, at de statslige told- og skattemyndigheder har modtaget angivelse  

 efter § 11. Kan de statslige told- og skattemyndigheder på grund af den  

 indeholdelsespligtiges forhold ikke foretage kontrol af angivelsen, afbrydes  

 udbetalingsfristen, indtil den indeholdelsespligtiges forhold ikke længere  

 hindrer kontrol.
 § 18.  Udgør indeholdte bidrag og bidrag opgjort efter  

 lov om arbejdsmarkedsfonde § 11, stk. 9, med eventuelt tillæg af beløb, som  

 skal indbetales efter kildeskattelovens § 56, stk. 1, under 25 kr., kan den  

 bidragspligtige og/eller indeholdelsespligtige undlade indbetaling.
 Stk. 2.  Tilbagebetaling til den bidragspligtige  

 og/eller indeholdelsespligtige skal kun finde sted, hvis beløbet sammen med  

 eventuel tilbagebetaling efter kildeskattelovens § 56, stk. 3, udgør 25 kr.  

 eller derover.
 Stk. 3.  Rente efter lov om arbejdsmarkedsfonde § 13,  

 stk. 6, 1. og 2. pkt., sammen med eventuel rente beregnet efter  

 kildeskattelovens § 63, stk. 2, opkræves altid med mindst 25 kr.
 Stk. 4.  Der beregnes ikke gebyrer for foreløbige  

 fastsættelser efter lov om arbejdsmarkedsfonde § 13, stk. 7, 2. pkt., i  

 tilfælde, hvor der over for den indeholdelsespligtige beregnes tilsvarende  

 gebyrer for samme forhold efter kildeskatteloven.
 § 19.  For bidragspligtige omfattet af lov om  

 arbejdsmarkedsfonde § 7, stk. 1, foretager de statslige told- og  

 skattemyndigheder i forbindelse med den skattemæssige årsopgørelse en  

 beregning af arbejdsmarkedsbidraget på grundlag af de oplysninger, der er  

 indgået i skatteansættelsen mv.
Stk. 2.  Hvis det ved den i stk. 1 nævnte beregning  

 eller ved en efterfølgende ændret opgørelse over arbejdsmarkedsbidrag  

 konstateres, at der ikke er betalt bidrag, eller at bidrag er betalt med et  

 for lavt beløb, skal den bidragspligtige indbetale det resterende beløb efter  

 der er foretaget eventuel modregning efter reglerne i kildeskattelovens § 62,  

 stk. 3, 3. pkt., § 62 A, stk. 3, 4. pkt. og § 62 A, stk. 4, 2. pkt., til de  

 statslige told- og skattemyndigheder, jf. dog § 21, 2. pkt.
Resterende beløb  

 forfalder til betaling den 1. efter den kalendermåned, hvor de statslige  

 told- og skattemyndigheder har givet den bidragspligtige meddelelse om  

 bidraget, med sidste rettidige betalingsdag den 20. i forfaldsmåneden, jf. i  

 øvrigt reglerne i lov om arbejdsmarkedsfonde § 13, stk. 3.
Stk. 3.  Såfremt beløb som nævnt i stk. 2 ikke er  

 indbetalt rettidigt, skal den bidragspligtige betale en statskassen  

 tilfaldende rente, der udgør 1 pct. pr. påbegyndt måned fra forfaldsdagen at  

 regne.
Renten kan ikke fratrækkes ved opgørelsen af den skattepligtige  

 indkomst.
 Stk. 4.  Falder den sidste rettidige betalingsdag på en  

 helligdag, lørdag eller søndag, forlænges fristen til den følgende hverdag.
Stk. 5.  Hvis det ved den i stk. 1 nævnte beregning  

 eller ved en efterfølgende ændret opgørelse over arbejdsmarkedsbidrag  

 konstateres, at der er betalt bidrag med et for stort beløb, tilbagebetales  

 det overskydende bidrag efter der er foretaget eventuel modregning efter  

 reglerne i lov om arbejdsmarkedsfonde § 15, stk. 1, 3. pkt., til den  

 bidragspligtige, jf. dog § 21, 1. pkt.
Fristerne i kildeskattelovens § 62,  

 stk. 3, 1. pkt., og § 62 A, stk. 4, 1. pkt., samt rentereglen i  

 kildeskattelovens § 62, stk. 3, 2. pkt., finder tilsvarende anvendelse for  

 tilbagebetalinger af overskydende bidrag.
Eventuelle renter efter 2. pkt. er  

 skattefri for modtageren.
§ 20.  For bidragspligtige omfattet af lov om  

 arbejdsmarkedsfonde § 7, stk. 2, foretager de statslige told- og  

 skattemyndigheder pr. 1. december efter udløbet af kalenderåret regulering af  

 bidragsgrundlaget og beregner bidraget for den foregående periode, jf. lov om  

 arbejdsmarkedsfonde § 15, stk. 3, 1. pkt., og giver oplysning herom til de  

 bidragspligtige inden den 1. marts i det efterfølgende år.
Såfremt ændringen  

 af bidragsgrundlaget medfører overskydende bidrag på under 50 kr. eller  

 restbidrag på under 100 kr., foretages der dog ikke regulering og  

 underretning over for den bidragspligtige.
 Stk. 2.  Restbidrag efter stk. 1 indbetales sammen med  

 den førstkommende indbetaling af indeholdte bidrag og bidrag opgjort efter  

 lov om arbejdsmarkedsfonde § 11, stk. 9. Overskydende bidrag modregnes i den  

 førstkommende angivelse og indbetaling af bidrag opgjort efter lov om  

 arbejdsmarkedsfonde § 11, stk. 9, medmindre særlige forhold taler imod.
§ 21.  Overskydende bidrag tilbagebetales kun til  

 bidragspligtige efter lov om arbejdsmarkedsfonde § 7, stk. 1 og 3, hvis  

 beløbet er 50 kr. eller derover.
For lidt betalt bidrag opkræves kun hos den  

 bidragspligtige, hvis beløbet er 100 kr. eller derover.
Lønindeholdelse § 22.  Pålæg om indeholdelse i løn mv., som nævnt i  

 kildeskattelovens § 73, stk. 1 og stk. 4-6, for ubetalte bidrag og rentebeløb  

 gives af told- og skatteregionen, jf. § 30, stk. 2, eller kommunerne, jf. §  

 30, stk. 1. Reglerne for inddrivelse af personlige skatter i kildeskatteloven  

 finder tilsvarende anvendelse.
 Stk. 2.  Pålægget skal være skriftligt og angive  

 indholdet af §§ 23 og 24.
§ 23.  Beløb, der er indeholdt af en  

 indeholdelsespligtig efter lov om arbejdsmarkedsfonde § 15, stk. 6, jf. § 13,  

 stk. 1 og 3, indbetales til den told- og skatteregion eller kommune, der har  

 givet den indeholdelsespligtige pålæg om indeholdelsen.
Flytter vedkommende  

 bidragspligtige eller indeholdelsespligtige med hensyn til  

 arbejdsmarkedsbidrag til en anden region eller kommune, kan  

 fraflytningsregionen eller -kommunen pålægge den indeholdelsespligtige at  

 foretage indbetaling til tilflytningsregionen eller -kommunen.
Det samme  

 gælder ved senere flytninger til andre regioner eller kommuner.
Stk. 2.  Samtidig med indeholdelsen skal den  

 indeholdelsespligtige give den bidragspligtige eller indeholdelsespligtige  

 med hensyn til arbejdsmarkedsbidrag skriftlig meddelelse om størrelsen af det  

 indeholdte beløb.
I meddelelsen skal angives den indeholdelsespligtiges navn,  

 adresse samt SE-nr. og navn og personnummer på den bidragspligtige eller  

 indeholdelsespligtige med hensyn til arbejdsmarkedsbidrag.
 Stk. 3.  De i stk. 1 nævnte beløb forfalder til betaling  

 den 1. i den kalendermåned, der følger efter indeholdelsen, og med sidste  

 rettidige betalingsdag den 15. i forfaldsmåneden.
 Stk. 4.  Falder den sidste rettidige betalingsdag på en  

 helligdag, lørdag eller søndag, forlænges fristen til den følgende hverdag.
 Stk. 5.  Ved indbetaling til en told- og skatteregion  

 eller kommune skal den indeholdelsespligtige give skriftlig meddelelse om  

 navn, adresse og personnummer på den bidragspligtige eller  

 indeholdelsespligtige med hensyn til arbejdsmarkedsbidrag samt størrelsen af  

 det indeholdte beløb.
 § 24.  Det påhviler den indeholdelsespligtige at  

 besvare skriftlige forespørgsler fra vedkommende told- og skatteregion eller  

 kommune angående pålæg, der er givet den pågældende om indeholdelse efter lov  

 om arbejdsmarkedsfonde § 15, stk. 6. Besvarelsen skal ske inden 14 dage efter  

 modtagelsen af forespørgslen.
Acontoordning for selvstændigt erhvervsdrivende § 25.  For selvstændigt erhvervsdrivende, der er  

 bidragspligtige efter lov om arbejdsmarkedsfonde § 7, stk. 3, er grundlaget  

 for opkrævning af foreløbige arbejdsmarkedsbidrag efter lov om  

 arbejdsmarkedsfonde § 12, stk. 1, det overskud fra selvstændig  

 erhvervsvirksomhed, der som personlig indkomst for det pågældende indkomstår  

 indgår i den erhvervsdrivendes forskudsregistrering efter kildeskattelovens  

 §§ 52-54.
 Stk. 2.  Er grundlaget efter stk. 1 opgjort med fradrag  

 af arbejdsmarkedsbidrag, tillægges arbejdsmarkedsbidraget.
 Stk. 3.  Foreløbige arbejdsmarkedsbidrag fastsættes som  

 summen af bidragssatserne efter lov om arbejdsmarkedsfonde § 5, jf. § 6, stk.  

 6, for det pågældende år ganget med det efter stk. 1 og stk. 2 opgjorte  

 grundlag.
Stk. 4.  Ændring af grundlaget for opkrævning af  

 foreløbige arbejdsmarkedsbidrag sker ved ændring af det forskudsregistrerede  

 virksomhedsoverskud.
Må det antages, at allerede betalte bidrag væsentligt  

 vil overstige det endelige bidrag, og vil det virke åbenbart urimeligt at  

 afvente tilbagebetaling i medfør af § 29, stk. 2, tilbagebetales det beløb,  

 som efter de statslige told- og skattemyndigheders skøn er betalt for meget,  

 straks til den bidragspligtige.
Anmodning om tilbagebetaling skal være  

 fremsat inden udgangen af det kalenderår, som bidraget vedrører.
Der ydes  

 ikke renter ved tilbagebetaling efter 2. pkt.
 Stk. 5.  Klage over grundlaget for opkrævning af  

 foreløbige arbejdsmarkedsbidrag sker ved klage over det forskudsregistrerede  

 virksomhedsoverskud.
 § 26.  Opkrævningen af foreløbige arbejdsmarkedsbidrag  

 sker efter reglerne i kildeskattelovens § 50 for opkrævning af foreløbig skat  

 af B-indkomst og formue med særskilt oplysning til de bidragspligtige om  

 grundlaget for størrelsen af de beregnede foreløbige arbejdsmarkedsbidrag.
 § 27.  Foreløbige arbejdsmarkedsbidrag forfalder til  

 betaling på samme tidspunkter og med samme tidspunkter for sidste rettidige  

 betalingsdag som B-skatter efter kildeskattelovens § 58.
 Stk. 2.  Foreløbige arbejdsmarkedsbidrag indbetales på  

 en særskilt konto hos de statslige told- og skattemyndigheder.
 § 28.  De foreløbigt opkrævede arbejdsmarkedsbidrag  

 modregnes i arbejdsmarkedsbidraget opgjort efter lov om arbejdsmarkedsfonde §  

 10, jf. § 11, stk. 7.
 Stk. 2.  Resterende beløb efter stk. 1 indbetales efter  

 der er foretaget eventuel modregning efter reglerne i kildeskattelovens § 62,  

 stk. 3, 3. pkt., § 62 A, stk. 3, 4. pkt., og § 62 A, stk. 4, 2. pkt., til de  

 statslige told- og skattemyndigheder, jf. dog § 21, 2. pkt., efter reglerne i  

 lov om arbejdsmarkedsfonde § 13, stk. 3.
Stk. 3.  Såfremt beløb som nævnt i stk. 2 ikke er  

 indbetalt rettidigt, skal den selvstændigt erhvervsdrivende betale en  

 statskassen tilfaldende rente, der udgør 1 pct. pr. påbegyndt måned fra  

 forfaldsdagen at regne.
Renten kan ikke fratrækkes ved opgørelsen af den  

 skattepligtige indkomst.
 Stk. 4.  Falder den sidste rettidige betalingsdag på en  

 helligdag, lørdag eller søndag, forlænges fristen til den følgende hverdag.
Stk. 5.  Overskydende beløb efter stk. 1 udbetales til  

 den selvstændigt erhvervsdrivende efter der er foretaget eventuel modregning  

 efter reglerne i lov om arbejdsmarkedsfonde § 15, stk. 1, 3. pkt., inden for  

 samme tidsrum som overskydende skat omfattet af kildeskattelovens § 62, stk.  

 3, 1. pkt., med tillæg af eventuel rente efter reglen i kildeskattelovens §  

 62, stk. 3, 2. pkt.
Eventuelle renter efter 1. pkt. er skattefri for  

 modtageren. § 21, 1. pkt., finder tilsvarende anvendelse.
 § 29.  Medfører en ændret opgørelse over  

 arbejdsmarkedsbidrag, at den selvstændigt erhvervsdrivende skal betale  

 yderligere bidrag, finder § 28, stk. 2-4, tilsvarende anvendelse for det  

 samlede bidrag.
Stk. 2.  Medfører en ændret opgørelse over  

 arbejdsmarkedsbidrag, at den selvstændigt erhvervsdrivende har betalt bidrag  

 med et for stort beløb, udbetales beløbet til den erhvervsdrivende efter der  

 er foretaget eventuel modregning efter reglerne i lov om arbejdsmarkedsfonde  

 § 15, stk. 1, 3. pkt., på samme tidspunkt som overskydende skat omfattet af  

 kildeskattelovens § 62 A, stk. 4, 1. pkt., med tillæg af eventuel rente efter  

 reglen i kildeskattelovens § 62, stk. 3, 2. pkt.
Eventuelle renter efter 1.  

 pkt. er skattefri for modtageren. § 21, 1. pkt., finder tilsvarende  

 anvendelse.
Opkrævning af bidragsrestancer § 30.  Bidragsbeløb, som nævnt i § 19, stk. 2, § 27,  

 stk. 1, § 28, stk. 2, og § 29, stk. 1, som ikke indbetales rettidigt,  

 inddrives tillige med renter og gebyrer ved Told- og Skattestyrelsens  

 foranstaltning med bistand af kommunerne efter reglerne i lov om  

 fremgangsmåden ved inddrivelse af skatter og afgifter mv.
 Stk. 2.  Indeholdte og opgjorte bidrag efter lov om  

 arbejdsmarkedsfonde § 11, stk. 1, 5, 6 og 9, som ikke indbetales rettidigt,  

 inddrives tillige med renter, afgifter og gebyrer ved Told- og  

 Skattestyrelsens foranstaltning efter reglerne i lov om fremgangsmåden ved  

 inddrivelse af skatter og afgifter mv.
Arbejdsmarkedsbidrag ved visse udlandsforhold § 31.  Personer, der har lønindkomst fra arbejdsgivere  

 her i landet, jf. lov om arbejdsmarkedsfonde § 7, stk. 1, og som efter lovens  

 § 7, stk. 4 eller 5, er fritaget for bidragspligt, skal underrette  

 arbejdsgiveren om, at der ikke skal indeholdes lønmodtagerbidrag af løn mv.  

 Arbejdsgiveren skal efter anmodning fra de statslige told- og  

 skattemyndigheder kunne godtgøre grundlaget for, at der ikke er foretaget  

 bidragsindeholdelse.
Stk. 2.  Selvstændigt erhvervsdrivende, jf. lovens § 7,  

 stk. 3, som efter lovens § 7, stk. 4 eller 5, er fritaget for bidragspligt,  

 skal senest samtidig med indgivelse af selvangivelse underrette de statslige  

 told- og skattemyndigheder om fritagelsen for bidragspligt.
De pågældende  

 skal efter anmodning fra de statslige told- og skattemyndigheder kunne  

 godtgøre grundlaget for bidragsfritagelsen.
 § 32.  Arbejdsgiveren underretter på grundlag af den i  

 § 31, stk. 1, nævnte underretning pensionskasser, herunder Arbejdsmarkedets  

 Tillægspension, forsikringsselskaber eller pengeinstitutter om, at der ikke  

 skal beregnes bidrag af dennes indbetalinger til pensionsordninger omfattet  

 af pensionsbeskatningslovens § 19 for den pågældende bidragsfritagne  

 lønmodtager.
 Stk. 2.  Den i § 31, stk. 1, nævnte underretning danner  

 tillige grundlag for arbejdsgiveres fritagelse for arbejdsgiverbidrag i  

 medfør af lov om arbejdsmarkedsfonde § 7, stk. 2.
 § 33.  Dokumentation for fritagelse for bidragspligt,  

 som nævnt i §§ 31 og 32, skal opbevares af arbejdsgivere, pensionskasser  

 m.fl. i 5 år efter udløbet af det pågældende regnskabsår.
 § 34.  Selvstændigt erhvervsdrivende, som er fritaget  

 for bidragspligt, jf. § 31, stk. 2, er også fritaget for betaling af de  

 tilsvarende løbende foreløbige bidrag efter lov om arbejdsmarkedsfonde § 12.  

 Dokumentation, som nævnt i § 31, stk. 2, skal i så fald fremlægges for  

 vedkommende told- og skatteregion i forbindelse med forskudsregistreringen.
Regnskabsaflæggelse § 35.  Indeholdelsespligtige samt bidragspligtige  

 efter lov om arbejdsmarkedsfonde § 7, stk. 2, skal føre regnskab over  

 bidragsgrundlag og indeholdelse og opgørelse af bidrag.
 Stk. 2.  Indeholdelsespligtige skal i  

 regnskabsmaterialet notere navn, adresse og personnummer på bidragspligtige  

 efter lov om arbejdsmarkedsfonde § 7, stk. 1.
Stk. 3.  Regnskabet over bidrag skal føres på særlige  

 konti i den bidragspligtiges og/eller indeholdelsespligtiges almindelige  

 bogføring.
Told- og Skattestyrelsens særlige regnskabshæfte kan også  

 anvendes.
Regnskabet skal føres på en klar og overskuelig måde, og det skal  

 indeholde sådanne specifikationer, at det kan danne grundlag for de statslige  

 told- og skattemyndigheders kontrol med beregningen af bidraget.  

 Bidragsgrundlagene og heraf beregnet bidrag skal bogføres således, at der  

 umiddelbart kan foretages en sammentælling af beregnet bidrag og  

 bidragsgrundlag for hver enkelt bidragspligtig efter lov om  

 arbejdsmarkedsfonde § 7, stk. 1, samt beregnet bidrag og bidragsgrundlag  

 efter lov om arbejdsmarkedsfonde § 9, jf. § 11, stk. 9.
Stk. 4.  Bogføringen for en opgørelsesperiode skal  

 omfatte beløb, som skal medregnes til bidragsgrundlagene i den pågældende  

 periode.
Personalegoder indgår i bidragsgrundlagene med de værdier, som  

 indgår i grundlaget for A-skattetræk.
Oplysning om grundlaget for  

 værdiansættelsen skal fremgå af de til grund for bogføringen liggende bilag.
 § 36.  De statslige told- og skattemyndigheder kan  

 kræve, at virksomhedens bogføring efter en nærmere angiven frist på mindst 14  

 dage skal være ajourført og afstemt til og med udgangen af den sidste  

 kalendermåned før kravets fremsættelse.
 § 37.  Den bidragspligtige og/eller  

 indeholdelsespligtige skal opbevare regnskabsmateriale, indberetninger og  

 underretninger i 5 år efter udløbet af det pågældende regnskabsår.
Henstand ved klage § 38.  Der kan efter ansøgning til vedkommende told-  

 og skatteregion gives henstand med betaling af bidrag og påløbne renter i  

 forbindelse med klager over de statslige told- og skattemyndigheders eller  

 Direktoratet for Social Sikring og Bistands afgørelser.
 Stk. 2.  Henstand gives med det bidragsbeløb mv., som  

 kan henføres til den påklagede afgørelse.
 Stk. 3.  Henstand kan tilsvarende efter fornyet  

 ansøgning gives ved indbringelse af afgørelser for domstolene.
Stk. 4.  Henstand gives for det tidsrum, hvor klagesagen  

 er under behandling eller retssagen verserer, dog ikke over 4 år.
Henstand  

 kan forlænges efter fornyet ansøgning.
 § 39.  Meddelelse af henstand efter § 38 kan gøres  

 betinget af sikkerhedsstillelse for henstandsbeløbet, når det skønnes, at  

 meddelelse af henstand vil indebære, at mulighederne for senere at inddrive  

 kravet forringes.
 § 40.  Er der i medfør af kildeskattelovens § 73 E  

 bevilget henstand med skattebetaling, omfatter henstanden eventuelle  

 bidragsbeløb mv., som kan henføres til den påklagede afgørelse over  

 skatteansættelsen.
Straffebestemmelser § 41.  Den, der forsætligt eller groft uagtsomt  

 overtræder §§ 1, 4, 5, stk. 1-4, §§ 6, 7, 10, 2., 3. og 5. pkt., §§ 11, 12,  

 stk. 1-2, § 15, stk. 1, §§ 16, 23, stk. 2 og 5, §§ 24, 31, 32, stk. 1, §§ 33,  

 35 eller § 37 straffes med bøde, medmindre højere straf er forskyldt efter  

 lov om arbejdsmarkedsfonde § 18, stk. 2. Bestemmelserne i lov om  

 arbejdsmarkedsfonde § 18, stk. 3, finder tilsvarende anvendelse.
 § 42.  Told- og skatteregionerne bemyndiges til efter  

 lov om arbejdsmarkedsfonde § 20, stk. 1, at tilkendegive, at en sag kan  

 afgøres ved en administrativ bøde efter reglerne i kildeskattelovens § 79.
Ikrafttrædelsesbestemmelser § 43.  Bekendtgørelsen træder i kraft den 1. januar  

 1997. Samtidig ophæves bekendtgørelse nr. 827 af 20. september 1994 og  

 bekendtgørelse nr. 636 af 20. juli 1995.
 Stk. 2.  § 15 har virkning fra og med kalenderåret 1997.
