 Overgangsregler  

 i bekendtgørelse om husdyr og arealkrav ved midlertidig afbrydelse af  

 dyreholdet.
 Direktoratet for  

 FødevareErhvervs skrivelse af 25. november 2005, j.nr. 3101-x-05-2818.
»--- De har i brev af 26. oktober  

 2005 på - - -'s vegne bedt om en udtalelse om, hvordan  

 overgangsbestemmelserne  

 i bekendtgørelsen om husdyrhold og arealkrav m.v. skal fortolkes i relation  

 til  

 situationer, hvor der foreligger en midlertidig afbrydelse eller reduktion i  

 driften af et husdyrhold, der er på den pågældende ejendom.
 Det er Deres opfattelse, at  

 formuleringen af overgangsbestemmelserne kan forstås således, at der består  

 en  

 ret til at bibeholde et husdyrhold af den størrelse, der var lovligt  

 etableret  

 den 7. august 1999, eventuelt med en udvidelse på op til 25 DE, indtil l.  

 september 2019, uden at reglerne om arealkrav m.v. skal opfyldes, og at dette  

 gælder uanset, om der har været en kortere eller længere afbrydelse i driften  

 af dette husdyrhold.
Som baggrund for Deres  

 opfattelse henviser De til, at der på miljøområdet foreligger en  

 administrativ  

 praksis for, at længerevarende ophold i en hidtil lovligt eksisterende  

 anvendelse af en ejendom kan indebære, at retten til denne anvendelse  

 bortfalder.
Da landbrugslovens regelsæt ikke indeholder retningslinjer for  

 fastsættelse af en kontinuitetsbrudsperiode, kan der efter Deres vurdering  

 inddrages  

 lovgivning og administrativ praksis fra sammenlignelige lovområder, der er  

 centrale for regulering af husdyrbrug, især planloven og  

 miljøbeskyttelsesloven.
De henviser til en afgørelse  

 af 12. januar 2005 fra Folketingets Ombudsmand (j.nr. 2003-1948-110), hvor  

 Ombudsmanden gør rede for administrativ praksis og lovbestemmelser vedrørende  

 kontinuitetsbrud i relation til reglerne i husdyrgødningsbekendtgørelsen og  

 miljøbeskyttelsesloven.
Efter de nævnte bestemmelser skal der normalt  

 foreligge  

 en afbrydelse på 3 år eller mere, for at der vil være tale om  

 kontinuitetsbrud.
Efter Deres opfattelse bør en  

 eventuel kontinuitetsbrudsperiode i relation til landbrugsloven ikke være  

 kortere end de nævnte 3 år, da spørgsmål om overholdelse af arealkravet ikke  

 kan siges at være et forhold, der har afgørende betydning for naboer,  

 hvorimod  

 der er tale om en mere generel samfundsmæssig interesse.
Det er især, hvor  

 der  

 skal varetages interesser for naboer, der kan have indrettet sig på den  

 pågældende  

 tilstand, at der kan være tale om en kortere periode.
 Endelig anfører De  

 supplerende, at hvis en husdyrbruger efter en afbrydelse eller reduktion af  

 et  

 dyrehold i en periode på f.eks. 5 år får tilladelse til at retablere  

 produktionen til det tidligere omfang i henhold til planloven og  

 miljøbeskyttelsesloven,  

 bør det også være muligt at tillade dette i relation til reglerne i  

 bekendtgørelsen om husdyrhold og arealkrav mv., hvis der er tale om et  

 bestående anlæg, der i overvejende grad endnu ikke er nedslidt.
Direktoratets bemærkninger Reglerne om husdyrhold og  

 arealkrav m.v. findes i bekendtgørelse nr. 421 af 3. juni 2005. Reglerne er  

 endvidere beskrevet i vejledning nr. 97 af 15. oktober 2002.
Overgangsreglerne findes i  

 bekendtgørelsens § 13. Det fremgår heraf, at for husdyrhold, som efter regler  

 i  

 medfør af landbrugsloven er lovligt etableret (eventuelt i forbindelse med en  

 udvidelse af husdyrhold) på en landbrugsejendom inden den 7. august 1999,  

 skal  

 reglerne om husdyrhold og arealkrav i §§ 3-7 være opfyldt senest den 1.  

 september 2019. Ved udvidelse af eksisterende husdyrhold skal  

 bekendtgørelsens  

 regler opfyldes, hvis der er tale om udvidelse på mere end 25 dyreenheder i  

 forhold til det husdyrhold, der var på ejendommen den 7. august 1999.
 I vejledningens afsnit 6  

 anføres det om overgangsbestemmelserne, at de tager sigte på at give  

 husdyrproducenter  

 tilstrækkelig mulighed for at tilpasse sig reglerne inden den 1. september  

 2019.
Baggrunden for  

 overgangsreglerne er således at give eksisterende husdyrproducenter mulighed  

 for at fortsætte en given husdyrproduktion uden at blive omfattet af reglerne  

 om husdyrhold og arealkrav.
Der er ikke i hverken loven  

 (eller lovens bemærkninger), bekendtgørelsen eller i vejledningen taget  

 stilling til, hvor stort et ophold i en given produktion, der må være, uden  

 at  

 retten til at bibeholde et husdyrhold af den størrelse, der var lovligt  

 etableret den 7. august 1999, mistes.
Det er således spørgsmålet, hvornår der  

 foreligger kontinuitetsbrud, dvs. hvornår den hidtidige produktion på  

 ejendommen må anses for afbrudt i et sådant omfang, at en genoptagelse af  

 produktionen skal betragtes som en ny etablering af produktionen, som skal  

 opfylde landbrugslovens regler om arealkrav.
Det fremgår bl.a. af den  

 omtalte afgørelse fra Ombudsmanden af 12. januar 2005, at der ved afgørelsen  

 af, om der foreligger kontinuitetsbrud, må tages udgangspunkt i, at der er  

 tale  

 om en ret for en indehaver af en virksomhed til at opretholde en produktion  

 af  

 en vis størrelse.
Hvis denne ret ikke udøves med en vis kontinuitet,  

 bortfalder  

 rettigheden.
 Det afgørende er således, i  

 hvor lang en periode og i hvilket omfang produktionen har været indstillet.
 Skov- og Naturstyrelsen har  

 ifølge Ombudsmanden i brev af 18. november 2004 om reglerne i  

 husdyrgødningsbekendtgørelsen  

 bl.a. udtalt, at manglende udøvelse af en virksomhed i mere end 3 år  

 medfører,  

 at godkendelsen bortfalder, og at der skal ansøges om ny godkendelse, hvis  

 virksomheden ønskes genoptaget.
Ombudsmanden anfører herefter  

 i sit brev af 12. januar 2005 (side 17) bl.a., at ved bedømmelsen af, om der  

 foreligger kontinuitetsbrud »må der efter min opfattelse lægges vægt på at i  

 alle de tilfælde hvor der i den miljøretlige lovgivning er taget stilling til  

 spørgsmålet om kontinuitetsbrud, er det fastlagt at der kræves en periode på  

 enten 3 eller 5 år før der foreligger kontinuitetsbrud.
Jeg har endvidere  

 lagt  

 vægt på at i de fleste tilfælde hvor det i praksis på ulovbestemt grundlag er  

 antaget at der forelå kontinuitetsbrud, har der foreligget en afbrydelse på  

 mindst 3 år.« Det er direktoratets  

 opfattelse, at landbrugslovens regler om husdyrhold og arealkrav skal ses i  

 sammenhæng med reglerne i husdyrgødningsbekendtgørelsen idet opgørelse af  

 husdyrholdets størrelse skal ske på grundlag af reglerne i  

 husdyrgødningsbekendtgørelsen, jf. § 1, stk. 3, i bekendtgørelsen om  

 husdyrhold  

 og arealkrav.
Det vil derfor være naturligt, at det principielt også er  

 tilsvarende regler, der gælder med hensyn til kontinuitetsbrud i relation til  

 landbrugslovens regler om arealkrav.
 Landbrugsloven indeholder  

 desuden i § 39 en regel om, at en tilladelse, der er meddelt efter loven,  

 bortfalder, hvis den ikke er udnyttet inden 3 år efter at være meddelt.
 På baggrund af ovennævnte,  

 herunder ombudsmandens bemærkninger i brev af 12. januar 2005, er det  

 direktoratets opfattelse, at der normalt skal være tale om en afbrydelse i  

 produktionen på mindst 3 år, før der kan være tale om et kontinuitetsbrud.
Dette betyder, at der normalt  

 kan genoptages et husdyrhold af indtil samme størrelse som tidligere, hvis  

 der  

 er tale om en afbrydelse på under 3 år.
Det er normalt en betingelse, at  

 husdyrholdet er bragt op på den oprindelige størrelse inden udløbet af 3  

 års-perioden.
 Hvis der derimod er tale om  

 en manglende udøvelse af virksomheden i mere end 3 år medfører det, at  

 husdyrholdet normalt ikke mere er omfattet af overgangsreglerne, idet der  

 ikke  

 er tale om en fortsat produktion, men om etablering af en ny  

 husdyrproduktion.
 Hvis en husdyrbruger efter en  

 afbrydelse af en husdyrproduktion i mere end 3 år får tilladelse til at  

 genoptage produktionen til det tidligere omfang i henhold til planloven og  

 miljøbeskyttelsesloven, f.eks. fordi bestående driftsbygninger fortsat er  

 egnede til husdyrproduktion, kan jordbrugskommissionen i særlige tilfælde  

 fravige bestemmelserne i §§ 3-7 og §§ 12-14 i bekendtgørelsen om husdyrhold  

 og  

 arealkrav, jf. bekendtgørelsens § 15, stk. 2, og afsnit 7 i vejledningen om  

 reglerne.
Endelig bemærkes, at der  

 derimod ikke gælder en sådan 3 års-regel ved anvendelsen af reglerne i  

 landbrugslovens § 33, stk. 2, hvorefter bestemmelserne om fortrinsstilling  

 ikke  

 finder anvendelse, hvis den eller de ejendomme, der ønskes erhvervet, er  

 under  

 eller vil blive nedbragt til en størrelse, hvor kravet til egen jord ikke kan  

 opfyldes.
I disse situationer skal vurderingen af, om kravet om egen jord kan  

 opfyldes, ske på grundlag af et årsgennemsnit af bestående husdyrhold for  

 ejendommen på erhvervelsestidspunktet, medmindre der er tale om ganske  

 særlige  

 forhold, f.eks. en midlertidig reduktion, enten ved besætningssygdom eller  

 ved  

 køb af en ejendom, hvor husdyrholdet inden for kort tid bringes op på samme  

 niveau som før ejerskiftet, jf. § 23, stk. 5, i landbrugslovsbekendtgørelsen  

 (bkg. nr. 421 af 3. juni 2005).
Med venlig hilsen ---« 1  

 Jf.
TfL 2005.206, TfL 2005.274, TfL 2006.48 og  

  

 Peter Mortensen  

  

 : Landbrugsloven  Landbrugets retsforhold II (2005)  

 s. 123.
