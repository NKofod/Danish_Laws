Indledende bemærkninger Ved lov nr. 699 af 17. oktober 1986 om ændring af lov om stempelafgift er  

 foretaget en række ændringer i stempelloven, som er indarbejdet i  

 lovbekendtgørelse nr. 805 af 1. december 1986.
De nye regler har virkning for dokumenter, hvis stempelpligt indtræder den  

 16. oktober 1986 eller senere. Ændringsloven er medtaget som bilag I til  

 dette cirkulære.
Bekendtgørelse nr. 700 af 17. oktober 1986, der er udstedt i  

 tilknytning til reglen i stempellovens § 57 A, stk. 6, er medtaget som bilag  

 II.
Cirkulæret indeholder følgende afsnit:
A.
Dokumenter om kreditkøb af lystfartøjer og visse typer løsøre (§ 41 A),  

 pkt. 1-8.
B.
Dokumenter om køb af rejser på kredit (§ 41 B), pkt. 9.
C.
Dokumenter om kontokøb (§ 45 B), pkt. 10-11.
D.
Dokumenter om leje af lystfartøjer og visse typer løsøre (§ 49 A), pkt.  

 12-13.
E.
Dokumenter om pant i ejerboliger (§ 57 A), pkt. 14-16.
F.
Dokumenter om pant i ejerboliger, der stemples med 1,5 pct. (§ 57 A,  

 stk. 3), pkt. 17-22.
G.
Dokumenter om pant i visse køretøjer og lystfartøjer (§ 57 A), pkt. 23.
H.
Stempling ved ændringer i pantebreves indhold, pkt. 24-28.
A.
Dokumenter om kreditkøb af lystfartøjer og visse typer løsøre (§ 41 A) 1. Efter de hidtidige regler om stempling af  

 dokumenter om overdragelse (lovens kapitel 6) har der ikke været forskel på  

 stemplet ved kontantkøb og kreditkøb.
Sondringen er indført med § 41 A,  

 hvorefter visse kreditkøbskontrakter skal stemples med 4 pct.
De dokumenter  

 om overdragelse, der ikke omfattes af § 41 A, skal stemples efter de  

 hidtidige regler i kapitel 6.
2. Efter § 41 A er dokumenter om overdragelse af  

 lystfartøjer og visse typer løsøre stempelpligtige med 4 pct., såfremt  

 vederlaget helt eller delvis forfalder til betaling senere end 3 måneder  

 efter dokumentets oprettelse.
Varens leveringstidspunkt har ingen betydning.
Forlænges en aftalt betalingsperiode til mere end tre måneder ved  

 påtegning eller oprettelse af et nyt dokument, skal der stemples med 4 pct.  

 af hele vederlaget.
Dokumenter uden angivelse af en bestemt tidsfrist for  

 betalingen omfattes ikke af § 41 A.
 Det løsøre (og lystfartøjer), der omfattes af § 41 A, er udtømmende  

 opregnet i § 41 A, stk. 2.
3. § 41 A, stk. 2, nr. 1-3, omfatter kun personbiler  

 til privat personbefordring, motorcykler til privat personbefordring og  

 campingvogne til beboelse.
Er køretøjet indregistreret eller skal det  

 indregistreres som nævnt, skal der stemples med 4 pct., selv om køretøjet  

 udelukkende anvendes erhvervsmæssigt.
 4. § 41 A, stk. 2, nr. 4, omfatter lystfartøjer.  

 Lystfartøjer, der anvendes erhvervsmæssigt f.eks. til udlejning - er også  

 omfattet af bestemmelsen.
 5. Efter § 41 A, stk. 2, nr. 5 og 6, er dokumenter om  

 kreditkøb af møbler og gulvtæpper samt foto-, smalfilms- og videokameraer  

 pålagt stempelafgift med 4 pct.
 6. De varer, der iøvrigt er pålagt forhøjet  

 stempelafgift, er radioer, fjernsyn, videoapparater m.m. og endvidere  

 artikler som bl.a. køleskabe, komfurer og vaskemaskiner, jf. § 41 A, stk. 2,  

 nr. 7-9.
§ 41  A, stk. 2, nr. 7, omfatter en række varer,  

 »der er omfattet af lov om forbrugsbegrænsende foranstaltninger, jf.  

 lovbekendtgørelse nr. 478 af 15. juli 1986.« Nr. 8 og 9 omfatter nogle varer, »der er omfattet af lov om  

 forskellige forbrugsafgifter, jf. lovbekendtgørelse nr. 479 af 15. juli  

 1986.« Disse to love er senere ændret, således at en række af de nævnte varer er  

 blevet fritaget for »punktafgiften«. Ændringerne af de to love har  

 ingen betydning for § 41 A.
Kreditkøbskontrakter om de pågældende  

 løsøregenstande skal fortsat stemples med 4 pct.
§ 41  A, stk. 3, indeholder en undtagelsesregel.
Efter  

 denne bestemmelse skal kreditkøbskontrakter om det i § 41 A, stk. 2, nr. 7-9,  

 nævnte løsøre ikke stemples med 4 pct., hvis løsøret efter sin type må  

 antages udelukkende at blive anvendt til erhvervsmæssigt formål.
Sondringen  

 går alene på løsørets art (f.eks. industrivaskemaskiner) og ikke på den  

 faktiske anvendelse.
Således skal f.eks. kreditkøbskontrakter, hvor et hotel  

 køber en række TV-apparater til installering på hotellets værelser, stemples  

 efter § 41 A, hvis der gives mere end 3 måneders kredit, uanset at formålet  

 med købet er erhvervsmæssig anvendelse.
 7. Såfremt der købes kontant eller på højst 3 måneders  

 kredit, eller såfremt købet ikke vedrører lystfartøjer eller det øvrige i §  

 41 A, stk. 2, nævnte løsøre, skal der stemples som hidtil, det vil sige med 4  

 promille for skibe (§ 39) og med 1 promille for løsøre (§ 41, stk. 1).
 Lystfartøjer eller løsøre i øvrigt (herunder motorkøretøjer) til  

 erhvervsmæssig handel (videresalg) er helt undtaget fra afgiftspligt (§ 41 A,  

 stk. 1, jf. § 41, stk. 2).
8. Stemplet udgør ifølge § 41 A, stk. 1, 4 pct. af  

 vederlaget, det vil sige prisen for den pågældende vare uden omkostninger  

 (f.eks. leveringsomkostninger) ved handelen, jf. § 15. Hverken renter eller  

 stempelafgift skal indregnes i vederlaget, der normalt vil være identisk med  

 kontantprisen incl. merværdiafgift.
Ved beregningen af stemplet er størrelsen  

 af den kontante udbetaling uden betydning.
 Ved salg af motorkøretøjer skal registreringsafgiften som hovedregel  

 holdes uden for stempelberegningen, jf. § 15, stk. 2, nr. 1. Ved stempling af  

 dokumenter om overdragelse af biler, motorcykler og campingvogne efter § 41 A  

 skal dog også registreringsafgiften medregnes til det stempelpligtige  

 vederlag, jf. § 41 A, stk. 4.
Hvis en kreditkøbsaftale indeholder aftale om levering af en  

 tjenesteydelse, holdes betalingen for tjenesteydelsen uden for  

 stempelberegningen.
Det kan f.eks. være service ud over en garantiperiode.
 Stempelafgift under 50 kr. skal ikke berigtiges jf. § 20, stk. 1.
B.
Dokumenter om køb af rejser på kredit (§ 41 B) 9. Dokumenter om køb af rejser har ikke hidtil været  

 omfattet af stempelloven.
Der er med § 41 B indført en regel, hvorefter  

 skriftlige aftaler om kredit ved køb af rejser stemples med 4 pct., hvis  

 vederlaget eller en del af dette forfalder til betaling senere end 3 måneder  

 efter rejsens påbegyndelse.
Bestemmelsen finder anvendelse uanset rejsens  

 længde og varighed.
Også tjenesterejser og rent erhvervsmæssige rejser  

 omfattes af bestemmelsen, hvis der gives kredit som anført.
C.
Dokumenter om kontokøb (§ 45 B) 10. Der har ikke tidligere været stempelpligt knyttet  

 til dokumenter om ret til kontokøb.
En sådan stempelpligt er indført med § 45  

 B.
Dokumenter om ret til kontokøb er ifølge § 45 B stempelpligtige med 4 pct.  

 af kontoaftalens maksimum.
Er der ikke angivet et maksimum, stemples der af  

 50.000 kr.
Der er ingen stempelpligt, hvis det af kontoaftalen fremgår, at  

 hele købesummen skal være betalt senest 3 måneder efter købet af den enkelte  

 vare.
Kontokøb er nærmere omtalt i § 3 i lov om køb på kredit.
Kontoaftaler til køb af varer til udelukkende erhvervsmæssig anvendelse  

 eller omsætning er stempelfri.
Det skal dog fremgå af kontoaftalen, at den  

 udelukkende giver adgang til køb af varer til det angivne formål.
Aftaler om betalingsformidling er ikke stempelpligtige.
Det gælder f.eks.  

 pengeinstitutternes »Dankort«, hvor eventuel kreditgivning beror på  

 aftale med det enkelte pengeinstitut.
Som nævnt i cirkulærets indledende bemærkninger omfatter ændringsloven kun  

 dokumenter, hvis stempelpligt er indtrådt den 16. oktober 1986 eller senere.  

 En kontoaftale oprettet før denne dato er derfor ikke stempelpligtig.
Ved  

 forhøjelse af maksimum på en sådan konto skal kun forhøjelsen stemples, jf.  

 dog pkt. 11.
 Ophæves en tidligere kreditramme på under 50.000 kr., skal der stemples  

 med 4 pct. af forskellen mellem 50.000 kr. og det hidtidige maksimum, jf. dog  

 pkt. 11.
11. Stempelafgiften skal ikke berigtiges, hvis den  

 beregnede afgift er mindre end 50 kr., jf. § 20, stk. 1. Der skal derfor ikke  

 stemples, hvis kreditrammen forhøjes med et beløb, som er mindre end 1.250  

 kr.
Ved flere forhøjelser gælder efter § 20, stk. 1, at den samlede afgift  

 for dokumenterne (forhøjelserne) skal betales, hvis beløbet mindst udgør 50  

 kr.
D.
Dokumenter om leje af lystfartøjer og visse typer løsøre (§ 49 A) 12. Efter stempellovens § 46 er lejekontrakter om  

 faste ejendomme, lejligheder eller værelser og om lokaler eller dele heraf  

 stempelpligtige med 1 pct. af den højeste årlige leje.
 Der har ikke tidligere været regler om stempelafgift for dokumenter om  

 leje af løsøre (og lystfartøjer). Efter § 49 A skal lejekontrakter om  

 lystfartøjer og løsøre, som omfattes af opregningen i § 41 A, stk. 2,  

 stemples med 4 pct., hvis lejeperioden er længere end 3 måneder.
13. Kontrakter om leje af køretøjer, lystfartøjer  

 eller løsøre i øvrigt som nævnt i § 41 A, stk. 2, nr. 1-6, skal ligesom ved  

 kreditkøb stemples, selv om det lejede udelukkende skal anvendes  

 erhvervsmæssigt.
Angår kontrakten f.eks. en personbil, der er indregistreret  

 til privat personbefordring, skal der stemples efter § 49 A.
Derimod kan de  

 varer, der er nævnt i § 41 A, stk. 2, nr. 7-9, udlejes stempelfrit, når de  

 efter deres type må antages udelukkende at blive anvendt til erhvervsmæssigt  

 formål, jf. § 41 A, stk. 3. (Omtalt i cirkulærets pkt. 6).
 Stemplet beregnes af vederlaget for hele lejeperioden, jf. § 49 A.
Er kontrakten indgået på ubestemt tid, skal der stemples efter reglerne i  

 § 18, hvilket som hovedregel vil medføre, at der skal stemples med 4 pct. af  

 10 gange den årlige leje.
Dette gælder, selv om der er aftalt en  

 opsigelsesfrist på højst tre måneder.
Er det i lejekontrakten aftalt, at den  

 automatisk løber videre ved kundens betaling af leje for en yderligere  

 periode, anses kontrakten for indgået på ubestemt tid.
 § 49  A finder ikke anvendelse på dokumenter om leje  

 af løsøre, hvis udlejningen sker i tilknytning til udlejning af fast ejendom.  

 »Fast ejendom« omfatter i denne forbindelse også f.eks. et værelse.  

 En aftale om leje af et møbleret værelse skal derfor kun stemples efter § 46,  

 det vil sige med 1 pct. af den højeste årlige leje.
 Ved skriftlig forlængelse af en lejekontrakt skal stempelafgiften  

 berigtiges i det omfang, den sammen med tidligere ikke-betalt afgift  

 vedrørende retsforholdet udgør mindst 50 kr., jf. punkt 11.
E.
Dokumenter om pant i ejerboliger (§ 57 A) 14. Efter de hidtidige regler har stemplet til  

 pantebreve i fast ejendom været uafhængig af arten af den pantsatte ejendom.  

 § 57 A indeholder regler, hvorefter visse dokumenter om pant i ejerboliger  

 (og visse køretøjer samt lystfartøjer, jf. cirkulærets afsnit G) skal  

 stemples med 4 pct. af det pantsikrede beløb.
Pantebreve i ikke-ejerboliger  

 stemples som hidtil med 1,5 pct. efter § 57.
15. § 57 A, stk. 3, indeholder en række  

 undtagelsesbestemmelser.
De pantebrevstyper, der er nævnt i stk. 3, skal kun  

 stemples med 1,5 pct. (efter § 57), selv om de giver pant i ejerbolig.  

 Undtagelsesreglerne omfatter pantebreve til sikkerhed for realkreditlån, det  

 vil sige lån i institutter omfattet af lov om realkreditinstitutter eller i  

 Dansk Landbrugs Realkreditfond.
Omfattet er tillige pantebreve til sikkerhed  

 for lån omfattet af § 2 i lov om realkreditlignende lån og andelsboliglån  

 m.v. (lov nr. 689 af 17. oktober 1986).
 Undtaget fra den forhøjede afgift er endvidere sælgerpantebreve og  

 pantebreve til sikkerhed for erhvervslån eller erhvervsmæssige garantier og  

 kreditter.
 Undtagelsesreglerne er omtalt i cirkulærets afsnit F.
16. Ved ejerbolig i relation til stempellovens § 57 A,  

 stk. 1, jf. stk. 2, forstås parcelhuse, rækkehuse og ejerlejligheder til  

 helårsbeboelse, enten til brug for ejeren eller opført med salg for øje, samt  

 fritidshuse.
Ubebyggede grunde, ejendomme der anvendes erhvervsmæssigt,  

 udlejningsejendomme eller andelsboligforeningers ejendomme er ikke  

 ejerboliger.
En ejendom anses for en ejerbolig, når byggeri til nævnte formål  

 påbegyndes.
Ejendommen betragtes fortsat som ejerbolig, selvom den i kortere  

 eller længere tid udlejes.
Om afgrænsningen af begrebet ejerbolig kan i  

 øvrigt henvises til realkreditlovgivningen, særlig § 13 i lov om  

 realkreditinstitutter.
 Ejendomme, der er bestemt til både erhverv og beboelse, anses for  

 ejerboliger, hvis mere end halvdelen af bruttoetagearealet er bestemt til  

 ejerens private brug.
 En ejendoms opdeling fremgår normalt af bygnings- og boligregisterets  

 oplysninger om ejendommen.
En erklæring i dokumentet om boligens art kan normalt lægges til grund for  

 stempelberegningen.
En erklæring kan f.eks. have følgende indhold:
»Af hensyn til stemplingen erklæres det, at de af pantet omfattede  

 bygninger har etageareal, hvoraf halvdelen eller mere er bestemt til  

 erhverv.« F.
Dokumenter om pant i ejerboliger, der stemples med 1,5 pct. (§ 57 A,  

 stk. 3) 17. De undtagelsesregler, der findes i § 57 A, stk. 3,  

 vedrører kun dokumenter om pant i ejerboliger.
Undtagelsesreglerne har altså  

 ingen betydning ved dokumenter om pant i lystfartøjer og visse køretøjer  

 (cirkulærets afsnit G). Ejerpantebreve i ejerboliger kan under ingen  

 omstændigheder falde ind under nogen af undtagelsesreglerne.
Sådanne  

 ejerpantebreve skal derfor altid stemples med 4 pct.
 18. Pantebreve til følgende institutter stemples med  

 1,5 pct., jf. § 57 A, stk. 3, nr. 1, litra a og b:
Kreditforeningen Danmark Nykredit Byggeriets Realkreditfond Industriens Realkreditfond Dansk Landbrugs Realkreditfond Der er ikke krav om særlige påtegninger eller erklæringer vedrørende  

 realkreditpantebreve.
19 a.
Efter § 57 A, stk. 3, nr. 1, litra c, stemples også pantebreve til  

 sikkerhed for lån omfattet af § 2 i lov om realkreditlignende lån og  

 andelsboliglån m.v. (lov nr. 689 af 17. oktober 1986) med 1,5 pct.
Lån til  

 midlertidig finansiering af nybyggeri, om- og tilbygning m.v. stemples også  

 med kun 1,5 pct., når lånet ved byggeriets afslutning forudsættes erstattet  

 af realkreditlån eller realkreditlignende lån, og lånet har en aftalt løbetid  

 på højst 2 år.
Et skadeløsbrev kan stemples efter § 57 A, stk. 3, nr. 1, litra c, hvis  

 det af skadesløsbrevet fremgår og er attesteret af långiver, at det er  

 udstedt udelukkende til sikkerhed for et realkreditlignende lån.
Lånet skal  

 være identificeret med konto-/lånenr., dato og lånets hovedstol.
 §§ 3-8 i lov nr. 689 af 17. oktober 1986 indeholder visse betingelser med  

 hensyn til lånets anvendelse og amortisering, som skal være opfyldt for at  

 lånet kan omfattes af § 2, jf. cirkulærets pkt. 19 c.
19 b.
Efter § 2 i loven kan realkreditlignende lån kun ydes af  

 institutter, der omfattes af - lov om banker og sparekasser m.v., - lov om visse kreditinstitutter, - lov om forsikringsvirksomhed og - lov om tilsyn med pensionskasser.
 Tilsynet med Banker og Sparekasser kan oplyse, om långiver er omfattet af  

 § 2.
§ 1,  litra c, i bekendtgørelse nr. 700 af 17. oktober  

 1986 indeholder nærmere regler om de påtegninger, der skal være på et  

 pantebrev, for at det kan passere med 1,5 pct. stempel efter § 57 A, stk. 3,  

 nr. 1, litra c.
Påtegningen kan f.eks. udformes således:
 »Af hensyn til stemplingen erklæres det, at pantebrevet er udstedt  

 til sikkerhed for et lån, der er omfattet af § 2 i lov om reakreditlignende  

 lån og andelsboliglån m.v. (lov nr. 689 af 17. oktober 1986).
 den . . . . . . .
 Ovenstående erklæring attesteres:
---------- 19 c.
Låneformålet skal være finansiering af opførelse, ejerskifte,  

 vedligeholdelse, opretning eller forbedringer af ejerboliger.
Loven  

 indeholder i §§ 3-6 regler om lånegrænser, løbetid og nedbringelsestid.
 § 7  indeholder særlige regler om ejendomme, der ikke  

 opfylder boliglovgivningens krav og om ejendomme, der ændrer karakter,  

 anvendes til flere formål m.v.
 § 8  bestemmer, at for lån ydet med variabel rente  

 skal der ved renteændringer ske en regulering af den årlige ydelse, således  

 at den oprindelige løbetid ikke overskrides.
 20. § 57 A, stk. 3, nr. 2, undtager sælgerpantebreve  

 fra den forhøjede afgift.
Ved sælgerpantebreve i relation til § 57 A forstås pantebreve, der i  

 forbindelse med ejendomshandler udstedes af køber til hel eller delvis  

 berigtigelse af købesummen.
Det skal fremgå af overdragelsesdokumentet, at  

 det pågældende pantebrev skal udstedes som (hel eller delvis) betaling for  

 købers erhvervelse af ejendommen.
 Ud over almindelige sælgerpantebreve (til sælger eller en af denne anvist  

 trediemand) omfatter bestemmelsen pantebreve, som køber i forbindelse med  

 handelen udsteder til en financier, der har finansieret købers indfrielse af  

 sælgerprioriteten.
Der stilles ikke krav om særlige erklæringer i denne forbindelse, men  

 stempelmyndigheden kan efter stempellovens § 24, stk. 1, afkræve parterne  

 fornøden dokumentation til beregning af afgiften.
Af ekspeditionsmæssige  

 grunde bør dokumentet påtegnes om, at det er udstedt til hel eller delvis  

 berigtigelse af købesummen.
 Sælgerpantebreve udstedt i forbindelse med handler, hvor køber og sælger  

 er samlevende ægtefæller, omfattes ikke af undtagelsesbestemmelsen, jf. § 57  

 A, stk. 3, nr. 2.
 Pantebreve, der udstedes i forbindelse med bodeling ved separation og  

 skilsmisse eller ved skifte af dødsboer, vil normalt være stempelfri efter §  

 75 eller § 77.
 21. Efter § 57 A, stk. 3, nr. 3, skal dokumenter,  

 herunder skadesløsbreve, hvorved en erhvervsdrivende stiller sikkerhed for  

 lån eller kredit, der optages, eller garanti, der ydes, til udelukkende  

 anvendelse for erhvervsvirksomheden, kun stemples med 1,5 pct.
Det direkte formål med långivningen er afgørende for, om et lån kan anses  

 for erhvervsmæssigt.
Ved bedømmelsen lægges forholdene på tidspunktet for  

 dokumentets oprettelse til grund for stemplingen.
Bestemmelsen omfatter også  

 pantebreve, som en anpartshaver eller en aktionær i et selskab udsteder  

 udelukkende til sikkerhed for selskabets erhvervsmæssige gæld.
Pantebreve, der er udstedt til sikkerhed for erhvervslån m.v., skal ifølge  

 bekendtgørelse nr. 700 af 17. oktober 1986, § 1, litra d, indeholde oplysning  

 om anvendelsen til udelukkende erhvervsmæssig virksomhed.
Långiver skal ved  

 påtegning på dokumentet attestere, at dokumentet er oprettet til dette  

 formål.
Desuden skal dokumentet være påført virksomhedens moms-nr. eller  

 SE-nr., f.eks. således:
 »Af hensyn til stemplingen erklæres, at pantebrevet er udstedt til  

 sikkerhed for lån eller kredit, der udelukkende skal anvendes til  

 erhvervsmæssigt formål.
 Pantsætters momsnr. . . . . . . og SE nummer . . . . . .
 den . . . . . .
(låntagers underskrift) Underskrevne långiver bekræfter foranstående.
 den . . . . . .
(långivers underskrift)» 22. Efter stempellovens § 62, stk. 5, er dokumenter om  

 lån mod håndpant i banker og sparekasser stempelfri, når lånet optages til  

 finansiering af byggearbejder på fast ejendom.
Ejerpantebreve i ejerboliger til sikkerhed for byggelån er stempelpligtige  

 med 4 pct. efter § 57 A, stk. 1, men efter § 57 A, stk. 4, jf. § 2 i  

 bekendtgørelse nr. 700 af 17. oktober 1986, er der adgang til at godtgøre 2,5  

 pct. af stempelafgiften af byggelånsejerpantebreve.
Godtgørelsesadgangen får  

 ingen betydning i de tilfælde, hvor den pantsatte ejendom var ubebygget på  

 tidspunktet for pantebrevets oprettelse, idet der da ikke er tale om pant i  

 en ejerbolig, jf. cirkulærets pkt. 16.
 Godtgørelse kan ske, når ejerpantebrevet helt aflyses senest 2 år efter  

 oprettelsen, og det udelukkende har tjent til sikkerhed for et lån til  

 gennemførelse af byggearbejder på fast ejendom.
 Ansøgning, bilagt det aflyste pantebrev, indsendes til den  

 stempelmyndighed, inden for hvis område ejendommen er beliggende.  

 Ejerpantebrevet skal påtegnes om, at det alene har tjent til sikkerhed for  

 byggelånet, hvilket skal attesteres af det pengeinstitut, som har ydet lånet,  

 f.eks. således:
 »Under henvisning til stempellovens § 57 A, stk. 4, jf. § 2 i  

 bekendtgørelse nr. 700 af 17. oktober 1986 erklæres, at det lån, som  

 nærværende ejerpantebrev har tjent til sikkerhed for, er anvendt til  

 finansiering af byggearbejder på ejendommen.
 den . . . . . .
(låntagers underskrift) Underskrevne långiver attesterer foranstående erklæring.
 den . . . . . .
(långivers underskrift)» G.
Dokumenter om pant i visse køretøjer og lystfartøjer (§ 57 A) 23. Efter § 57, stk. 1, er hovedreglen, at dokumenter  

 om pant i løsøre skal stemples med 1,5 pct. § 57, stk. 2, indeholder en  

 undtagelsesregel om pant i skibe (2 promille eller 1,5 pct.).
 Som en yderligere undtagelse fra § 57, stk. 1, indeholder § 57 A, stk. 1,  

 jf. stk. 5, en regel om, at dokumenter, der giver pant i personbiler til  

 privat personbefordring, motorcykler til privat personbefordring,  

 campingvogne til beboelse eller lystfartøjer, skal stemples med 4 pct.  

 Bestemmelsen omfatter de genstande, der er omtalt i § 41 A, stk. 2, nr. 1-4,  

 jf. cirkulærets pkt. 3 og 4.
Undtagelsesreglen i stempellovens § 41, stk. 2, (jf. cirkulærets pkt. 7)  

 gælder ikke i relation til pantsætning.
Selv om pantsætning sker i  

 forbindelse med pantsætters erhverv (f.eks. en bilforhandlers pantsætning af  

 eget varelager) skal der stemples med 4 pct.
Er køretøjet/skibet ikke omfattet af § 57 A, stk. 5, bør dette fremgå af  

 dokumentet.
En oplysning herom kan kræves dokumenteret ved forevisning af  

 f.eks. registreringsattest, jf. stempellovens § 24.
H.
Stempling ved ændringer i pantebreves indhold 24. Overdragelse af pantebreve til ny kreditor skal  

 som hidtil stemples med 1,5 pct. af restgælden.
Overdragelsen (transporten)  

 er ikke en låntagning, og den forhøjede afgiftssats skal derfor ikke  

 anvendes, jf. § 72 A.
 Indtræden af ny debitor i pantebreve, der er omfattet af § 57 A, skal som  

 udgangspunkt stemples som nyt retsforhold, jf. § 73. Undtagelsesreglerne i §  

 73, stk. 3, medfører dog afgiftsfritagelse for lån, der overtages ved  

 overdragelse af fast ejendom, medmindre restgælden ifølge pantebrevets  

 indhold forfalder til indfrielse ved ejerskifte.
 Transport af ejerpantebrev til ny ejer af pantet er fortsat stempelfri  

 efter stempellovens § 72, stk. 6, nr. 2, og § 73, stk. 3, nr. 3. Transport  

 til debitor af restgælden ifølge et pantebrev kan også ske stempelfrit (§ 72,  

 stk. 6, nr. 1), og debitors efterfølgende anvendelse af pantebrevet som  

 ejerpantebrev for restgældens vedkommende kræver heller ikke stempel.
25. En påtegning på f.eks. et ejerpantebrev om  

 inddragelse af en anden ejerbolig tilhørende pantsætter skal stemples efter §  

 57 A.
Identiteten i retsforholdet er dog bevaret, og der skal derfor kun  

 beregnes forskelsstempel med 2,5 pct. af ejerpantebrevets pålydende, såfremt  

 pantebrevet i forvejen er stemplet med 1,5 pct.
Dette gælder, selv om det  

 oprindelige pant var ejerbolig for debitor.
Fremtidige flytninger af  

 pantebrevet kan herefter ske stempelfrit, jf. § 10, stk. 2.
 På tilsvarende måde skal et løsøreejerpantebrev forskelsstemples, dersom  

 f.eks. pant i varelager eller driftsmidler ved påtegning på pantebrevet  

 udvides eller erstattes af pant bestående af køretøjer til privat  

 personbefordring m.v. eller lystfartøjer.
 Ved den nye pantsætning anses pantebreve oprettet inden den 2. marts 1977  

 som hidtil for stemplet med 1,5 pct., jf. lov nr. 79 af 9. marts 1977, § 2,  

 stk. 3.
26. Afløsningspantebreve, f.eks. ved sammenlægning af  

 flere pantebreve med pant i samme genstand og med samme debitor og kreditor,  

 er stempelfri som hidtil.
Det afløsende pantebrev skal have påtegning om  

 stempelbeløbet og afgiftsprocenten i de tidligere dokumenter, jf. § 11, stk.  

 1.
 27. Påtegning på et ejerpantebrev i en ejerbolig om  

 forhøjelse af pålydende stemples med 4 pct. af forhøjelsen, uanset om selve  

 ejerpantebrevet kun er stemplet med 1,5 pct.
 Ejerpantebreve uden personligt gældsansvar, der er stemplet af pantets  

 værdi, kan som hidtil forhøjes uden yderligere stempel, jf. § 10, stk. 2.
 28. Pantebreve og transportpåtegninger, der er til  

 ihændehaveren eller uden angivelse af fordringshaveren, stemples med 5,5  

 pct., hvis dokumentet omfattes af § 57 A, stk.1, jf. § 59, stk. 1.
