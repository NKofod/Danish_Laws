 Ved et særudstyr forstås et udstyr, som ikke leveres og fejlrettes af  

 teleadministrationerne, men som på de af teleadministrationerne angivne  

 vilkår kan tilsluttes en abonnentinstallation i det offentlige telefonnet.  

 Tilslutning er kun tilladt, hvis udstyret er godkendt af  

 teleadministrationerne som særudstyr.
 1. Udstyr, der af teleadministrationerne er godkendt  

 som særudstyr, skal være påsat et godkendelsesskilt med teksten:
 Særudstyr er normalt forsynet med en speciel trepolet stikprop  

 (gennemgangsstik) og må frit tilsluttes en stikkontakt i en  

 abonnentinstallation.
Særudstyr kan dog være forsynet med en fempolet stikprop og må i så fald  

 kun tilsluttes fempolet stikkontakt med brydekontakter, som på bestilling af  

 abonnenten opsættes af teleadministrationen.
Den fempolede stikkontakt  

 betales i henhold til de til enhver tid gældende vilkår og takster.
2. Teleadministrationerne har ved godkendelsen ikke  

 påtaget sig noget ansvar for særudstyrets funktion og kvalitet, men har alene  

 sikret sig i rimeligt omfang mod forstyrrelser og ulemper for driften af  

 telefonanlæggene.
Opmærksomheden henledes endvidere på, at uanset om et  

 udstyr er godkendt som særudstyr, vil sikkerheden for rigtig funktion  

 forringes jo flere særudstyr. der tilsluttes samme abonnentinstallation,  

 ligesom tilslutning af særudstyr kan begrænse anvendelsesmuligheden af  

 ekstrainstallationer leveret af teleadministrationerne.
 3. Teleadministrationerne forbeholder sig ret til at  

 ændre den transmissions-, signalerings- og centraltekniske funktion af  

 telefonanlæg med tilknyttede abonnentinstallationer, og de påtager sig ved  

 sådanne ændringer intet ansvar for, at tilsluttet særudstyr er anvendeligt.
 4. Abonnenten er forpligtet til i tilfælde af  

 indtrædende fejl uopholdeligt at fjerne særudstyret og først genindsætte det  

 efter fornøden fejlretning.
 Dersom særudstyret giver anledning til forstyrrelser eller ulemper for  

 driften af telefonanlæggene, skal det straks afbrydes eller fjernes.
Eventuelle omkostninger i den anledning eller til deraf følgende ændringer  

 af særudstyret er teleadministrationerne uvedkommende.
Eventuelle udgifter,  

 der påføres teleadministrationerne, kan pålægges abonnenten.
 5. Teleadministrationernes personale skal mod  

 forevisning af legitimation have uhindret adgang til at undersøge og afprøve  

 de til en abonnentinstallation tilsluttede særudstyr og har ret til at  

 frakoble særudstyr, som ikke overholder vilkårene for tilslutning og  

 anvendelse.
 6. Fejl i forbindelse med anvendelse af et særudstyr  

 skal meldes til det af leverandøren angivne sted og må ikke medføre  

 fejlmelding til teleadministrationen, medmindre det med sikkerhed er  

 konstateret, at fejlen ikke kan tilskrives særudstyret.
 Unødig fejlmelding til teleadministrationerne medfører, at abonnenten kan  

 pålægges at afholde de udgifter, der herved påføres disse.
 7. Teleadministrationerne påtager sig intet ansvar for  

 følgerne af driftsforstyrrelser i telefonnettet.
 8. Ud over de foran fastsatte vilkår gælder  

 abonnementsbetingelserne i »Vilkår og takster for  

 telefonabonnement«, som de er anført i teleadministrationernes  

 telefonbøger.
