Betænkning afgivet af Europaudvalget den 23. marts 2007 Betænkning over Forslag til folketingsbeslutning om revision  

 af Euratom-traktaten [af Rune Lund (EL) m.fl.] 1. Udvalgsarbejdet Beslutningsforslaget blev fremsat den 12. december 2006 og var  

 til 1. behandling den 8. februar 2007. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller beslutningsforslaget til  

  

 forkastelse.
 Et  

  

 mindretal  

  

 i  

 udvalget (SF) vil stemme hverken for eller imod beslutningsforslaget.
 Socialistisk Folkepartis medlem af udvalget betragter Euratom  

 som en uddateret og udemokratisk traktat, der ud over sit pro-a-kraft  

 grundlag  

 understøtter, at EU bruger uhørt mange af sine forskningsmidler på nuklear  

 forskning.
Dette fremgår klart af tallene for EUs forskningsbudgetter for  

 de kommende år.
Disse ser således ud:
   

 	  

 Energiforskning (minus  

 nuklear forskning): 2350 mio. euro for 7-års-perioden 2007-2013. Heraf er  

 minimum  

 halvdelen afsat til forskning i vedvarende energi og øget energieffektivitet.
  

 	  

 Nuklear forskning:  

 2751 mio. euro for 5-års-perioden 2007-2011. Heraf er næsten 2000 mio. euro  

 afsat til forskning i fusionsenergi (ITER-projektet), som i bedste fald vil  

 kunne byde på resultater, der kan anvendes i praksis om mange årtier.
Under  

 6.  

 rammeprograms 7-års-periode var der afsat 1350 mio. euro til nuklear  

 forskning.
 I runde tal betyder det, at der over de næste 5 år vil blive  

 brugt 3 euro på nuklear forskning hver gang, der bruges 1 euro på forskning i  

 vedvarende energi og øget energieffektivitet, som er den forskningsindsats,  

 vi  

 har enormt behov for for at kunne omstille vores økonomier til mindre  

 afhængighed  

 af fossile brændsler, mindre spild af energi og mere anvendelse af vedvarende  

 energi.
SF har tidligere fremsat beslutningsforslag om, at Danmark  

 aktivt skal arbejde for, at Euratoms låneramme ikke udvides, og om, at  

 Danmark  

 tilslutter sig Østrigs og Irlands ønske om at få en revision af  

 Euratom-aftalen  

 (Beslutningsforslag nr.
B 101 fra folketingsåret 2003-04). Enhedslistens  

 beslutningsforslag har en række punkter fælles  

 med SFs forslag.
Vi kan imidlertid ikke stemme for Enhedslistens  

 beslutningsforslag,  

 da det, ud over en række fornuftige punkter, indeholder et forslag om, at  

 Danmark ensidigt skal meddele, at man trækker sig ud af Euratom-traktaten.  

 Det  

 vil efter vores mening svække mulighederne for at få revideret  

 Euratom-traktaten,  

 fordi Danmarks stemme ikke længere vil være gældende.
I realiteten vil det  

 også  

 svække mulighederne for, at der ikke tilføres penge til Euratoms låneramme  

 (hvor kassen stort set er tom p.t.), idet denne kun kan udvides med  

 enstemmighed.  

 Her er det langt vigtigere at blive og gøre sin indflydelse gældende.
Dels  

 ved  

 at stemme imod, at lånerammen udvides.
Dels ved at arbejde for, at  

 Euratom-traktaten  

 revideres.
 Et  

  

 mindretal  

  

 i  

 udvalget (EL) indstiller forslaget til  

  

 vedtagelse  

 uændret.
 Enhedslistens medlem af udvalget vil desuden præcisere, at for  

 så vidt angår omtalen af Frankrigs brug af atomkraft i  

 bemærkningerne  

 til forslaget, så er det ca. 80 pct. af den franske elforsyning, der  

 kommer fra atomkraft.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Birgitte Josefsen (V)   

 Ellen Trane Nørby (V)   

 Morten Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Rasmus Prehn (S)   

 Niels Sindal (S)   

 Mette Gjerskov (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 59 Bilagsnr.
