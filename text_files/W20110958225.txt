Pressenævnets kendelse i sag nr. 11-70-00172 Resumé Klager  en person  klagede over artiklen 18-årig cyklist i livsfare: Kørt ned ved gymnasium i Kolding i JydskeVestkysten.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte nævnt i artiklen eller afbilledet, har hun ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over artiklen 18-årig cyklist i livsfare: Kørt ned ved gymnasium i Kolding og billedmaterialet hertil bragt på jv.dk den 24. november 2011, idet hun mener, at god presseskik er tilsidesat.
 [Klager] har til støtte for klagen bl.a. anført, at den omtalte cyklist er en af klagers datters studiekammerater.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte eller indirekte nævnt i artiklen eller afbilledet, har hun ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
