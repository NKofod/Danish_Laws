Tillægsbetænkning afgivet af Miljøudvalget den  2. april 2013 Tillægsbetænkning over Forslag til lov om ændring af lov om planlægning (Nye muligheder i landdistrikterne for erhverv og helårsboliger, ændring af regler om planlægning i kystområder og til butiksformål, ophævelse af tilvejebringelses- og tilslutningspligt til fællesantenneanlæg og opsætning af panelantenner og teknikskabe i landzone) [af miljøministeren (Ida Auken)]:
1. Udvalgsarbejdet Lovforslaget blev fremsat den 7. februar 2013 og var til 1. behandling den 21. februar 2013. Lovforslaget blev efter 1. behandling henvist til behandling i Miljøudvalget.
Udvalget afgav betænkning den 20. marts 2013. Lovforslaget var til 2. behandling den 2. april 2013, hvorefter det blev henvist til fornyet behandling i Miljøudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Spørgsmål Udvalget har efter afgivelse af betænkning over lovforslaget stillet 19 spørgsmål til miljøministeren til skriftlig besvarelse, som denne har besvaret, bortset fra fem spørgsmål, som forventes besvaret inden 3. behandling.
Optryk af tidsplaner Udkastet til tidsplan, den fastlagte tidsplan og den reviderede tidsplan for udvalgets behandling af lovforslaget er optrykt som bilag 2 til tillægsbetænkningen.
2. Indstillinger og politiske bemærkninger Et flertal i udvalget (S, RV, SF, EL, KF og IA) indstiller lovforslaget til vedtagelse i den affattelse, hvori det foreligger efter 2. behandling.
 Et mindretal i udvalget (V) vil redegøre for sin indstilling til lovforslaget ved 3. behandling.
 Et andet mindretal i udvalget (DF og LA) indstiller lovforslaget til forkastelse.
 Venstres og Dansk Folkepartis medlemmer af udvalget har bedt udvalget om at udskyde afgivelsen af tillægsbetænkningen, så Udvalget for Landdistrikter og Øer kunne få mulighed for at få svar på de spørgsmål, der er afledt af Udvalget for Landdistrikter og Øers samråd med miljøministeren den 2. april 2013. Udvalgets flertal (S, RV, SF, EL, KF og IA) har imidlertid ikke villet imødekomme dette ønske.
Venstres og Dansk Folkepartis medlemmer af udvalget finder, at processen omkring udvalgsarbejdet har været kritisabel.
For at illustrere denne proces har partierne bedt om at få optrykt det oprindelige udkast til tidsplan, den godkendte tidsplan og den reviderede tidsplan, som har ligget til grund for udvalgsarbejdet.
 Siumut, Sambandsflokkurin og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
Annette Lind (S) Flemming Møller Mortensen (S) Jens Joel (S) John Dyrby Paulsen (S) Mette Reissmann (S) Torben Hansen (S) Simon Kollerup (S) Lone Loklindt (RV) fmd.
Andreas Steenberg (RV) Lotte Rod (RV) Sanne Rubinke (SF) Steen Gade (SF) Per Clausen (EL) Jørgen Arbo-Bæhr (EL) Sara Olsvig (IA) Erling Bonnesen (V) Anne-Mette Winther Christiansen (V) Henrik Høegh (V) Birgitte Josefsen (V) Hans Christian Schmidt (V) Anni Matthiesen (V) nfmd.
Hans Christian Thoning (V) Eyvind Vesselbo (V) Jørn Dohrmann (DF) René Christensen (DF) Mette Hjermind Dencker (DF) Hans Kristian Skibby (DF) Villum Christensen (LA) Vivi Kier (KF) Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 147 efter afgivet betænkning Bilagsnr.
Titel Oversigt over spørgsmål og svar vedrørende L 147 efter afgivet betænkning Bilag 2 Tidsplaner for udvalgets behandling af lovforslaget og udkast hertil Tidsplaner og udkast til tidsplaner er optrykt efter ønske fra V og DF L 147 Om nye muligheder i landdistrikterne m.v.
 Af miljøministeren (Ida Auken).
Udkast til tidsplan for udvalgets behandling af lovforslaget Med venlig hilsen Morten Villumsen, udvalgssekretær L 147 Om nye muligheder i landdistrikterne m.v.
 Af miljøministeren (Ida Auken).
Tidsplan for udvalgets behandling af lovforslaget Med venlig hilsen Morten Villumsen, udvalgssekretær L 147 Om nye muligheder i landdistrikterne m.v.
 Af miljøministeren (Ida Auken).
