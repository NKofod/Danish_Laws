Betænkning afgivet af Kommunaludvalget den 7. juni 2005 Betænkning over Forslag til lov om kommunale  

 borgerservicecentre [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Der er stillet 7 ændringsforslag til lovforslaget.
Indenrigs- og  

 sundhedsministeren har stillet ændringsforslag nr. 2-7. Socialdemokratiets,  

 Det  

 Radikale Venstres, Socialistisk Folkepartis og Enhedslistens medlemmer af  

 udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 15. marts 2005. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 6 møder.
Teknisk gennemgang Mandag den 28. februar 2005 afholdt Indenrigs- og  

 Sundhedsministeriet en teknisk gennemgang af lovforslagene vedrørende  

 kommunalreformen i Kommunaludvalgets regi, herunder dette lovforslag.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 1. december 2004 dette  

 udkast til udvalget, jf. folketingsåret 2004-05, 1. samling, alm. del   

 bilag 66.  

 Indenrigs- og sundhedsministeren har som svar på udvalgets alm. del   

 spørgsmål  

 20 fra folketingsåret 2004-05, 1. samling, løbende oversendt kopi af de  

 indkomne høringssvar, og den 24. februar 2005 sendte indenrigs- og  

 sundhedsministeren et notat om høringssvarene til udvalget.
Andre møder Den 3. maj 2005 deltog udvalget i Folketingets Retsudvalgs  

 høring om retssikkerhedsmæssige konsekvenser af kommunalreformen.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Oluf Jørgensen, Danmarks Journalisthøjskole.
Spørgsmål Udvalget har stillet 16 spørgsmål til indenrigs- og sundhedsministeren  

 til skriftlig besvarelse, som denne har besvaret.
3. Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af indenrigs- og sundhedsministeren stillede ændringsforslag.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med det af mindretallet stillede ændringsforslag.
4. Politiske bemærkninger Venstres, Dansk  

 Folkepartis og Det Konservative Folkepartis medlemmer af udvalget  

  

 finder  

 det væsentligt, at den offentlige sektor indrettes på borgernes præmisser og  

 med udgangspunkt i deres behov.
Man skal ikke henvende sig flere forskellige  

 steder, før man finder den rette myndighed.
Heller ikke i forhold til  

 kommunernes egne opgaver skal borgerne henvende sig på flere forskellige  

 kontorer  

 og forvaltninger for at kunne få løst almindelige borgerrelaterede opgaver.  

 Kommunale borgerservicecentre skal derfor være borgernes hovedindgang til  

 kommunen selv og til den offentlige sektor generelt.
Formålet med lovforslaget er at fjerne uhensigtsmæssige  

 juridiske barrierer, der efter lovgivningen er for borgerservicecentrenes  

 varetagelse af opgaver for kommunen selv, for andre kommuner, for regionerne  

 og  

 for staten.
Dermed får kommunalbestyrelserne incitament til at oprette  

 borgerservicecentre.
Med lovforslaget sikres det, at der ikke er flere juridiske  

 barrierer for kommuner, som indretter sig på borgernes præmisser og benytter  

 et  

 borgerservicecenter i opgaveløsningen, end for kommuner, som ikke gør dette.  

 Lovforslaget  

 giver i forhold til de generelle forvaltningsretlige love borgerne samme  

 retsstilling, uanset om opgaverne løses helt eller delvis i et  

 borgerservicecenter eller ej.
Lovforslaget giver ikke borgerne en ringere  

 retssikkerhed.
Den undtagelse, der i lovforslagets § 3, stk. 3, foreslås fra  

 samtykkekravet i forvaltningslovens § 29, sikrer, at borgerservicecenteret i  

 den situation, hvor centeret fungerer som fremskudt del af den  

 fagforvaltning,  

 der ellers skulle behandle sagen, kan indhente de nødvendige oplysninger fra  

 denne del af kommunens forvaltning, men ikke fra andre.
Med undtagelsen  

 sikres,  

 at borgerservicecenteret får samme adgang til at indhente oplysninger, uanset  

 om borgerservicecenteret er organiseret som en særskilt del af kommunens  

 forvaltning eller ej.
Med undtagelsen rettes der således op på de forskellige  

 resultater, forvaltningslovens § 29 fører til, afhængigt af den måde  

 borgerservicecenteret er organiseret på.
Indenrigs- og Sundhedsministeriet og  

 Justitsministeriet vil foretage en generel gennemgang af de spørgsmål, der  

 vedrører forholdet mellem forvaltningslovens § 29 og kommunerne.
V, DF og KF  

 finder det vigtigt, at der med det samme tilvejebringes et fornuftigt  

 lovgrundlag for de nye kommunale borgerservicecentre, fordi disse snart vil  

 komme på tegnebrættet i så vel de eksisterende som de nye kommuner.
 Videregivelsesreglerne i lovforslagets § 3, stk. 1, 2 og 6,  

 sikrer, at der kan udveksles oplysninger i det omfang, det er sagligt og  

 nødvendigt, når et borgerservicecenter  i borgerens interesse   

 samarbejder  

 med en anden myndighed om den samme opgave.
Aktindsigtsreglen i lovforslagets § 3, stk. 5, er kun relevant i  

 situationer, hvor et borgerservicecenter udfører en opgave på vegne af en  

 anden  

 myndighed (den ansvarlige myndighed), og hvor borgerservicecenteret sender et  

 dokument med interne overvejelser til den ansvarlige myndighed, i forbindelse  

 med at denne myndighed kontrollerer, at borgerservicecenteret udfører opgaven  

 tilfredsstillende.
Der findes tilsvarende regler på andre områder, hvor en  

 myndighed udøver tilsyn eller kontrol med en anden myndighed.
V, DF og KF finder, at det er af stor betydning, at kommunale  

 borgerservicecentre, som kan fungere som hovedindgangen til den offentlige  

 sektor, så hurtigt som muligt sættes på dagsordenen i de eksisterende og de  

 nye  

 kommuner.
Lovforslaget med dets regler om samtykke i ansøgningssager,  

 videregivelse  

 og aktindsigt er netop egnet hertil.
Socialdemokratiets, Det  

 Radikale Venstres, Socialistisk Folkepartis og Enhedslistens medlemmer af  

 udvalget  

  

 støtter oprettelsen af borgerservicecentre.
For langt de fleste  

 borgere og virksomheder vil det være en lettelse, at mange elementer i en  

 samlet sagsbehandling samles ét sted.
Med placeringen af borgerservicecentre  

 i  

 lokalområderne kan den højere kvalitet og effektivitet i sagsbehandlingen  

 over  

 for den enkelte borger eller virksomhed kombineres med nærhed til borgerne.
 Flere kommuner har med deres opbygning af borgerservicecentre  

 vist vejen til en sådan bedre betjening af borgerne.
Men under Folketingets behandling af lovforslaget, er det kommet  

 frem, at lovforslaget indeholder principielle indskrænkninger i borgernes  

 rettigheder.
Borgerne mister kontrollen med de personfølsomme oplysninger,  

 idet  

 samtykkereglerne udvandes, ligesom den åbne forvaltningstradition svækkes  

 betydeligt, idet reglerne om aktindsigt ofte bliver ubrugelige.
 Når fagfolk, herunder praktikere fra frontløberkommunerne,  

 samtidig erklærer, at det ikke ville medføre nogen praktiske problemer, hvis  

 samtykkereglerne skulle komme i anvendelse på borgerservicecentrene, stiller  

 S,  

 RV, SF og EL sig helt uforstående over for, hvorfor regeringen så alligevel  

 står fast på at svække disse regler.
S, RV, SF og EL anerkender, at regeringen har forsøgt at løse de  

 rejste retssikkerhedsproblemer.
Men regeringens ændringsforslag er på én gang  

 uklare og meget omfattende.
Det er ikke tilfredsstillende at gennemføre  

 sådanne  

 ændringer i væsentlige retssikkerhedsbestemmelser uden at have lavet et  

 grundigt forarbejde med inddragelse af relevante sagkyndige og daglige  

 praktikere.
 Da der desuden igennem de seneste mange år er sket omfattende  

 ændringer i den form, hvorunder borgerne serviceres i den offentlige  

 forvaltning, herunder med den intense inddragelse af teknologiske løsninger,  

 er  

 det relevant at sætte et grundigt udvalgsarbejde i gang, der kan afdække de  

 ændringer  

 af den generelle lovgivning om borgernes retssikkerhed og rettigheder, der er  

 nødvendige for at opretholde en god balance mellem retssikkerheden og den  

 effektive service.
Det er ikke acceptabelt at ændre på tingenes tilstand for så  

 efterfølgende gennem et internt udvalgsarbejde at afdække, om det er en  

 forsvarlig løsning, der er blevet gennemført.
Der ønskes derfor igangsat et  

 udvalgsarbejde med inddragelse af eksterne sagkyndige og repræsentanter for  

 relevante  

 aktører for på den måde at sikre, at de grundlæggende retsprincipper  

 overlever  

 strukturreformen.
Endvidere er loven for uklar, når det gælder ansvarsplacering  

 hos det offentlige.
Også her stilles borgeren ringere end i dag, og derfor  

 ønsker mindretallet det slået fast, at den delegerende myndighed hæfter for  

 den  

 delegerede, jf.
Retsudvalgets høring den 3. maj 2005.
S, RV, SF og EL henviser endelig til vores betænkningsbidrag  

 til lovforslag nr.
L 65 (regionsloven), hvor der er redegjort  

 for S, RVs, SFs og ELs generelle holdninger til  

 den samlede strukturreform.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Til § 3 Af  

 	  

 et  

  

 mindretal  

  

 (S, RV, SF og EL):
 1)  


  

 Stk.  

 1-3, 5  

  

 og  

  

 6  

  

 udgår.
 Stk. 4 bliver herefter stk. 1.
[Opretholdelse af forvaltningslov og persondatalov] Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (V, DF og KF):
 2)  


  

 Stk.  

 1  

  

 og  

  

 2  

  

 affattes således:
»  

  

 Varetager et borgerservicecenter en  

 administrativ borgerbetjeningsopgave for en anden myndighed, kan denne  

 myndighed videregive oplysninger til borgerservicecenteret.
Det gælder dog  

 kun,  

 såfremt videregivelsen er fornøden til borgerservicecenterets varetagelse af  

 opgaven.
Stk. 2.  

  

 Varetager et  

 borgerservicecenter en administrativ borgerbetjeningsopgave for en anden  

 myndighed, kan borgerservicecenteret til denne myndighed videregive de  

 oplysninger, som borgerservicecenteret er i besiddelse af som følge af  

 varetagelsen af opgaven.
Det gælder dog kun, såfremt videregivelsen er  

 fornøden  

 til myndighedens varetagelse af tilknyttede opgaver eller tilsyns- og  

 kontrolopgaver  

 i forhold til borgerservicecenterets opgavevaretagelse.« [Præcisering af videregivelsesreglerne] 3)  


  

 Stk.  

 5  

  

 affattes således:
»Stk. 5.  

  

 Når et  

 borgerservicecenter i medfør af stk. 2 videregiver arbejdsdokumenter, der i  

 henhold  

 til lov om offentlighed i forvaltningen og forvaltningsloven er interne, til  

 en  

 anden myndighed, mister dokumenterne ikke som følge af videregivelsen deres  

 interne karakter.
Det samme gælder interne miljøoplysninger omfattet af lov  

 om  

 aktindsigt i miljøoplysninger.
Det gælder dog kun, såfremt videregivelsen er  

 fornøden til myndighedens varetagelse af tilsyns- og kontrolopgaver i forhold  

 til borgerservicecenterets opgavevaretagelse.« [Begrænsning af bestemmelsen om arbejdsdokumenters bevarelse af  

 deres interne karakter] 4)  

  

 I s  

  

 tk. 6  

  

 ændres »stk. 1, 2 og 5« til: »stk. 1 og 2«.
[Konsekvens af nr. 3] Ny paragraf 5)  

  

 Efter § 3 indsættes som ny paragraf:
 »§ 01.  

  

 I skatteforvaltningsloven,  

 jf. lov nr. 427 af 6. juni 2005, foretages følgende ændring:
01)  

  

 I  

  

 § 16, stk. 3,  

  

 ændres »§ 3, stk. 1, 2 og  

 5« til: »§ 3, stk. 1 og 2«.« [Konsekvens af nr. 3] Til § 4 6)  

  

 I  

  

 stk. 1  

  

 ændres »oktober« til: »november«.
[Ændring af ikrafttrædelsesdato] Ny paragraf 7)  

  

 Efter § 4 indsættes som ny paragraf:
»§ 02.  

  

 Forslag til revision af §  

 3, stk. 3, fremsættes for Folketinget senest i folketingsåret 2008-09.« [Revisionsbestemmelse] Bemærkninger Til nr. 1 Med ændringsforslaget sikres det, at borgerservicecentrene  

 fungerer i overensstemmelse med de gældende regler i forvaltningslovens §§ 28  

 og 29 samt persondatalovens § 8, stk. 3.
Det er ikke tilfredsstillende, at kendte og afprøvede  

 bestemmelser om borgernes retssikkerhed bøjes eller fjernes i forbindelse med  

 en ændring af indretningen af den offentlige forvaltning.
Denne ændring  

 skulle  

 gerne i et og alt være til gavn for borgerne og ikke indeholde risiko for  

 uforudsigelige problemer.
Det er konstateret, at de praktiske vanskeligheder med at  

 indhente det fornødne samtykke fra borgerne er absolut overskuelige.
Dette er  

 den klare melding fra et af de større borgerservicecentre, der har fungeret  

 med  

 stor succes gennem de senere år, og som på mange måder har dannet forbillede  

 for lovforslaget.
 Da der igennem de seneste mange år er sket omfattende ændringer  

 i den form, hvorunder borgerne serviceres i den offentlige forvaltning,  

 herunder med den intense inddragelse af teknologiske løsninger, er det  

 relevant  

 at sætte et grundigt udvalgsarbejde i gang, der kan afdække de ændringer af  

 den  

 generelle lovgivning om borgernes retssikkerhed og rettigheder, der er  

 nødvendige for at opretholde en god balance mellem retssikkerheden og den  

 effektive service.
Det er ikke acceptabelt at ændre på tingenes tilstand for så  

 efterfølgende gennem et internt udvalgsarbejde at afdække, om det er en  

 forsvarlig løsning, der er blevet gennemført.
Der ønskes derfor igangsat et  

 udvalgsarbejde med inddragelse af eksterne sagkyndige og repræsentanter for  

 relevante  

 aktører.
Til nr. 2 Med ændringen præciseres rækkevidden af bestemmelserne i stk. 1  

 og 2.
 Bestemmelserne gælder fortsat alene for udveksling af  

 oplysninger i de særlige situationer, hvor et borgerservicecenter, inden for  

 de  

  ret snævre  rammer, som lovforslagets § 2, stk. 2, giver,  

 udfører en  

 administrativ borgerbetjeningsopgave på vegne af en anden myndighed (den  

 ansvarlige myndighed).
 Bestemmelserne gælder ikke, hvor et borgerservicecenter og en  

 anden kommune, region eller statslig forvaltning som led i den enkelte  

 myndigheds egen selvstændige opgavevaretagelse ønsker at udveksle  

 oplysninger.  

 I disse situationer gælder de almindelige videregivelses- og  

 behandlingsregler  

 i forvaltningsloven, persondataloven og eventuel særlovgivning.
 Bestemmelserne giver fortsat kun adgang til videregivelse af  

 oplysninger i det omfang, videregivelsen er fornøden, det vil sige saglig og  

 nødvendig.
 Bestemmelsen i stk. 1 regulerer videregivelse af oplysninger fra  

 den ansvarlige myndighed til borgerservicecenteret.
 Bestemmelsen i stk. 2 regulerer videregivelse af oplysninger fra  

 borgerservicecenteret til den ansvarlige myndighed.
Stk. 2 giver adgang til videregivelse af oplysninger i tilfælde,  

 hvor den ansvarlige myndighed varetager opgaver, som er tilknyttet  

 borgerservicecenterets opgaver.
Det vil sige situationer, hvor  

 borgerservicecenteret  

 og den ansvarlige myndighed varetager hver sin del af den samme  

 administrative  

 borgerbetjeningsopgave (integreret sagsbehandlingsforløb). I et integreret  

 sagsbehandlingsforløb kan den ansvarlige myndighed have behov for at modtage  

 oplysninger fra borgerservicecenteret for at kunne løse sin del af den  

 pågældende opgave, f.eks. træffe afgørelse i en sag, i hvilken borgeren har  

 indleveret en ansøgning i en anden kommunes borgerservicecenter.
Der henvises  

 til lovforslagets almindelige bemærkninger, afsnit 4.6.1., nr. 2.
 Med præciseringen klargøres, at bestemmelsen gælder, uanset den  

 ansvarlige myndighed ikke konkret har anmodet om at modtage de pågældende  

 oplysninger fra borgerservicecenteret, f.eks. hvor en borger indgiver en  

 ansøgning i et borgerservicecenter, som herefter sender den videre til den  

 myndighed, som har kompetencen til at træffe afgørelse i sagen.
Stk. 2 giver endvidere adgang til videregivelse af oplysninger i  

 tilsyns- og kontroltilfælde.
Når en opgave efter lovgivningen påhviler en  

 myndighed,  

 kan myndigheden ikke ved at overlade udøvelsen af opgaven til en kommune(s  

 borgerservicecenter) fralægge sig ansvaret for opgaven.
Der henvises til  

 lovforslagets almindelige bemærkninger, afsnit 4.8.1.2. Myndigheden har  

 fortsat  

 det overordnede ansvar og kan som følge heraf altid tilbagekalde overladelsen  

 generelt eller i det konkrete tilfælde.
Myndigheden kan endvidere foretage  

 stikprøvekontrol eller indhente akterne i en konkret sag med henblik på at  

 tage  

 stilling til en klage fra en borger.
Til nr. 3 Med ændringen begrænses lovforslagets § 3, stk. 5, til alene at  

 gælde i situationer, hvor en myndighed udfører tilsyns- og kontrolopgaver i  

 forhold til borgerservicecenterets opgavevaretagelse.
Interne  

 arbejdsdokumenter,  

 som videregives til en ansvarlig myndighed til brug for myndighedens tilsyns-  

 eller kontrolopgaver i forhold til borgerservicecenterets opgavevaretagelse,  

 mister således ikke deres interne karakter som følge af videregivelsen.
Dette skal ses i sammenhæng med, at når en opgave efter lovgivningen  

 påhviler en myndighed, kan myndigheden ikke ved at overlade udøvelsen af  

 opgaven til en kommune(s borgerservicecenter) fralægge sig ansvaret for  

 opgaven.
Der henvises til lovforslagets almindelige bemærkninger, afsnit  

 4.8.1.2. Myndigheden har fortsat det overordnede ansvar og kan som følge  

 heraf  

 altid tilbagekalde overladelsen generelt eller i det konkrete tilfælde.  

 Myndigheden kan endvidere foretage stikprøvekontrol eller indhente akterne i  

 en  

 konkret sag med henblik på at tage stilling til en klage fra en borger.
 Ændringen indebærer, at i andre situationer, hvor et  

 borgerservicecenter udveksler interne arbejdsdokumenter med en anden kommune,  

 en region eller en statslig myndighed, vil de almindelige regler i  

 offentlighedsloven og forvaltningsloven om interne arbejdsdokumenter   

 herunder  

 hvornår sådanne dokumenter mister deres interne karakter  finde  

 anvendelse.
Til nr. 4 Ændringen er en følge af, at rækkevidden af lovforslagets § 3,  

 stk. 5, foreslås begrænset til kun at gælde i tilfælde, hvor en myndighed  

 udfører tilsyns- og kontrolopgaver i forhold til borgerservicecenterets  

 opgavevaretagelse i forbindelse med, at borgerservicecenteret udfører opgaver  

 på vegne af denne myndighed.
Der henvises til ændringsforslag nr. 3 ovenfor.
Lovforslagets § 3, stk. 6, omfatter ikke situationer, hvor en  

 kommune(s borgerservicecenter) udfører en opgave på vegne af en anden  

 myndighed.
Den gælder alene i tilfælde, hvor kommunen og myndigheden efter  

 lovgivningen udfører hver sin del af samme opgave.
Som eksempel kan nævnes  

 behandlingen af en skattesag, hvor borgerservicecenteret modtager  

 dokumentation  

 eller lignende fra en borger i en sag, som skal behandles af et statsligt  

 skattecenter.
Et andet eksempel er behandlingen af en pasansøgning, hvor  

 borgerservicecenteret i nogle tilfælde, hvor ansøgningen ikke umiddelbart kan  

 imødekommes, foretager visse sagsbehandlingsskridt, mens politiet foretager  

 visse andre sagsbehandlingsskridt.
 Henvisningen til stk. 5 er herefter ikke længere relevant og  

 udgår på denne baggrund.
Til nr. 5 Ændringen er en konsekvens af ændringsforslag nr. 3. I  

 skatteforvaltningslovens § 16, stk. 3, henvises til lovforslagets § 3, stk.  

 6,  

 jf. stk. 1, 2 og 5. Med ændringen af lovforslagets § 3, stk. 5, og den deraf  

 følgende ændring af lovforslagets § 3, stk. 6, jf. nr. 3 ovenfor, er  

 henvisningen til stk. 5 ikke længere relevant i skatteforvaltningslovens §  

 16,  

 stk. 3, og udgår på denne baggrund.
Til nr. 6 Datoen for lovforslagets ikrafttræden foreslås ændret fra den 1.  

 oktober 2005 til den 1. november 2005. Således vil lovforslagets  

 ikrafttrædelsesdato være sammenfaldende med datoen for opgaveflytningen på  

 skatteområdet, som ligeledes er blevet ændret fra 1. oktober 2005 til 1.  

 november  

 2005.
Til nr. 7 Med ændringen foreslås indsat en revisionsbestemmelse, ifølge  

 hvilken forslag til revision af lovforslagets § 3, stk. 3, fremsættes for  

 Folketinget senest i folketingsåret 2008-09.
I medfør af den gældende bestemmelse i forvaltningslovens § 29  

 må oplysninger om en ansøgers rent private forhold i sager, der rejses ved  

 ansøgning, normalt ikke indhentes fra andre dele af forvaltningen eller fra  

 en  

 anden forvaltningsmyndighed uden ansøgerens samtykke.
I forhold til den  

 kommunale forvaltning indebærer § 29, at den enkelte kommunes  

 forvaltningsstruktur er afgørende for, i hvilket omfang ansøgeren skal give  

 samtykke til, at oplysninger om ansøgerens rent private forhold, der i  

 forvejen  

 forefindes i kommunens administration, kan genbruges.
 I relation til kommunale borgerservicecentre fører  

 forvaltningslovens § 29 til, at der er forskellige krav om indhentning af en  

 ansøgers samtykke, afhængigt af om borgerservicecenteret er organiseret som  

 en  

 selvstændig organisatorisk enhed (et borgerservicecenter med egen chef),  

 eller  

 om borgerservicecenterets medarbejdere organisatorisk er en del af en  

 fagforvaltning  

 og fysisk gør tjeneste i kommunens borgerservicecenter.
Dette er baggrunden for lovforslagets § 3, stk. 3, der fraviger  

 forvaltningslovens § 29, for så vidt angår indhentning af oplysninger om en  

 ansøgers rent private forhold fra en anden forvaltningsgren inden for samme  

 kommune.
Lovforslagets § 3, stk. 3, indebærer alene, at borgerservicecenteret  

 kan indhente oplysninger uden ansøgerens samtykke fra den del af kommunens  

 forvaltning, under hvis lovgivningsområde sagen henhører.
Det vil sige fra  

 den  

 del af forvaltningen, som ville have behandlet sagen, hvis  

 borgerservicecenteret  

 ikke var organiseret som en selvstændig enhed.
Lovforslagets § 3, stk. 3,  

 indebærer ikke, at borgerservicecenteret uden ansøgerens samtykke kan  

 indhente  

 oplysninger fra andre dele af kommunen end den relevante fagforvaltning.  

 Tilsvarende skal forvaltningslovens § 29 følges, hvis der i ansøgningssager  

 er  

 behov for at indhente oplysninger om ansøgerens rent private forhold fra  

 andre  

 kommuner, regioner eller statslige myndigheder.
Baggrunden for revisionsbestemmelsen er, at behovet for  

 bestemmelsen i lovforslagets § 3, stk. 3, skal overvejes på ny i  

 folketingssamlingen 2008-09. Indenrigs- og Sundhedsministeriet og  

 Justitsministeriet  

 har til den tid foretaget en generel gennemgang af de spørgsmål, der vedrører  

 forholdet mellem forvaltningslovens § 29 og kommunerne.
I gennemgangen skal  

 det  

 blandt andet i lyset af den organisationsudvikling, der de senere år har  

 fundet  

 sted i den kommunale forvaltning, og som ikke mindst vil finde sted som følge  

 af de mange kommunesammenlægninger, vurderes, om § 29 i forvaltningsloven bør  

 ændres eller justeres, og om lovforslagets § 3, stk. 3, i den forbindelse vil  

 kunne blive overflødiggjort.
Erling Bonnesen (V)   

 Troels Christensen (V)   

 Michael Aastrup Jensen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Arne Toft (S)   

 Karen Hækkerup (S)   

 Magnus Heunicke (S)  

 Ole Stavad (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 72 Bilagsnr.
Titel 1 Høringsnotat, fra indenrigs- og sundhedsministeren 2 Notat om videregivelse af oplysninger i de nye kommunale  

 borgerservicecentre 3 Tidsplan for besvarelse af skriftlige spørgsmål 4 Kopi KOU svar på spørgsmål 5 om kommentar til  

 delrapporten fra Teknologirådet »Privatlivets fred i digital forvaltning«,  

 fra justitsministeren 5 Oversigt over spørgsmål, der er stillet til lovforslaget  

 pr. 18/4-05 6 Oversigt over spørgsmål, der er stillet til lovforslaget  

 pr. 27/4-05 7 Kopi REU alm. del  svar på spørgsmål 42 om oversigt  

 over, hvilke undtagelser til generelle offentligretlige love, der foreslås i  

 lovforslag om kommunalreformen, fra indenrigs- og sundhedsministeren 8 Henvendelse af 29/4-05 fra Oluf Jørgensen, Danmarks  

 Journalisthøjskole 9 Uredigeret referat af høring om de retssikkerhedsmæssige  

 konsekvenser af kommunalreformen.
10 Oversigt over spørgsmål, der er stillet til lovforslaget  

 pr. 11/5-05 11 1. udkast til betænkning 12 Kopi REU alm. del  svar på spørgsmål 125 om kommentar  

 til henvendelse fra Oluf Jørgensen, Danmarks Journalisthøjskole, vedrørende  

 retten til aktindsigt, fra indenrigs- og sundhedsministeren 13 Indenrigs- og sundhedsministerens talepapir fra samrådet  

 den 27/5-05 om samrådsspørgsmål J og K i Retsudvalget, fra indenrigs- og  

 sundhedsministeren 14 Ændringsforslag, fra indenrigs- og sundhedsministeren Oversigt over spørgsmål og svar vedrørende L 72 Spm.nr.
