Nr BTL 105 Betænkning over Forslag til lov om personlig assistance til handicappede i  

 erhverv   

 Nr L 105 1991-92, 1. samling Afgivet af Arbejdsmarkedsudvalget Afgivet: 19911217 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Blinde og svagsynedes interessegruppe for erhverv og uddannelse, Dansk Blindesamfund og Danske Døves Landsforbund.
 Herefter indstiller udvalget lovforslaget til vedtagelse  

 uændret.
 Et mindretal (Fremskridtspartiets medlem af udvalget) udtrykker den  

 største tilfredshed med, at lovforslagets vedtagelse vil betyde personlig  

 assistance ikke alene til lønmodtagere, men også til selvstændige  

 erhvervsdrivende.
 Mindretallet påregner, at den kreds af handicappede, der kan blive tale  

 om, må få en fleksibel behandling, hvor en forenklet sagsbehandling bør være  

 en ledetråd.
Jytte Andersen (S) Bakholt (S) Ole Vagn Christensen (S) Poul Erik  

 Dyrlund (S) Hans Jørgen Jensen (S) fmd.
Lone Møller (S) Taanquist (S)  

 Jes Lunde (SF) Duetoft (CD) Pia Christmas-Møller (KF) Kai Dige Bach (KF)  

 Charlotte Antonsen (V) Helge Sander (V) Jørgen Winther (V) Poul Nødgaard (FP)  

 Lone Dybkjær (RV) Glønborg (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af arbejdsministeren stillet et ændringsforslag, hvorom henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 Et flertal (udvalget med undtagelse af Socialistisk Folkepartis medlem)  

 forudsætter, at der ikke sker et merforbrug til ordningens gennemførelse ud  

 over det, der er foreslået bevilget over finansloven for 1992. Hvis  

 udgifterne mod forventning kommer til at overstige de 7 mio. kr. i 1992, er  

 partierne indstillet på at finansiere denne udgift ved hjælp af kompenserende  

 besparelser.
Et mindretal (Socialistisk Folkepartis medlem af udvalget) kan principielt  

 tilslutte sig flertallets betænkningsbidrag.
Mindretallet mener dog, at  

 eventuelle yderligere udgifter skal finansieres ved besparelser f.eks. inden  

 for militæret eller ved en ekstrabevilling.
Ændringsforslag Af arbejdsministeren, tiltrådt af udvalget:
Til § 5 1) Stk. 2 og 3 udgår.
Bemærkninger Til nr. 1 Det foreslås, at ordningen gøres lovbunden.
Der har i forsøgsperioden  

 været en skæv udnyttelse af bevillingen, hvilket har nødvendiggjort  

 omfordelinger mellem AF-regionerne.
Erfaringer fra forsøgsperioden har  

 desuden vist, at det er vanskeligt at styre tolkeforbruget, idet forbruget er  

 uforudsigeligt på grund af mangel på tolke.
Dette har medført, at det i løbet  

 af året har været nødvendigt at lave omdisponeringer i bevillingerne.
 Ved at gøre ordningen lovbunden sikres det endvidere, at alle, der er  

 omfattet af målgruppen og derfor har behov for en personlig assistent, får  

 mulighed for at få offentligt tilskud til aflønningen af den personlige  

 assistent.
