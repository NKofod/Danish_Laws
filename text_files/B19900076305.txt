 I henhold til § 13, stk. 2, og § 70, stk. 3, i lov om erhvervsuddannelser,  

 jf. lovbekendtgørelse nr. 480 af 22. juni 1990, fastsættes:
Overgangsordninger for lærlinge, efg-elever  

 og elever ved de § 1.  Der kan ikke indgås lærekontrakter og  

 uddannelsesaftaler efter lov om lærlingeforhold og lov om erhvervsfaglige  

 grunduddannelser (efg-loven) efter 31. december 1990, ligesom  

 skoleuddannelser efter efg-loven ikke kan påbegyndes efter denne dato.
 Stk. 2.  Elever, der er begyndt på en uddannelse i  

 henhold til lærekontrakt eller uddannelsesaftale senest den 31. december  

 1990, kan fortsætte uddannelsen efter de hidtil gældende regler om  

 lærlingeuddannelser og erhvervsfaglige grunduddannelser (efg-uddannelser) med  

 de ændringer, der følger af denne bekendtgørelse og af regler om de enkelte  

 uddannelser.
 Stk. 3.  Elever, der pr. 31. december 1990 er i gang med  

 en efg-basisuddannelse, kan fortsætte uddannelsen efter de hidtil gældende  

 regler eller vælge at overgå til en erhvervsuddannelse fra den 1. januar  

 1991, jf. §§ 4-5, hvis skolen udbyder den pågældende erhvervsuddannelses 2  

 skoleperiode.
Stk. 4.  Elever, der er begyndt på en efg-uddannelse ved  

 at have gennemført eller at være begyndt på en efg-basisuddannelse før den 1.  

 januar 1991, kan indgå aftale efter erhvervsuddannelsesloven, lydende på en  

 uddannelse, som eleven efter de hidtil gældende regler i efg-loven ville være  

 berettiget til at indgå uddannelsesaftale om.
Uddannelsen gennemføres da  

 efter de hidtil gældende regler med de ændringer, der følger af denne  

 bekendtgørelse og af reglerne om de enkelte uddannelser.
Hel eller delvis  

 fritagelse for basisuddannelsen, der er opnået før den 1. januar 1991,  

 sidestilles med tilsvarende gennemførelse af uddannelsen.
 Stk. 5.  En uddannelsesaftale, der indgås efter stk. 4,  

 skal være indgivet til registrering, og praktikuddannelsen skal være  

 påbegyndt senest den 31. december 1991.
 Stk. 6.  En grundlæggende teknikeruddannelse kan ikke  

 påbegyndes efter den 31. december 1990. Uddannelser, der er påbegyndt senest  

 denne dato, kan fortsættes efter de hidtil gældende regler med de ændringer,  

 der følger af denne bekendtgørelse eller reglerne om de enkelte uddannelser.
 § 2.  Bestemmelserne i erhvervsuddannelsesloven, kap.  

 6 om praktikvirksomhederne og kap. 7 om elevernes retlige forhold, gælder for  

 parterne i de i § 1, stk. 1-4, omhandlede lærekontrakter og  

 uddannelsesaftaler.
 Stk. 2.  For parterne i en lærekontrakt finder de  

 hidtidge bestemmelser i lov om læreforholds § 4, med undtagelse af stk. 3, 1,  

 og 2. pkt., samt § 6, § 9, stk. 2-8, § 20 og § 30 fortsat anvendelse, jf.  

 bilaget.
 § 3.  For uddannelser, der fortsættes efter § 1, kan  

 skolen i samråd med det pågældende uddannelsesudvalg og inden for de rammer,  

 som måtte være fastsat efter stk. 2, bestemme, at skoleundervisning for  

 lærlinge og elever helt eller delvis gennemføres ved deltagelse i  

 skoleundervisning for den tilsvarende erhvervsuddannelse.
 Stk. 2.  Der kan i uddannelsesbekendtgørelsen for den  

 tilsvarende erhvervsuddannelse efter det faglige udvalgs bestemmelse  

 fastsættes nærmere regler for den skoleundervisning, som er omhandlet i stk.  

 1.
Stk. 3.  Skoleundervisning efter stk. 1, jf. § 1, stk.  

 1-5, skal såvidt muligt tilrettelægges således, at skoletiden for lærlingene  

 og eleverne ikke forlænges væsentligt.
Den samlede uddannelsestid vil ikke  

 kunne forlænges bortset fra de tilfælde, som er omhandlet i  

 erhvervsuddannelseslovens §§ 58 og 59.
Stk. 4.  Ved skoleundervisning efter stk. 1, jf. § 1,  

 stk. 1-4, gælder de regler om bedømmelse, som er fastsat for de pågældende  

 lærlinge- og efg-uddannelser med de eventuelt nødvendige tilpasninger.
Der  

 kan ikke ske skærpelse af bedømmelseskravene i forhold til, hvad der gælder  

 for de pågældende lærlinge- eller efg-uddannelser, herunder krav om beståelse  

 af eksaminer eller prøver eller opnåelse af bestemte karakterer.
Stk. 5.  Svendeprøver eller faglige prøver skal afholdes  

 efter de regler, som gælder for de pågældende uddannelser.
De faglige udvalg  

 kan dog tilbyde eleverne at gå til svendeprøve efter reglerne for den  

 tilsvarende erhvervsuddannelse, hvis de stillede opgaver ligger inden for  

 målene for den pågældende lærlinge eller efg-uddannelse.
 Stk. 6.  Skolen kan tilbyde lærlinge og elever at  

 deltage i prøver eller eksaminer, som er knyttet til undervisningen for den  

 tilsvarende erhvervsuddannelse efter stk. 1, jf. § 1, stk. 1-4. Skolen  

 udsteder i så fald særskilt bevis herfor.
 Stk. 7.  Ved anvendelse af bestemmelsen i stk. 1 på  

 undervisning af elever, der er omfattet af § 1, stk. 6, kan der ikke ske  

 fravigelse af regler om eksamen, som er fastsat i den hidtil gældende  

 bekendtgørelse for den pågældende uddannelse.
 § 4.  Elever, der har gennemført de første 20 uger af  

 en efg-basisuddannelse, er fritaget for 1. skoleperiode i en  

 erhvervsuddannelse, således at den samlede uddannelsestid for  

 erhvervsuddannelsen afkortes tilsvarende.
 Stk. 2.  Spørgsmålet om, hvorvidt de i stk. 1 nævnte  

 elever kan fritages for dele af en erhvervsuddannelse, der har sammenlagt 1.  

 og 2. skoleperiode, jf. erhvervsuddannelseslovens § 11, stk. 3, afgøres efter  

 § 8 i bekendtgørelsen om erhvervsuddannelser (hovedbekendtgørelsen).
 § 5.  Med hensyn til elever, der har afsluttet en  

 efg-basisuddannelse, lærlinge og elever, der har påbegyndt en grundlæggende  

 teknikeruddannelse, gælder følgende regler, hvis de - efter ophør af eventuel  

 uddannelsesaftale, lærekontrakt eller praktikaftale - overgår til en  

 erhvervsuddannelse:
 Overgangsordninger for råd og udvalg m.v.
 § 6.  Lærlingerådet, det erhvervsuddannelsesråd, der  

 er nedsat i henhold til efg-loven, og erhvervsuddannelsesudvalgene ophører  

 deres virksomhed fra den 1. januar 1991.
 Stk. 2.  Det ankenævn vedrørende lære- og  

 praktikvirksomheder, der er nedsat i henhold til loven om foranstaltninger  

 vedrørende lære- og praktikpladser m.v., ophører med sin virksomhed fra den  

 1. januar 1991.
 Stk. 3.  Der kan ikke nedsættes lærlingevoldgiftsretter  

 efter lov om lærlingeforhold efter den 31. december 1990.
 Stk. 4.  Det tvistighedsnævn, som er nedsat i henhold  

 til efg-loven, ophører med sin virksomhed fra den 1. januar 1991.
 Stk. 5.  For igangværende uddannelsesforhold efter den  

 hidtidige lovgivning videreføres efter 31. december 1990 de opgaver, som  

 hidtil har været varetaget af de organer, der er nævnt i stk. 1, efter  

 reglerne i §§ 7 - 9.
 Stk. 6.  Opgaverne for det ankenævn, som er nævnt i stk.  

 2, videreføres efter de regler, som fastsættes i henhold til § 47, stk. 4, i  

 erhvervsuddannelsesloven.
 Stk. 7.  Opgaverne for lærlingevoldgiftsretterne og  

 opgaverne for det tvistighedsnævn, som er nævnt i stk. 4, videreføres efter  

 de regler, som fastsættes i henhold til erhvervsuddannelseslovens § 64, stk.  

 4.
 § 7.  Lærlingerådets opgaver varetages af det  

 erhvervsuddannelsesråd, som er nedsat i henhold til erhvervsuddannelsesloven,  

 med undtagelse af de opgaver, der er nævnt i stk. 2.
 Stk. 2.  De faglige udvalg træffer den endelige  

 administrative afgørelse i de spørgsmål, der er nævnt i lov om  

 lærlingeforhold § 6 og § 9, stk. 4 og 8.
 § 8.  De opgaver, som erhvervsuddannelsesrådet, nedsat  

 i henhold til efg-loven, varetager i henhold til denne lov, samt de opgaver,  

 som dette erhvervsuddannelsesråd varetager vedrørende lærlingeuddannelser og  

 grundlæggende teknikeruddannelser, går over til det erhvervsuddannelsesråd,  

 der er nedsat i henhold til erhvervsuddannelsesloven.
Stk. 2.  De opgaver, som erhvervsuddannelsesudvalgene,  

 nedsat i henhold til efg-loven, varetager i henhold til denne lov, samt de  

 opgaver, som erhvervsuddannelsesudvalgene varetager vedrørende  

 lærlingeuddannelser og grundlæggende teknikeruddannelser, går over til de  

 faglige udvalg, med undtagelse af spørgsmål om lærernes faglige  

 kvalifikationer.
Disse spørgsmål går over til det erhvervsuddannelsesråd, som  

 er nedsat i henhold til erhvervsuddannelsesloven.
§ 9.  Undervisnings- og Forskningsministeriet træffer  

 afgørelse med hensyn til varetagelsen af de opgaver, som det  

 erhvervsuddannelsesråd og de erhvervsuddannelsesudvalg, som er nedsat i  

 henhold til efg-loven, i øvrigt har varetaget.
Ministerens afgørelse træffes  

 efter indstilling fra det erhvervsuddannelsesråd, der er nedsat i henhold til  

 erhvervsuddannelsesloven.
 § 10.  De opgaver, som varetages af de  

 uddannelsesnævn, som er nedsat i henhold til bekendtgørelser om grundlæggende  

 teknikeruddannelser, overføres til de faglige udvalg for de uddannelser, som  

 afløser de pågældende grundlæggende teknikeruddannelser.
 Stk. 2.  Afløses en grundlæggende teknikeruddannelse  

 ikke af en uddannelse i henhold til erhvervsuddannelsesloven, videreføres  

 opgaverne dog af det pågældende uddannelsesnævn.
 § 11.  De faglige udvalg, som nedsættes i henhold til  

 erhvervsuddannelsesloven, og som afløser faglige udvalg, som er nedsat i  

 henhold til lov om lærlingeforhold og efg-loven, varetager opgaverne for de  

 faglige udvalg, som de afløser.
 Stk. 2.  Såfremt et fagligt udvalg, nedsat i henhold til  

 lærlingeloven eller efg-loven, ikke afløses af et fagligt udvalg, nedsat i  

 henhold til erhvervsuddannelsesloven, vil det pågældende faglige udvalg for  

 de hidtidige lærlinge- eller efg-uddannelser, som har hørt under udvalget,  

 fortsat kunne udøve sine beføjelser i henhold til lov om lærlingeforhold  

 eller efg-loven, herunder udføre de opgaver, som i øvrigt ved denne  

 bekendtgørelse er overført til de faglige udvalg.
 § 12.  De lokale uddannelsesudvalg, som nedsættes i  

 henhold til erhvervsuddannelsesloven, og som afløser fagkomiteer ved de  

 tekniske skoler eller undervisningsudvalg ved grundlæggende  

 teknikeruddannelser, varetager opgaverne for de organer, de afløser.
 Stk. 2.  Afløses en fagkomite eller et  

 undervisningsudvalg ikke af et lokalt uddannelsesudvalg, varetager komiteen  

 eller udvalget fortsat opgaverne for de pågældende uddannelser.
Ikrafttræden § 13.  Bekendtgørelsen træder i kraft den 1. januar  

 1991.
 Stk. 2.  Bekendtgørelse nr. 604 af 24. november 1982 om  

 erhvervsuddannelsesrådets og erhvervsuddannelsesudvalgenes rådgivning  

 ophæves.
Undervisnings- og Forskningsministeriet,  

 den 15. november 1990 Bertel Haarder / Arne Andreasen (* 1) Nu Arbejdsretten.
 (* 2) Nu Arbejdsformidlingskontor.
 (* 3) Reglerne i §§ 4, 6, 9 og 20 finder således ikke anvendelse for disse  

 aftaler.
