Vejledning om reglerne om transport af husdyrgødning I forbindelse med ændringerne af  

 landbrugsloven, der er trådt i kraft den 1. september 1994, jf.  

 lovbekendtgørelse nr. 769 af 24. august 1994, er der i medfør af  

 loven fastsat nye reg- ler  

 om transport af husdyrgødning over vejafstande på mere end 10 km fra husdyrproduktionsanlægget.
Reglerne findes i bekendtgørelse nr. 776 af  

 24. august 1994 om transport af husdyrgødning.
Det fremgår heraf, at jordbrugskommissionen  

 kan fravige be- stemmelserne i bekendtgørelsens § 1 i en  

 overgangsperiode og i øvrigt, når særlige forhold taler for  

 det.
Jordbrugskommissionerne bør derfor ved  

 administrationen af reglerne i en overgangsperiode indtil 1.  

 januar 1995 føre en lempelig praksis, således at transport af  

 husdyrgødning i ef- teråret 1994 kan fortsætte uændret, uanset  

 de nye regler.
Der kan dispenseres fra bestemmelsen om, at  

 transport skal foregå med lastbil, såfremt der inden den  

 1. september 1994 er indgået en aftale om levering til biogasanlæg  

 og lignende eller om udspredning af husdyrgødning.
Det  

 samme gælder for transport af husdyrgødning til egne  

 arealer erhvervet inden den 1. september 1994 eller til arealer,  

 som er forpagtet inden samme dato.
Dispensation bør i givet  

 fald gives for en tidsbegrænset periode, normalt højst 3 år.
Endvidere kan jordbrugskommissionen dispensere  

 fra bestemmel- serne i enkeltstående tilfælde, hvis  

 særlige forhold taler for det.
Der må herved lægges vægt på, at  

 transporten finder sted med transportmidler, der ikke er til gene for  

 den øvrige trafik, og at transporten foregår under  

 tilfredsstillende sikkerheds- mæssige, herunder veterinærmæssige, forhold.
