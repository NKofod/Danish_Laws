 Ved noteveksling i Maputo henholdsvis den 26. september og 24. oktober  

 1996 er der indgået en overenskomst mellem Danmark og Mozambique, ifølge  

 hvilken den danske regering yder betalingsbalancestøtte inden for et beløb af  

 172,5 mio. kr. til Mozambique.
Det overordnede formål er at fremme en bæredygtig økonomisk vækst og  

 sociale forbedringer i Mozambique ved at bidrage til konsolideringen af  

 landets økonomiske og sociale genopretningsprogram.
Det umiddelbare formål er  

 at forbedre mozambiquisk erhvervslivs adgang til udenlandsk valuta, skabe  

 indkomst til statsbudgettet og øge regeringens ressourcer til anvendelse i  

 sundhedssektoren.
 Overenskomsten trådte i kraft den 24. oktober 1996 og forventes afsluttet  

 i år 2000.
