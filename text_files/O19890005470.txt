Resumé Indenrigsministeriet har i henhold til § 25, stk. 2, i  

 forvaltningsloven udstedt bekendtgørelse nr. 564 af 23. september 1988 om  

 klagevejledning for Civilforsvarets værnepligtige.
Herefter gives  

 vejledningen  

 om værnepligtiges mulighed for at klage over afgørelser i deres grundbøger.
 A klagede til ombudsmanden  

 over ordningen og gjorde gældende, at bekendtgørelsen savnede hjemmel, samt  

 at  

 den ordning, der var gennemført som alternativ til kravet om individuel  

 klagevejledning i forvaltningslovens § 25, stk. 1, ikke var tilstrækkeligt  

 betryggende.
 Ombudsmanden anså det for utvivlsomt, at forvaltningslovens §  

 25, stk. 2, indeholder bemyndigelse for indenrigsministeren til at fravige §  

 25, stk. 1, og at fravigelsen kan gå ud på, at der i stedet for individuel  

 klagevejledning  

 gives en generel klagevejledning i tjenestebøger eller lignende.
Den generelle vejledning i grundbøgerne om klagemulighederne  

 vedrørende uddannelsesforløb og foresattes optræden måtte efter ombudsmandens  

 mening anses for lige så betryggende som en individuel vejledning.  

 Ombudsmanden  

 pegede dog på, at afsnittet om forebyggelse af klager var holdt i en sådan  

 stil, at det kunne virke hæmmende på også berettigede klager.
Desuden anså  

 ombudsmanden det for uheldigt og misvisende, at det var anført, at menige,  

 der ikke selv var genstand for behandling, ikke må være med til at klage.  

 Ombudsmanden henstillede til Indenrigsministeriet at søge de pågældende  

 vendinger omformuleret i forbindelse med en kommende revision af  

 grundbøgerne.
Det fremgik af sagen, at der i praksis gives individuel  

 vejledning udover den generelle klagevejledning vedrørende muligheden for et  

 påklage afgørelser om disciplinarmidler.
Da der ikke i praksis syntes at være  

 behov for at fravige forvaltningslovens § 25, stk. 1, i denne henseende,  

 henstillede ombudsmanden til Indenrigsministeriet at overveje at lade disse  

 afgørelser udgå af bekendtgørelse nr. 564. (J. nr. 1989-704-45).
 Klagevejledning for Civilforsvarets værnepligtige.
A rettede henvendelse om  

 Indenrigsministeriets bekendtgørelse nr. 564 af 23. september 1988 om  

 klagevejledning for civilforsvarets værnepligtige.
Bekendtgørelsen har  

 følgende indhold:
 "I henhold til § 25,  

 stk. 2, i forvaltningsloven, lov nr. 571 af 19. december 1985, og efter  

 forhandling med justitsministeren fastsættes følgende:
 § 1. Vejledning om  

 værnepligtiges mulighed for at klage over afgørelser, truffet af  

 civilforsvarskorpsets afdelinger og af det kommunale civilforsvar, gives i  

 deres grundbøger.
§ 2. Bekendtgørelsen træder i  

 kraft den 1. november 1988." Bekendtgørelsen er udstedt i  

 henhold til forvaltningslovens § 25, stk. 2. Lovens § 25 indeholder følgende  

 bestemmelser:
"§ 25. Afgørelser, som  

 kan påklages til anden forvaltningsmyndighed, skal, når de meddeles  

 skriftligt, være ledsaget af en vejledning om klageadgang med angivelse af  

 klageinstans og oplysning om fremgangsmåden ved indgivelse af klage, herunder  

 om eventuel tidsfrist.
Det gælder dog ikke, hvis afgørelsen fuldt ud giver  

 den  

 pågældende part medhold.
Stk. 2.  

  

 Vedkommende minister kan efter forhandling med justitsministeren  

 fastsætte regler om, at klagevejledning på nærmere angivne sagsområder, hvor  

 særlige forhold gør sig gældende, kan undlades eller ske på anden måde end  

 nævnt i stk. 1." I bemærkningerne til  

 forvaltningslovens § 25, stk. 2, (Folketingstidende 1985/86, tillæg A, sp.  

 166 med henvisning til s. 59 og 60 i betænkning nr. 657, 1972 om begrundelse  

 af forvaltningsafgørelser og administrativ rekurs m.v.) peges der på  

 muligheden  

 for, at der i medfør af bestemmelsen indføres en ordning, hvorefter  

 klagevejledning  

 gives i reglementsbøger og lign., når det kan give anledning til praktiske  

 vanskeligheder at give individuel klagevejledning, og det samtidig er muligt  

 at give fyldestgørende klagevejledning generelt.
 Indenrigsministeriet bad i en  

 skrivelse af 15. marts 1988 Justitsministeriet om bemærkninger til, at en  

 bekendtgørelse  

 som den gennemførte blev udstedt og redegjorde i denne forbindelse på  

 følgende  

 måde for behovet for fastsættelse af en særlig ordning:
 "Ifølge § 25, stk. 1, i  

 forvaltningsloven skal negative, skriftlige afgørelser, der kan påklages til  

 anden forvaltningsmyndighed, være ledsaget af en klagevejledning.
Efter denne bestemmelse skal  

 en stor del af de afgørelser, der træffes af CF-korpsets afdelinger og af det  

 kommunale civilforsvar vedrørende ansøgninger fra værnepligtige, ledsages af  

 en klagevejledning i hvert enkelt tilfælde.
Som eksempler herpå kan nævnes  

 afgørelser, der ikke fuldt ud imødekommer værnepligtiges ansøgninger om  

 friheder, om helbredsbetinget fritagelse i den daglige tjeneste, herunder for  

 at skulle bære bestemte munderingsgenstande, samt om særlige  

 uddannelsesfunktioner.
 Denne fremgangsmåde er administrativt  

 besværlig og tung i forbindelse med den daglige uddannelse af de  

 værnepligtige.
Indenrigsministeriet finder  

 derfor, at det vil være mere praktisk, at klagevejledningen gives i de  

 værnepligtiges grundbøger, der er de værnepligtiges ejendom og udleveres i  

 forbindelse med det første fremmøde på kasernen.
Det er samtidig ministeriets  

 opfattelse, at hensynet til de værnepligtige tilgodeses fuldtud ved denne  

 fremgangsmåde.
..." Justitsministeriet svarede i  

 skrivelse af 22. august 1988 og bemærkede bl.a.:
 "...
 Det er en forudsætning for at  

 fravige kravet om individuel klagevejledning, at klagevejledningen gives til  

 alle, der efter forvaltningslovens regler har krav herpå.
I den forbindelse kan der  

 være grund til at pege på, at forvaltningslovens regler om klagevejledning  

 kun gælder for sager, hvori der træffes afgørelse, det vil sige udfærdiges  

 retsakter, der går ud på at fastsætte, hvad der er eller skal være ret i et  

 foreliggende tilfælde, jf.
Folketingstidende 1985/86, tillæg A, sp. 115.  

 Beslutninger,  

 der er led i udøvelsen af faktisk forvaltningsvirksomhed, som f.eks.  

 bestemmelse om på hvilke tjenesteområder den pågældende først skal gøre  

 tjeneste, er efter Justitsministeriets opfattelse ikke afgørelser i  

 forvaltningslovens forstand og er derfor ikke omfattet af reglerne om  

 klagevejledning.
Det samme gælder beslutninger om, hvor på kasernen den  

 pågældende skal bo, og andre beslutninger, der ikke har karakter af retlige  

 afgørelser,  

 truffet efter en konkret, individuel vurdering, men er et led i den  

 almindelige ledelse og fordeling af arbejdet m.v. på kasernen.
Der er dog  

 ikke  

 efter forvaltningslovens regler noget til hinder for, at vedkommende  

 myndighed af egen drift fastsætter almindelige regler for personalet om, at  

 der  

 tillige gives klagevejledning i forbindelse med visse beslutninger inden for  

 faktisk forvaltningsvirksomhed.
 På den baggrund har  

 Justitsministeriet ingen indvendinger mod de foreslåede regler.
..." Ifølge de oplysninger, der  

 var forelagt for mig, blev der i praksis givet klagevejledning til  

 Civilforsvarets værnepligtige efter følgende retningslinier:
 Grundbog for CF-korpsets  

 menige (Grundbogen) udfærdiget af Civilforsvarsstyrelsen i 1985, som  

 udleveres til de værnepligtige i forbindelse med fremmøde på kaserne,  

 indeholder  

 side 15-16 følgende beskrivelse af klagemulighederne:
"2.5. Klager Er en værnepligtig utilfreds  

 med en afgørelse, der træffes efter ansøgning, eller med en foresat, kan han  

 klage.
A.
Klage over afgørelser Får en værnepligtig afslag på  

 en ansøgning, eller imødekommes hans ansøgning ikke fuldt ud, skal  

 afgørelsen,  

 når den meddeles skriftligt, være begrundet i medfør af forvaltningsloven.  

 Meddeles afgørelsen mundtligt, kan han inden for en frist på 14 dage forlange  

 en skriftlig begrundelse.
Er den værnepligtige ikke tilfreds med afgørelsen,  

 og ønsker han at klage, kan han gøre dette ved at skrive til:  

 Civilforsvarsstyrelsen, Vordingborggade 18, 2100 København Ø.
Når  

 Civilforsvarsstyrelsen har truffet sin afgørelse i sagen, vil den  

 værnepligtige  

 blive underrettet herom.
Ønsker den værnepligtige at  

 klage over Civilforsvarsstyrelsens afgørelse, kan han gøre dette ved at  

 skrive til: Indenrigsministeriet, Christiansborg Slotsplads 1, 1218 København  

 K, der er den øverste administrative myndighed for Civilforsvaret.
Når  

 Indenrigsministeriet har truffet sin afgørelse, vil den værnepligtige blive  

 underrettet  

 herom.
Hvis den værnepligtige heller  

 ikke er tilfreds med Indenrigsministeriets afgørelse, er der endelig  

 mulighed for at klage til Folketingets ombudsmand i henhold til  

 ombudsmandsloven.
Ombudsmanden kan kun realitetsbehandle en klage, hvis  

 klagemulighederne i øvrigt er udtømte.
 Er den værnepligtige i tvivl  

 om, hvorledes en sag kan indbringes for en højere myndighed, vil han kunne  

 søge  

 oplysning herom hos sine foresatte.
B.
Klage over en foresat Hvis en værnepligtig er  

 utilfreds med en foresat, kan han klage over ham.
En klage kan fremføres  

 mundtligt eller skriftligt for tjenestestedets chef  

.  

 Såfremt flere  

 ønsker at klage i forening, skal 2 af dem på de øvriges vegne fremføre den  

 fælles klage.
Klages der skriftligt, skal klagen indeholde oplysning om  

 samtlige klageres numre og navne.
Klageren (klagerne) har ret  

 til at drøfte klagen med sin talsmand.
Såfremt talsmanden er indforstået  

 hermed, kan denne sammen med eller i stedet for klageren fremføre klagen.
 Er klageren ikke tilfreds med  

 chefens afgørelse, og ønsker han at klage, kan han gøre dette ved at skrive  

 til Civilforsvarsstyrelsen.
 Ønsker den værnepligtige at  

 klage over Civilforsvarsstyrelsens afgørelse, kan han gøre dette ved at  

 skrive til Indenrigsministeriet  

.
Hvis den værnepligtige heller  

 ikke er tilfreds med denne afgørelse, er der endelig mulighed for at klage  

 til  

 Folketingets ombudsmand.
Men det er vigtigt altid at huske, at en sag ikke  

 kan  

 behandles af ombudsmanden, før den minister, som har med sagen at gøre, har  

 truffet en afgørelse.
2.6. Forebyggelse af klager  

 over en foresat Det er naturligvis bedst,  

 hvis den værnepligtige prøver at få sagen afsluttet på en for alle parter  

 tilfredsstillende måde, inden han fremsætter en klage.
Tror den værnepligtige, at  

 der sker uret ved en befaling, kan han derfor, hvis det ikke sinker  

 tjenesten,  

 gøre den foresatte opmærksom på det, således at der bliver mulighed for at få  

 sagen udjævnet.
En sådan henvendelse må ikke ske ved, at den værnepligtige på  

 stedet svarer igen eller viser misstemning over for den foresatte.
Om  

 nødvendigt  

 kan han på et senere tidspunkt henvende sig til befalingsmanden og bede om  

 en forklaring.
Hvis denne forklaring ikke tilfredsstiller ham, kan han  

 derefter indgive klage.
Det er vigtigt, at den  

 værnepligtige, som tænker på at klage, overvejer sagen grundigt og gør sig  

 klart, om han ikke selv ved sin egen opførsel har givet anledning til det,  

 der  

 er sket.
Har den værnepligtige besluttet sig til at klage, må man  

 selvfølgelig nøje holde sig til sandheden.
Menige, der ikke selv har været  

 genstand for den tiltale eller den behandling, som omtales i klagen, må ikke  

 være med til at klage, men kan naturligvis blive afhørt som vidner.
 Er den menige i tvivl om  

 klagereglerne, vil han altid kunne søge oplysning hos sine foresatte, der har  

 ansvaret for, at der ydes korrekt vejledning.
Værnepligtige talsmænd, der  

 handler på andre værnepligtiges vegne, kan, før klagen indgives, søge  

 vejledning hos den stedlige socialkonsulent, som har pligt til at yde  

 vejledning, eventuelt efter at han - uden udgift for den, der søger råd - har  

 fået juridisk bistand." I tjenestevejledning for  

 K-værnepligtige i det kommunale civilforsvar (Tjenestevejledning) udfærdiget  

 af Civilforsvarsstyrelsen i 1987 er som rettelsesblad af april måned 1988  

 indlagt en beskrivelse af klagemulighederne, som i alt væsentligt svarer  

 til beskrivelsen af den ovenfor citerede grundbog - dog er afsnittet om  

 forebyggelse af klage udeladt.
Vejledning for anvendelse af  

 disciplinarmidler på de til civilforsvarstjeneste indkaldte værnepligtige  

 m.fl. udfærdiget af Civilforsvarsstyrelsen i 1978 indeholder side 12-13 en  

 generel beskrivelse af mulighederne for at påklage afgørelser om  

 disciplinarmidler til henholdsvis Disciplinarnævnet og Ankenævnet.
Under  

 punkterne 8 og 10 om henholdsvis "Disciplinarsagens gennemførelse"  

 og "Disciplinarnævnet" er det udtrykkeligt anført, at  

 disciplinarmyndigheden  

 skal sikre sig, at klageren er bekendt med reglerne om klage.
 Klagemulighederne vedrørende  

 anvendelse af disciplinarmidler er generelt beskrevet side 57 i Grundbogen og  

 side 78 i Tjenestevejledningen.
 A gjorde i klagen til mig  

 gældende, dels at bekendtgørelse nr. 564 af 1988 savner hjemmel, dels at den  

 ordning, der er gennemført som alternativ til forvaltningslovens § 25, stk.  

 1, ikke var tilstrækkeligt betryggende.
 Indenrigsministeriet afviste  

 i en udtalelse i anledning af klagen - under henvisning til oplysningerne  

 ovenfor  

 om baggrunden for udstedelse af bekendtgørelsen og den måde,  

 klagevejledning gives i praksis - begge indsigelser.
 I en skrivelse til A udtalte  

 jeg følgende:
 "Idet jeg henviser til  

 det, der er anført ovenfor om forarbejdsbemærkningerne til forvaltningslovens  

 § 25, stk. 2, skal jeg først bemærke, at der ikke er tvivl om, at  

 bestemmelsen  

 indeholder bemyndigelse for indenrigsministeren til efter forhandling med  

 justitsministeren  

 administrativt at fravige bestemmelsen i stk. 1, samt at afvigelsen kan gå ud  

 på, at der i stedet for individuel klagevejledning gives en generel  

 klagevejledning  

 i reglementsbøger eller lignende, dvs. netop sådanne ordninger, som er  

 gennemført inden for Civilforsvarets område.
Den generelle vejledning om  

 klagemulighederne i henholdsvis Grundbogen og Tjenestevejledningen  

 vedrørende afgørelser om uddannelsesforløbet samt over foresattes optræden må  

 efter min mening anses for lige så betryggende som individuel vejledning i  

 forbindelse med meddelelse af den enkelte afgørelse.
Når det samtidig tages  

 i betragtning, at vejledningen også omfatter faktisk optræden og dermed går  

 videre end pligten i forvaltningslovens § 25, stk. 1, har jeg for så vidt  

 ikke  

 bemærkninger til denne del af klagevejledningsordningen.
 Jeg finder dog at burde pege  

 på, at afsnittet om "Forebyggelse af klager" s. 16 i Grundbogen i  

 visse passager er holdt i en formanende stil, som kan befrygtes at virke  

 hæmmende også i forhold til berettigede klager.
Bemærkningen det anførte sted  

 om, at menige, der ikke selv har været genstand for den tiltale eller  

 behandling,  

 som omtales i klagen, ikke "må være med til at klage", finder jeg  

 uheldig og misvisende.
Jeg skal herved henvise til, at der ikke i øvrigt ses  

 at være støtte i lovgivningen for den opfattelse, at vidner til en episode,  

 som ønskes påklaget, generelt skulle være afskåret fra at stå som  

 medunderskrivere  

 af klagen.
Hertil kommer, at det i forvaltningslovens § 8, stk. 1, er  

 bestemt,  

 at "den, der er part i en sag, kan på ethvert tidspunkt af sagens  

 behandling lade sig repræsentere eller bistå af andre." Formuleringen i  

 Grundbogens s. 16 kan give det indtryk, at en sådan repræsentation er  

 begrænset  

 til talsmænd for så vidt angår de dér omtalte klagesager.
 Jeg har samtidig hermed  

 henstillet til Indenrigsministeriet at søge den pågældende vending  

 omformuleret i forbindelse med en kommende revision af Grundbogen, samt bedt  

 ministeriet underrette mig om resultatet af min henstilling.
