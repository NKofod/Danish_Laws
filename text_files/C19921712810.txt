Cirkulæreskrivelse om meddelelse om  

 rådighed i kontraktperiode/omregning af honorar Kommentarer m.v.:
Et medlem underskrev en kontrakt om scenografi, dekoration og kostumer til  

 en teaterforestilling.
Medlemmet blev anset for at være retlig  

 forpligtet og var dermed ikke til rådighed for arbejdsmarkedet allerede  

 fra tidspunktet for kontraktens underskrift og frem til kontraktperiodens  

 udløb, selv om der forekom ledighed i kontraktperioden.
 Udbetalt honorar skulle omregnes, da en del af det udførte arbejde  

 ikke kunne kontrolleres ved arbejdsgivers registreringer.
 Meddelelse om afgørelsen:
 Et medlem af Sammenslutningen af Scenografer, Instruktører og  

 Filmarbejdere underskrev den 11. april 1990 en kontrakt med et teater.  

 Arbejdets begyndelse blev aftalt til den 7. juni 1990 og skulle afsluttes den  

 15. november 1990.
 Ifølge kontrakten var arbejdet inddelt periodevist således,  

 at scenografi-idé skulle præsenteres i uge 24 og endelig model  

 og tegninger være færdige i uge 34. Den endelige  

 produktionsprøveperiode skulle ligge i perioden 17. september til 9.  

 november 1990. Endvidere skulle medlemmet være til rådighed for  

 teateret i nødvendigt og rimeligt omfang.
 Honoraret udgjorde kr. 75.000,-. Honoraret var fordelt således, at  

 kr. 20.000,- udbetaltes ved forberedelsesfasens afslutning, kr. 27.500,- ved  

 prøveperiodens start, og kr. 27.500,- i forbindelse med  

 forestillingens premiere.
Arbejdsløshedskassen fandt, at man som betingelse for at kunne  

 få dagpenge skal stå til rådighed for arbejdsmarkedet.
Den  

 kontraktlige binding medførte, at medlemmet ikke har haft mulighed for  

 at påtage sig andet arbejde i hele kontraktperioden.
 Desuden var hovedledelsen også af den opfattelse, at arbejdstiden  

 var ukontrollabel, således at hele honoraret skulle omregnes, og  

 overskydende timer overføres til ledige timer.
DfA var enig med hovedledelsen i, at medlemmet allerede fra kontraktens  

 underskrift ikke kunne anses for at stå til rådighed for  

 arbejdsmarkedet, særligt når der henses til medlemmets fag og det  

 korte tidsrum forud for arbejdets start.
Herudover fandt DfA, at medlemmet  

 på grund af den kontraktlignende binding ikke har haft mulighed for at  

 påtage sig andet arbejde.
Medlemmet var derfor ikke berettiget til at  

 modtage dagpenge i hele kontraktperioden.
DfA var endvidere enig i, at hele det udbetalte honorar skulle omregnes,  

 da der var en nær sammenhæng mellem de forskellige dele af  

 arbejdet, og da en del af arbejdet ikke blev udført fysisk hos  

 arbejdsgiveren.
Omregning medførte desuden overførsel af  

 overskydende timer.
Der henvises herved til § 3, stk. 1, i  

 bekendtgørelse nr. 461 af 27. juni 1989 om supplerende (nedsatte)  

 dagpenge og bekendtgørelse nr. 91 af 13. februar 1989 om  

 overførsel af overskydende timer.
 Ankenævnet tiltrådte DfA's afgørelse med den givne  

 begrundelse.
