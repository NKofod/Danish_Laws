 1: Efter § 10 i lov om tjenestemænd i staten, folkeskolen og folkekirken  

 og tilsvarende bestemmelser i en række af statens overenskomster skal de  

 ansatte såvel i som udenfor tjenesten vise sig værdige til den agtelse og  

 tillid, som stillingen kræver.
 De ansatte ved kriminalforsorgens tjenestesteder må som hidtil ikke  

 indlade sig i hverken økonomiske eller personlige forbindelser med aktuelle  

 eller tidligere indsatte, tilsynsklienter eller andre klienter under sådanne  

 omstændigheder, at der derved opstår risiko for, at tjenesten ikke vil kunne  

 udføres korrekt og uafhængigt.
 2. De ansatte i kriminalforsorgen har pligt til at  

 underrette den nærmeste foresatte om økonomiske eller personlige forbindelser  

 af den nævnte karakter.
 Forbindelsen skal indberettes, så vidt muligt inden den etableres, og  

 ellers snarest derefter.
 Består en forbindelse kun i, at en ansat giver eller modtager en cigaret,  

 en kop kaffe eller lignende udelukkende som udtryk for en naturlig venlighed,  

 skal forbindelsen ikke indberettes.
 Pligten til at underrette den foresatte påhviler alle ansatte i  

 kriminalforsorgen, såvel det uniformerede og civile personale som  

 heltidsansatte og deltidsansatte, herunder også konsulenter m.v. og andre  

 ansatte med løsere tilknytning.
 3. Tjenestestedet skal i personaleakter eller lignende  

 gøre notat om indberetningen.
 Institutionens/afdelingens leder (arrestinspektøren) kan forbyde, at den  

 ansatte indlader sig på eller fortsætter den indberettede private  

 forbindelse.
 I afgørelsen herom må indgå en afvejning af på den ene side hensynet til,  

 at tjenesten skal kunne udføres på korrekt og uangribelig måde, og på den  

 anden side hensynet til, at der ikke ved forbud unødigt skabes eller uddybes  

 en afstand mellem personalet og klientelet.
 Institutionens/afdelingens leder (arrestinspektøren) kan fastsætte lokale  

 instrukser, f.eks. om, at gaver eller lignende, som en ansat modtager af en  

 klient, skal opbevares på tjenestestedet mærket med klientens navn.
 4. Tilsidesættelse af underretningspligten eller  

 overtrædelsen af instrukser eller meddelte forbud behandles efter de  

 almindelige regler om disciplinærsager og skal indberettes til direktoratet,  

 medmindre sagen falder indenfor en anstaltsleders kompetenceområde.
 P.M.V.
H.H.
Brydensholt.
 /Kjærgaard.
 Kriminalforsorgens anstalter, afdelinger og pensioner samt  

 arrestinspektørerne.
