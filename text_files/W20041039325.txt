Landsskatteretskendelse vedr. tidspunkt for afståelse af  

 anparter ved konkurs Sagen drejer sig om, hvorvidt anparter  

 skal anses for afstået ved afslutning af konkurs eller ved anmeldelse og  

 registrering i Erhvervs- og Selskabsstyrelsen.
Landsskatterettens afgørelse Aktieindkomst Skatteankenævnet har ikke godkendt  

 fradrag for tab på anparter, idet anparterne ikke er anset for ejet i 3 år.
 Tab selvangivet med 580.827 kr.
 Landsskatteretten ansætter tab ved salg  

 af aktier til 580.827 kr.
Sagens oplysninger Den 7. april 1997 anskaffede klageren 50  

 % af anpartskapitalen i B ApS for 150.000 DEM, svarende til 573.255 kr.
 Den 17. marts 2000 afholdtes afsluttende  

 skiftesamling i B ApS konkurs.
 Ved brev af 27. april 2000 meddelte  

 skifteretten til Erhvervs- og Selskabsstyrelsen, at Konkursbehandlingen  

 af  

 BApS, reg. nr. xxx, er sluttet den 17. marts 2000, jf. konkurslovens § 143,  

 stk. 1..
 Den 1. maj 2000 registrerede Erhvervs-  

 og Selskabsstyrelsen at konkursbehandlingen af B ApS blev afsluttet den 17.  

 marts 2000.
Skatteankenævnets afgørelse Fradrag for tab på anparter er ikke  

 godkendt.
 Anparterne anses for afstået på et  

 tidspunkt, der ligger mindre end 3 år efter erhvervelsen, jf.  

 aktieavancebeskatningslovens  

 § 2, stk. 2.
 Anparterne er erhvervet den 7. april  

 1997. Ifølge skifteretten er konkursbehandlingen afsluttet den 17. marts  

 2000,  

 jf. konkurslovens § 143, stk. 1.
 Af konkurslovens § 143, stk. 1, fremgår:
Viser det sig under boets behandling,  

 at der ikke er midler ud over, hvad der medgår til dækning af omkostningerne,  

 sluttes boet på første skiftesamling eller på en særligt dertil indvarslet  

 skiftesamling. Skifteretten har ved brev af 27. april  

 2000 orienteret Erhvervs- og Selskabsstyrelsen om rettens beslutning, og  

 Erhvervs- og Selskabsstyrelsen har registreret hændelsen i selskabsregistret  

 pr. 1. maj 2000 med angivelse af at konkursbehandlingen er afsluttet 17.  

 marts  

 2000.
 Af Højesterets dom af 7. maj 1998,  

 offentliggjort i Tidsskrift for Skatter og Afgifter 1998.397, fremgår, at  

 aktieavancebeskatningslovens § 1, stk. 2, må forstås således, at  

 afståelsestidspunktet  

 er tidspunktet for ejendomsrettens ophør ved overdragelse eller på anden  

 måde,  

 herunder ved selskabets opløsning.
 Skifterettens afgørelse af 17. marts  

 2000 om konkursbehandlingens afslutning må anses for at være tidspunktet for  

 ejendomsrettens  

 ophør ved selskabets endelige opløsning.
 Overskridelsen af 14-dagsfristen for  

 registrering i Erhvervs- og Selskabsstyrelsens register findes ikke at kunne  

 føre til, at den endelige opløsning først kan anses for sket på tidspunktet  

 for  

 Erhvervs- og Selskabsstyrelsens registrering den 1. maj 2000.
Klagerens påstand og argumenter Klagerens repræsentant har fremsat  

 påstand om, at klagerens aktieindkomst nedsættes med 580.827 kr.
 Klageren har ret til at foretage fradrag  

 for tab på anparter i selskabet B ApS i medfør af  

 aktieavancebeskatningslovens  

 § 4, stk. 4, da klageren har ejet anparterne i mere end 3 år.  

 Afståelsestidspunktet  

 for anparterne er i relation til aktieavancebeskatningslovens § 4, stk. 4,  

 tidspunktet for Erhvervs- og Selskabsstyrelsens registrering af opløsningen  

 af  

 selskabet.
 Det fremgår af  

 aktieavancebeskatningslovens § 4, stk. 4, at tab ved afståelse af unoterede  

 aktier på et tidspunkt, der ligger tre år eller mere efter erhvervelsen af  

 aktierne  i tilfælde, hvor en fortjeneste ville have været  

 skattepligtig efter  

 stk. 1  kan fradrages ved opgørelsen af den skattepligtige almindelige  

 indkomst.
Aktieavancebeskatningslovens § 4, stk.  

 4, opstiller således en tidsmæssig betingelse for opnåelse af fradrag.
Det  

 fremgår derimod ikke af bestemmelsen, hvad der skal forstås ved  

 afståelsestidspunktet.
Ej heller i bestemmelsens forarbejder er  

 afståelsestidspunktet defineret.
Skifterettens afgørelse om  

 konkursbehandlingens afslutning er ikke at betragte som  

 afståelsestidspunktet.  

 Afståelsestidspunktet er derimod selskabets endelige slettelse fra Erhvervs-  

 og  

 Selskabsstyrelsens register.
Dette stemmer overens med Højesterets dom af 7.  

 maj 1998, hvor Højesteret tilsidesatte skattemyndighedernes tidligere  

 praksis,  

 hvorefter afståelsestidspunktet blev anset for tidspunktet for selve  

 indtrædelsen af konkursen.
Det fremgår af Højesterets præmisser, at denne  

 praksis,  

 hverken havde støtte i lovens ordlyd eller forarbejder.
Der er ikke hjemmel  

 til  

 at gennemføre beskatning, der ikke udtrykkeligt har støtte i loven eller  

 dennes  

 forarbejder.
Ifølge Højesteret måtte aktiernes manglende eksistens dog, som  

 følge af selskabets endelige opløsning, nødvendigvis anses for  

 omfattet af  

 begrebet afståelse.
Højesteret konstaterer således, at  

 aktieavancebeskatningslovens  

 § 1, stk. 2, skal forstås således, at afståelsestidspunktet er tidspunktet  

 for  

 ejendomsrettens ophør ved overdragelse eller på anden måde, herunder ved  

 selskabets endelige opløsning.
TSS-cirkulære nr. 22 af 28. august 1998  

 indeholder en redegørelse for den nævnte dom.
Af cirkulæret fremgår:
2. Afståelsestidspunktet for aktier er  

 på tidspunktet for ejendomsrettens ophør ved overdragelse eller på anden  

 måde,  

 herunder ved selskabets endelige opløsning. I overensstemmelse hermed fremgår det af  

 Skatteministeriets samt Told- og Skattestyrelsens kommentar, refereret i  

 henholdsvis Tidsskrift for Skatter og Afgifter 1998.397 og 1999.80 følgende:
Konsekvensen af Højesterets dom er  

 således, at afståelsestidspunktet for aktier er tidspunktet for  

 ejendomsrettens  

 ophør ved overdragelse eller på anden måde, herunder ved selskabets endelige  

 opløsning.  

 Dette gælder således også ved konkurs. Tilsvarende fremgår af  

 ligningsvejledningen 2004-1 afsnit S.G.20.1.1.
 Lida Hulgaard m.fl. anfører i Lærebog  

 om indkomstskat, 10. udgave, 2003, side 511, at afståelsestidspunktet i  

 medfør  

 af aktieavancebeskatningslovens § 1, stk. 2 på baggrund af Højesterets dom  

 udgør tidspunktet for selskabets endelige opløsning.
 Lida Hulgaard m.fl. anfører blandt  

 andet:
  Især i 90erne er der blevet afsagt en  

 række landsretsdomme og landsretskendelser, hvor det blev statueret, at  

 afståelsestidspunktet  

 blev fremrykket til det tidspunkt, hvor aktiekapitalen måtte anses for tabt.  

 Først i 1998 fik Højesteret anledning til at tage stilling til problemet, jf.  

 TfS 1998.397.
 Som følge af Højesterets dom udsendte  

 Told- og Skattestyrelsen et genoptagelsescirkulære, TS-Cirk. 1998-22, om  

 afståelsestidspunktet  

 for aktier ved overdragelse eller på anden måde, derunder ved selskabets  

 endelige opløsning. Det fremgår således klart og entydigt af  

 ovennævnte citater, at afståelsestidspunktet er tidspunktet for  

 ejendomsrettens  

 ophør ved overdragelse eller på anden måde, herunder ved selskabets endelige  

 opløsning.
 Ingen af de foreliggende administrative  

 udsagn  i form af TSS-cirkulære nr. 22 af den 28. august 1998, Told- og  

 Skattestyrelsens kommentar af den 9. december 1998, refereret i Tidsskrift  

 for  

 Skatter og Afgifter 1999.80 og ligningsvejledningen  fastlægger det  

 præcise  

 tidspunkt for konstateringen af selskabets endelige opløsning.
 Alene Ole Bjørn synes i sin artikel i  

 SR-Skat, 10. udgave, Tab på aktier  konkurs  hvornår er  

 aktierne afstået?   

 ny højesteretspraksis at tage stilling til det præcise tidspunkt for  

 konstateringen af afståelsestidspunktet i forbindelse med et selskabs  

 konkurs.
 Ole Bjørn anfører:
Likvideres selskabet, konstateres  

 afhændelsen ved selskabets endelige likvidation, dvs. slettelsen af selskabet  

 i  

 Erhvervs- og Selskabsstyrelsen.
Går selskabet konkurs, slettes selskabet ved  

 konkursens afslutning ligeledes i Erhvervs- og Selskabsstyrelsen, hvorefter  

 aktiernes civilretlige eksistens er ophørt, hvorfor afståelsestidspunktet er  

 indtrådt. Ifølge Ole Bjørn er det således den  

 endelige likvidation i form af slettelse af selskabet i Erhvervs- og  

 Selskabsstyrelsen, som må anses for afståelsestidspunktet i forbindelse med  

 indtrædelse af konkurs af det udstedende selskab.
Denne forståelse er i tråd med  

 Højesterets afgørelse, jf.
Højesterets præmisser: selskabets endelige  

 opløsning.
 Retsvirkningen af afmeldelsen i  

 Erhvervs- og Selskabsstyrelsen er netop selskabets endelige ophør, idet  

 selskabet herefter ikke har retsevne, og idet selskabet dermed ophører som  

 værende et selvstændigt retsobjekt.
 Hovedreglen, om manglende retsevne efter  

 udslettelse i Erhvervs- og Selskabsstyrelsens register, indtræder i relation  

 til godtroende tredjemænd først ved bekendtgørelse i Erhvervs- og  

 Selskabsstyrelsens  

 edb-informationssystem, jf. bekendtgørelse 2002.72.
 Henset til at selskabet ved afmeldelse  

 af registret i Erhvervs- og Selskabsstyrelsen ikke længere har selvstændig  

 retsevne, ikke længere er et selvstændigt retsobjekt samt at denne  

 retsvirkning  

 i forhold til tredjemand først indtræder ved bekendtgørelse i Erhvervs- og  

 Selskabsstyrelsens edb-informationssystem, må selskabet først ved anmeldelsen  

 i  

 Erhvervs- og Selskabsstyrelsens register  civilretligt såvel som  

 skatteretligt  

  anses for endeligt ophørt.
 Det af Ole Bjørn anførte kan derfor i  

 det hele tiltrædes.
 For så vidt angår anmeldelse om  

 selskabets udslettelse, fremgår det af aktieselskabslovens § 124, stk. 2, at  

 der skal foretages en afmeldelse af selskabet i Erhvervs- og  

 Selskabsstyrelsen  

 senest 2 uger efter, at det endelige likvidationsregnskab er godkendt på  

 generalforsamlingen.
 Af aktieselskabslovens  

 124, stk. 2, fremgår:
Stk. 2. Senest 2 uger efter, at det  

 endelige likvidationsregnskab er godkendt på generalforsamlingen, skal  

 likvidatorernes anmeldelse om selskabets udslettelse i Registret for  

 Aktieselskaber være modtaget i Erhvervs- og Selskabsstyrelsen.
Som bilag til  

 denne anmeldelse skal følge likvidationsregnskabet. En overskridelse af 2-ugers fristen i  

 aktieselskabslovens § 124, stk. 2, ændrer ikke ved, at selskabet først ved  

 afmeldelsen i Erhvervs- og Selskabsstyrelsen ophører med at have manglende  

 retsevne.
Manglende overholdelse af fristreglen kan straffes med bøde i  

 medfør  

 af aktieselskabslovens § 160, stk. 1, indtil anmeldelsen gennemføres.
 Det kan på baggrund af det ovenfor  

 anførte konkluderes, at tidspunktet for selskabets endelige opløsning, og  

 dermed afståelsestidspunktet for anparter i relation til  

 aktieavancebeskatningslovens § 4, stk. 4, er Erhvervs- og Selskabsstyrelsens  

 registrering af opløsningen af selskabet.
 I nærværende sag afholdt skifteretten  

 afsluttende skiftesamling den 17. marts 2000.
 Først ved brev af 27. april 2000  

 anmeldte skifteretten opløsning af selskabet til Erhvervs- og  

 Selskabsstyrelsen  

 med den effekt, at Erhvervs- og Selskabsstyrelsen afmeldte selskabet med  

 virkning pr. 1. maj 2000.
 Anparterne i B ApS blev erhvervet den 7.  

 april 1997 og må anses afstået den 1. maj 2000. Klageren opfylder således den  

 tidsmæssige betingelse i aktieavancebeskatningslovens § 4, stk. 4, hvorfor  

 klageren  

 følgelig har ret til at foretage fradrag for tab på anparter i selskabet B  

 ApS.
Landsskatterettens bemærkninger og  

 begrundelse Fysiske personer kan foretage fradrag  

 for tab ved afståelse af unoterede aktier på et tidspunkt, der ligger 3 år  

 eller mere efter erhvervelsen af aktierne, i den skattepligtige almindelige  

 indkomst, jf. aktieavancebeskatningslovens § 4, stk. 4.
Tab ved et selskabs konkurs sidestilles  

 med afståelse.
Afståelsestidspunktet er i dette tilfælde tidspunktet for  

 selskabets endelige opløsning, jf.
Højesterets dom af 7. maj 1998,  

 offentliggjort i Tidsskrift for Skatter og Afgifter 1998.397.
 Selskabet anses for endeligt opløst den  

 1. maj 2000, hvor selskabet udslettes af Erhvervs- og Selskabsstyrelsens  

 register, og hvor ejendomsretten til aktierne endeligt bortfalder.
Klageren anses herefter at have ejet de  

 pågældende anparter i 3 år eller derover, hvorfor fradrag efter  

 aktieavancebeskatningslovens  

 § 4, stk. 4, godkendes.
Skatteankenævnets afgørelse ændres i overensstemmelse  

 hermed.
