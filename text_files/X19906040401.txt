 På baggrund af en række klager fra kommercielle tv-stationer over, at  

 KODA's takstpolitik medførte diskrimination mellem disse tv-stationer og de  

 offentlige danske tv-stationer, besluttede Konkurrencerådet at rette  

 henvendelse herom til Kulturministeriet.
 På sit møde den 10. oktober 1990 besluttede Konkurrencerådet at rette en  

 henvendelse til Kulturministeriet om KODA's takstpolitik i medfør af  

 konkurrencelovens § 15.
En række klager fra kommercielle tv-stationer gjorde gældende, at KODA's  

 takstpolitik indebærer en diskrimination mellem de kommercielle tv-stationer  

 og de offentlige danske tv-stationer, som medfører de i konkurrencelovens §  

 11 omtalte skadelige virkninger for konkurrencen.
Derudover var det klagernes  

 opfattelse, at KODA permanent opnår en indtjening, der klart overstiger  

 indtjeningen på et marked med virksom konkurrence, jf. konkurrencelovens §  

 13.
Konkurrencerådet fandt, at KODA's takster næppe er objektiverede og næppe  

 er konsekvent gennemførte over for samtlige musikbrugere på tv-området.
Disse  

 forhold er uforenelige med intentionerne i konkurrenceloven, idet de medfører  

 en diskrimination mellem musikbrugerne på området.
Konkurrencerådet har i sin henvendelse til Kulturministeriet påpeget, at  

 der bør tilvejebringes en ensartet behandling af musikbrugerne ud fra en  

 række objektive og konsekvent gennemførte kriterier.
I denne forbindelse bør  

 KODA's takstpolitik lægges offentligt frem.
 KODA's virksomhed:
KODA er en selvejende institution, der har eneretsbevilling til at  

 varetage komponisters og tekstforfatteres enerettigheder i medfør af  

 ophavsretslovens § 2, stk. 3. Der opkræves også afgifter til arvinger og  

 musikforlæggere, der ved anvendelse eller aftale har fået overført  

 komponistrettigheder.
KODA's eneretsbevilling er meddelt af Kulturministeriet  

 i henhold til bekendtgørelse nr. 898 af 15. december 1986 af lov om Det kgl.  

 Teater og oprettelsen af en kulturel fond.
Praktisk talt alle danske komponister, tekstforfattere og musikforlæggere  

 er tilsluttet KODA.
KODA kan karakteriseres som et retligt monopol og  

 konstruktionen med kun et selskab til varetagelse af disse interesser, kendes  

 fra andre lande.
 Konkurrencelovens indgrebsbestemmelser kan ikke bruges over for KODA:
KODA's virksomhed er omfattet af konkurrenceloven.
Konkurrencelovens § 2,  

 nr.1, 1. pkt. omhandler også offentligt reguleret erhvervsvirksomhed og  

 KODA's virksomhed kan beskrives inden for disse rammer.
Konkurrencelovens § 2 fastslår imidlertid også, at offentligt reguleret  

 erhvervsvirksomhed, hvis udøvelse i henhold til særlig hjemmel bestemmes  

 eller godkendes af det offentlige, er undtaget fra bestemmelserne om indgreb  

 i konkurrencelovens §§ 11-14. I stedet giver loven Konkurrencerådet mulighed  

 for at rette henvendelse til vedkommende myndighed.
Henvendelsen  

 offentliggøres.
KODA's virksomhed er netop reguleret på grundlag af særlig hjemmel.
Det  

 hedder i KODA's eneretsbevilling § 2 blandt andet, at ændringer af selskabets  

 afgiftstariffer skal forelægges (kultur)ministeriet til godkendelse.
 I bemærkningerne til konkurrencelovens § 2 er det en betingelse for  

 undtagelsen fra bestemmelserne i konkurrencelovens §§ 11-14, at den særlige  

 hjemmel til bestemmelse eller godkendelse er udnyttet af vedkommende  

 offentlige myndighed.
Konkurrencerådet har ved behandlingen af sagen fundet, at  

 Kulturministeriet i praksis udnytter sin hjemmel til at godkende KODA's  

 takster.
Det er dog opfattelsen, at godkendelsesproceduren har en noget  

 speciel karakter, idet Kulturministeriet ingen mulighed har for direkte at  

 fastlægge en tarif på området.
Dog kan KODA heller ikke opkræve sine afgifter  

 uden godkendelse fra Kulturministeriet.
Konkurrencelovens bestemmelser i §§ 11-14 kan således ikke anvendes over  

 for KODA: men Konkurrencerådets bedømmelse af KODA's takstpolitik har  

 alligevel ud fra en lighedsbetragtning basereret sig på de konkurrenceretlige  

 standarder og normer, der har dannet sig ved anvendelsen af  

 indgrebsbeføjelserne i konkurrenceloven.
Således er det ud fra et  

 konkurrenceretligt synspunkt et krav, at tv-stationerne i deres betaling af  

 vederlag til KODA behandles ensartet: det vil sige ud fra rimelige, saglige,  

 objektive og konsekvent gennemførte kriterier.
 Klagerne:
Som nævnt repræsenterer klagerne en række kommercielle tv-stationer i  

 Danmark.
Konkurrencerådet modtog således klage fra TV1000, Kanal 2-gruppen,  

 herunder Kanal 2 Prime Time A/S, Foreningen af Arbejderbevægelsens  

 Elektroniske Medievirksomheder (FAEM), Foreningen af Kommercielle Lokalradio-  

 og TV-stationer (KOMM), Den Kristne Producentkomite for Nærradio/TV samt fra  

 ScanSat Broadcasting Ltd.
Klagerne omfatter både satellit-tv-stationer og  

 lokal-tv-stationer.
Derudover opererer naturligvis Danmarks Radio og TV2 på  

 tv-markedet.
 Aftalerne mellem de forskellige tv-stationer og KODA kan opdeles i to  

 hovedgrupper, idet der er indgået een aftale gældende for samtlige lokale  

 tv-stationer, hvorimod satellit-tv-stationerne og de offentlige tv-stationer  

 indgår individuelle kontrakter med KODA.
 Konkurrencerådets vurdering af KODA's takstpolitik:
Hovedprincippet i aftalerne på tv-området er, at vederlaget sættes som en  

 procentdel af indtægtsgrundlaget for den pågældende tv-station.
Inden for  

 dette hovedprincip indeholder de enkelte aftaler imidlertid forskellige  

 varianter, idet der i aftalerne indgår forskellige muligheder for reduktion  

 af beregningsgrundlaget, minimumsvederlagsprincipper, estimering af  

 musikprocent mm.
En direkte sammenligning af stationernes vederlagsbetalinger til KODA er  

 umiddelbart vanskelig, dels fordi vederlagsberegningen sættes i procent af  

 forskelligt beregningsgrundlag, dels fordi stationerne er forskellige i  

 henseende til musikprocent, antal husstande mv.
Det er imidlertid svært at  

 se, hvorledes forskellene mellem stationerne afspejler sig i forskellene i  

 vederlagsprocenten.
 KODA har i dag opstillet en række kriterier, der danner baggrund for  

 beregningen af vederlaget til KODA: men det er uigennemskueligt, med hvilken  

 vægt disse kriterier enkeltvis indgår i prisen, og dermed er det tillige  

 uigennemskueligt, hvorledes de forskellige procentsatser eller minimumsbeløb  

 fremkommer.
 På ovennævnte baggrund kan der således være tvivl om, hvorvidt der  

 forekommer en ensartet behandling af musikbrugerne på tv-området i  

 tarifmæssig henseende.
 KODA's takstniveau og indtjeningsforhold:
Hverken i Danmark eller i andre lande foregår prisdannelsen på markedet  

 for køb og salg af retten til benyttelse af beskyttet musik under  

 konkurrencelignende forhold.
Det er således ikke muligt i praksis at bedømme  

 KODA's takstniveau og indtjening ud fra forholdene på et marked med  

 fuldkommen konkurrence.
En sammenligning af det danske takstniveau for ophavsretslige  

 fremførelsesrettigheder med det internationale takstniveau, giver ikke  

 formodning om, at KODA's takstniveau er væsentlig højere end niveauet i andre  

 EF-lande.
Selv om det internationale takstniveau ikke bestemmes på et  

 konkurrencepræget marked, indikerer sammenligningen efter Konkurrencerådets  

 opfattelse ikke, at niveauet for KODA's takster er urimeligt.
 Konkurrencerådets henvendelse til Kulturministeriet i henhold til  

 konkurrencelovens § 15:
»En række musikbrugere på tv-området har henvendt sig til  

 Konkurrencerådet for at få en vurdering af KODAs tariffer i henhold til  

 konkurrencelovens bestemmelser.
Således har Konkurrencerådet modtaget klager  

 fra TV1000, repræsenteret ved akvokat K.L.
Nemeth, fra Foreningen af  

 Arbejderbevægelsens Elektroniske Medievirksomheder, Foreningen af  

 Kommercielle Lokalradio- og TV-stationer og Den Kristne Producentkomite, alle  

 repræsenteret ved advokat B.
Vejby og fra ScanSat Broadcasting Ltd.  

 (»ScanSat«), repræsenteret ved advokat P.E.
Alvsing.
Konkurrencerådet har på sit møde den 10. oktober 1990 behandlet klagerne  

 over KODAs takster, dels i forhold til spørgsmålet om taksternes rimelighed,  

 dels i forhold til diskrimination mellem forskellige musikbrugere på  

 tv-området.
En diskrimination, der i udgangspunktet relaterer sig til  

 forholdet mellem offentlige danske tv-stationer og kommercielle tv-stationer.  

 Konkurrencerådet besluttede, at der i sagen skulle rettes henvendelse til  

 Kulturministeriet i medfør af konkurrencelovens § 15. Det tilføjes, at en  

 sådan henvendelse ifølge loven skal offentliggøres.
Efter en vurdering af det for Konkurrencerådet foreliggende om KODAs  

 takstpolitik finder Konkurrencerådet, at KODAs takster på tv-området næppe er  

 objektiverede og næppe heller konsekvent gennemførte over for samtlige  

 musikbrugere på tv-området.
Disse forhold er uforenelige med intentionerne i  

 konkurrenceloven, hvis udgangspunkt er, at virksomheder, der udøver den i  

 loven nævnte dominerende indflydelse, skal benytte sig af saglige, rimelige,  

 objektive og konsekvent gennemførte pris- og forretningsbetingelser.
I modsat  

 fald vil der kunne fremkomme skadelige virkninger for konkurrencen og  

 effektiviteten i produktion og omsætning af varer og tjenesteydelser mv.
 Derimod finder Konkkurrencerådet ikke, ved en sammenligning af KODAs  

 takstniveau med det internationale takstniveau, at niveauet for KODAs takster  

 fremstår som urimeligt.
 Det må som nævnt ud fra et konkurrenceretligt synspunkt være et krav, at  

 de respektive tv-stationer i deres betaling af vederlag til KODA, behandles  

 såvidt muligt ensartet.
KODA har over for Konkurrencerådet anført, at bedømmelsen af den enkelte  

 stations vederlagsbetaling, tager udgangspunkt i elleve faktorer.
Disse  

 faktorer er: Stationens status, stationens  

 finansieringsform/indtægtsgrundlag, stationens musikforbrug, stationens  

 sendetid, stationens dækningsområde, sendefladens sammensætning i navnlig  

 fiktion, fakta og nyheder, stationens egenproduktion, sendeform, stationens  

 omkostningsstruktur, KODAs omkostninger og kontrol- og administrationshensyn.
Det er klart, at disse faktorer er saglige og i varierende omfang kan være  

 rimelige.
Det er imidlertid ikke muligt at gennemskue med hvilken vægt disse  

 faktorer indgår i den konkrete vederlagsberegning over for den enkelte  

 tv-station.
Vægtningen mellem de forskellige faktorer synes således at  

 afhænge af skøn.
Takstberegningen over for de forskellige musikbrugere indeholder  

 naturligvis en række fællestræk, for eksempel en estimering af  

 musikprocenten, men der synes ikke desto mindre at være tale om en  

 skævvridning både inden for de forskellige tv-stationskategorier og mellem  

 stationerne generelt.
Stationerne betaler varierende beløb for samme ydelse,  

 uanset hvordan den beregnes, eksempelvis opgjort ved afgift pr. musiktime  

 henholdsvis husstandsafgift pr. musiktime.
Konkurrencerådet har således ikke ved en gennemgang af KODAs aftaler med  

 de forskellige musikbrugere på tv-området og ved en gennemgang af den  

 overordnede takstpolitik kunnet genfinde noget konsekvent gennemført  

 tariferingsmønster.
På denne baggrund virker tariferingspolitikken  

 uigennemsigtig.
En uigennemsigtighed, der samtidig åbner for muligheden af en  

 ikke-konsekvent gennemført takstpolitik.
Denne uigennemsigtighed er  

 uforenelig med konkurrencelovens overordnede formål om skabelse af størst  

 mulig gennemsigtighed vedrørende konkurrenceforhold, herunder priser og  

 forretningsbetingelser, jf. konkurrencelovens § 1.
Konkurrencerådet henstiller derfor til ministeriet at medvirke til, at  

 KODAs takstpolitik i fremtiden efter forhandling med parterne gøres forenelig  

 med de konkurrenceretlige principper og fastlægges med hensyntagen til  

 ovennævnte forhold.' Konkurrencerådets henvendelse til Kulturministeriet er offentliggjort.
 Kulturministeriets svar på henvendelsen:
 Kulturministeriet har efterfølgende orienteret Konkurrencerådet om, at man  

 over for KODA har pålagt selskabet, ved fastlæggelsen af fremtidige takster  

 på tv-området, at tage hensyn til de af Konkurrencerådet fremførte  

 synspunkter.
