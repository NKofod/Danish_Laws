 I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende i tilknytning til aftale af  

 18. november 1982 mellem finansministeren og Statstjenestemændenes  

 Centralorganisation II om tjenestetid og overtimebetaling for lærere og  

 inspektører samt forstandere ved lærlinge/efg-uddannelserne på de tekniske  

 skoler (tjenestetidsaftalen):
§ 1.  Såfremt lærere med et pligtigt  

 undervisningstimetal i henhold til tjenestetidsaftalens § 1, inspektører  

 eller forstandere læser timer i blandede klasser, hvor denne undervisning er tilrettelagt som  

 efg-undervisning, omregnes disse undervisningstimer efter reglerne i tjenestetidsaftalens §  

 5, stk. 1, forinden indregning sker i pågældende læreres pligtige  

 undervisningstimetal.
 § 2.  Aftalen har virkning fra 1. august 1983.
 Stk. 2.  Aftalen kan opsiges af hver af parterne med 3  

 måneders varsel, dog tidligst til 1. april 1985.
 København, den 25/5 1984.
Statstjenestemændenes Centralorganisation II Hans Strunge Finansministeriet P.
M.
V.
E.
B.
