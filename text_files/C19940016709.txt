(Til landets blodbanker) I medfør af § 4 i lov om lægemidler, jf. lovbekendtgørelse nr. 452 af 10. juni 1992 og i medfør af § 11 i lov om udøvelse af lægegerning, jf. lovbekendtgørelse nr. 426 af 19. august 1976, fastsættes:
 § 1  Blod, herunder blodkomponenter, som anvendes til  

 transfusion eller til fremstilling af blodderiverede lægemidler skal hidrøre  

 fra donorer, der skal være undersøgte og fundet negative for anti-HIV-1/-2.
 Stk. 2.  I akutte, livstruende situationer, hvor det i  

 det konkrete tilfælde kan være nødvendigt at anvende blod eller  

 blodkomponenter, selv om resultatet af undersøgelse for anti-HIV-1/-2 endnu  

 ikke foreligger, forudsætter dette en konkret vurdering af den for  

 behandlingen ansvarlige læge.
Stk. 3.  Blodbanken skal i de i stk. 2 nævnte tilfælde  

 skriftligt gøre den behandlende læge opmærksom på, at anti-HIV-1/-2  

 undersøgelsen ikke foreligger.
Blodbanken skal så vidt muligt sikre sig, at  

 det blod/de blodkomponenter, som anvendes, stammer fra en donor, der inden  

 for det sidste halve år er undersøgt og fundet negativ for anti-HIV-1/-2.
 § 2.  Undersøgelsen for anti-HIV-1/-2 skal udføres på  

 en blodprøve, der er udtaget samtidig med blodtapningen eller tidligst 72  

 timer inden.
 § 3.  Bloddonorer, der er smittet med HIV-1/-2, skal  

 af den for blodbanken ansvarlige læge informeres om undersøgelsesresultatet  

 og henvises til videre undersøgelse ved infektionsmedicinsk speciallæge eller  

 sygehusafdeling.
§ 4.  Blodbanken skal drage omsorg for en  

 tilbundsgående efterundersøgelse af tilfælde, hvor blodbanken - ved egne  

 undersøgelser, efter meddelelse fra anden lægelig instans eller via oplysning  

 om muligt transfusionsbetinget tilfælde af HIV-infektion - har konstateret,  

 at en donor kan have afgivet HIV-kontamineret blod.
Det skal herunder sikres,  

 at tilfælde hvor recipienter er i risiko for at have modtaget  

 HIV-kontamineret blod, bliver konfereret med den transfusionsansvarlige  

 kliniske afdeling med henblik på eventuel efterundersøgelse af recipienten.  

 Såfremt blodbanken har leveret muligt HIV-kontamineret blod/plasma til videre  

 forarbejdning, påhviler det blodbanken at informere modtageren herom.
 § 5.  I henhold til § 16 i Sundhedsstyrelsens  

 bekendtgørelse nr. 1012 af 14. december 1993 om lægers anmeldelse af  

 smitsomme sygdomme mv., skal blodbanken månedligt indsende indberetning  

 vedrørende de udførte undersøgelser til Statens Seruminstitut, epidemiologisk  

 afdeling.
 Stk. 2.  Blodbanken skal endvidere indberette  

 resultaterne af efterundersøgelser, jf. § 4, til Statens Seruminstitut,  

 epidemiologisk afdeling, jf. § 17 stk. 1 og 2 i Sundhedsstyrelsens  

 bekendtgørelse nr. 1012 af 14. december 1993 om lægers anmeldelse af  

 smitsomme sygdomme mv.
 § 6.  Sundhedsstyrelsen har udarbejdet vejledning nr.  

 168 af 12. september 1994 om undersøgelse af donorblod for antistof mod HIV  

 type 1 og HIV type 2.
 § 7.  Cirkulæret træder i kraft den 1. november 1994.
 Stk. 2.  Samtidig ophæves Sundhedsstyrelsens cirkulære  

 af 1. juni 1988 om undersøgelse af bloddonorer for HIV-antistof.
