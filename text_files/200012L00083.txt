Fremsat den 10. november 2000 af  

 undervisningsministeren (Margrethe Vestager) Forslag til Lov om ændring af lov om  

 produktionsskoler (Udvidelse af dispensationsadgang) § 1 I lov om produktionsskoler, jf. lovbekendtgørelse nr. 764 af 8.  

 august 2000, foretages følgende ændring:
 1. I § 11, stk. 2, 2. pkt., ændres »5 pct.« til: »10 pct.«.
§ 2 Loven træder i kraft den 1. januar 2001.
Bemærkninger til lovforslaget Forslaget er et led i aftale mellem  

 regeringen, Socialistisk Folkeparti og Enhedslisten om finansloven for  

 2001.
Bestemmelsen om maximalt et års forløb  

 på en produktionsskole blev præciseret ved den nuværende  

 lov om produktionsskoler på baggrund af erfaringerne fra den tidligere  

 lov, hvorefter skolerne havde fri adgang til at forlænge  

 produktionsskoleophold ud over et år.
Denne adgang var blevet  

 administreret så lempeligt, at 1-års grænsen i praksis var  

 blevet udhulet.
Adgangen til dispensation blev derfor begrænset til en  

 kvote på 5 pct. af skolens samlede årselevtal i det  

 forudgående finansår.
Bestemmelsen trådte dog først  

 i kraft pr. 1. april 2000, og skolerne har således i 2000 haft en  

 relativt større dispensationskvote end det vil være  

 tilfældet i de følgende år.
 Der henvises til lov nr. 1124 af 29. december 1999 om  

 produktionsskoler (L 101), Folketingstidende 1999-2000, Tillæg A spalte  

 2810, Folketingets Forhandlinger spalte 1916, Tillæg B spalte 237,  

 Folketingets Forhandlinger spalte 2537, 2782 og Tillæg C spalte 265.
Skolerne har pr. 1. oktober 2000 samlet forbrugt halvdelen  

 af den tildelte kvote.
Det formodes, at skolerne har tilpasset deres  

 virksomhed med henblik på de deltagere, der for tiden er indskrevet  

 på skolerne, og kvoten forventes derfor opbrugt ved årets udgang.  

 Forbruget af kvoten dækker over en stor spredning, idet nogle skoler  

 har opbrugt hele deres kvote, medens enkelte skoler ikke har haft noget  

 forbrug.
 Af en af Undervisningsministeriet udarbejdet rapport, der  

 blandt andet omhandler virkningerne af stramningen af dispensationsadgangen,  

 fremgår det, at denne stramning har betydet, at ca. 1000 unge enten har  

 måttet ophøre med et produktionsskoleforløb eller har  

 fået afslag på optagelse som følge af 1-års  

 reglen.
 Det har således vist sig, at den nuværende  

 dispensationskvote på 5 pct. ikke i tilstrækkeligt omfang  

 imødekommer behovet hos den særlige gruppe af unge, der kan have  

 gavn af længerevarende forløb på en produktionsskole.
 Det foreslås derfor at forhøje kvoten fra 5  

 til 10 pct.
Økonomiske konsekvenser for staten og  

 kommunerne Produktionsskolernes samlede dispensationskvote for  

 indeværende år udgør 258 årselever, svarende til 5  

 pct. af den samlede aktivitet i 1999. Ifølge Undervisningsministeriets  

 seneste prognose bliver den samlede aktivitet i 2000 på 5046  

 årselever.
En uændret 5 pct. kvote for 2001 ville således  

 blive på 252 årselever.
 En forøgelse af kvoten til 10 pct. vil modsvare i  

 alt 504 årselever, svarende til en forøgelse  

 af aktiviten med 252 årselever, såfremt kvoten opbruges.  

 Merudgiften herved vil udgøre 20,4 mio. kr., hvortil kommer  

 øgede udgifter til skoleydelse med 9,8 mio. kr.
 Den samlede merudgift vil således blive maximalt  

 30,2 mio. kr., såfremt kvoten opbruges.
 Foruden merudgifterne for staten vil den øgede  

 aktivitet medføre en forøgelse af de kommunale bidrag, der  

 betales af deltagernes hjemstedskommuner i henhold til produktionsskolelovens  

 § 13. Disse bidrag fastsættes på finansloven og udgør  

 for finansåret 2000 15.000 kr. pr. årselev for deltagere under 18  

 år og 25.000 kr. pr. årselev for deltagere over 18 år.
 De kommunale merudgifter herved vil maximalt blive  

 på 5,6 mio. kr., såfremt dispensationskvoten opbruges.
 Der vil blive ydet kommunerne kompensation for disse  

 udgifter i forbindelse med bloktilskudsberegningen i 2002.
Høring Høring over lovforslaget sker samtidig  

 med dettes fremsættelse.
Administrative konsekvenser Forslaget har ikke administrative konsekvenser for staten  

 eller kommunerne.
Økonomiske og administrative konsekvenser for  

 erhvervslivet Forslaget har ikke økonomiske eller  

 admininistrative konsekvenser for erhvervslivet.
Miljømæssige konsekvenser Forslaget har ikke miljømæssige  

 konsekvenser.
Administrative konsekvenser for borgerne Forslaget har ikke administrative konsekvenser for  

 borgerne.
Forholdet til EU-retten Forslaget indeholder ikke EU-retlige aspekter.
Vurdering af konsekvenser af  

 lovforslaget Positive Konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner ingen For staten: 30,2 mio. kr.
 For kommunerne: 5,6 mio. kr.
Administrative konsekvenser for stat, kommuner og  

 amtskommuner ingen ingen Økonomiske konsekvenser for erhvervslivet ingen ingen Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten Forslaget indeholder ikke EU-retlige aspekter Bilag Lovforslaget sammenholdt med gældende lov Gældende formulering Lovforslaget § 1 I lov om produktionsskoler, jf. lovbekendtgørelse nr. 764 af 8.  

 august 2000, foretages følgende ændring:
§ 11. - - - Stk. 2. Ved beregningen af årselever kan der for den  

 enkelte deltager højst medregnes et års produktionsskoleophold.  

 Inden for en kvote, der udgør 5 pct. af produktionsskolens samlede  

 årselevtal i det forudgående finansår, kan der i  

 særlige tilfælde medregnes ophold af længere varighed.  

 ...
 1. I § 11, stk. 2, 2. pkt., ændres »5 pct.« til: »10 pct.«.
