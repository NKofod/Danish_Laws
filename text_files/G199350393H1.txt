Formålet med registeret er at danne grundlag for Toldvæsenets administration og kontrol vedrørende indsamling af fortoldnings- og korrektionsoplysninger til Debitor-/Restanceregisteret vedrørende registrerede virksomheders afregning af told og afgifter af indførte varer, vareindførslen til toldområdet, oplæggelse på toldoplag m.v., opfyldelse og overholdelse af regler af sikkerheds- og sundhedsmæssig karakter, veterinære, plantepatologiske eller andre særlige indførselsbetingelser, foranstaltninger omkring internationale samarbejds- og kontrolaftaler samt Listesystemet (VIES - Vat Information Exchange System) vedrørende EF's Indre Marked.
Registeret danner endvidere grundlag for indsamling af oplysninger til udenrigshandelsstatistikken vedrørende importen.
Personkreds: Registeret må kun indeholde oplysninger om virksomheder, der er eller har været registreret hos toldvæsenet efter toldloven samt oplysninger fra udenlandske og private varemodtagere.
Registeret må kun indeholde angivelsesoplysninger.
 Ikrafttrædelsesdato: 01/01/1993. Erstatter tidligere forskrifter.
