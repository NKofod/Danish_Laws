Betænkning afgivet af  

 Uddannelsesudvalget den 3. december 2002 Betænkning over Forslag til lov om ændring af lov om  

 institutioner for erhvervsrettet uddannelse, lov om Centre for  

 Videregående Uddannelse og andre selvejende institutioner for  

 videregående uddannelser m.v. og en række andre love (Momskompensation) [af  

 undervisningsministeren (Ulla Tørnæs)] 1. Ændringsforslag Der er stillet 15 ændringsforslag til lovforslaget.  

 Undervisningsministeren har stillet ændringsforslag 3-13 og 15.  

 Socialdemokratiets medlemmer af udvalget har stillet ændringsforslag 1,  

 2 og 14.
2. Udvalgsarbejdet Lovforslaget blev fremsat den 31. oktober 2002 og var til  

 1. behandling den 8. november 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen  

 været sendt i høring.
Den 31. oktober 2002 sendte  

 undervisningsministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige  

 henvendelser fra:  

 Foreningen af Skoleledere ved de tekniske skoler og Lærerseminariernes Bestyrelsesforening, Pædagogseminariernes  

 Bestyrelsesforening, Pædagogseminariernes Rektorforsamling samt  

 Lærerseminariernes Rektorsamling.
 Undervisningsministeren har over for udvalget kommenteret  

 henvendelserne skriftligt til udvalget.
Deputationer Endvidere har Lærerseminariernes  

 Bestyrelsesforening, Pædagogseminariernes Bestyrelsesforening,  

 Pædagogseminariernes Rektorforsamling og Lærerseminariernes  

 Rektorsamling mundtligt over for udvalget redegjort for deres holdning til  

 lovforslaget.
Samråd Udvalget har stillet 3 spørgsmål til  

 undervisningsministeren til mundtlig besvarelse, som denne har besvaret i et  

 samråd med udvalget den 3. december 2002. Ministeren har  

 efterfølgende sendt udvalget det talepapir, der lå til grund for  

 ministerens besvarelse af spørgsmålene.
Spørgsmål Udvalget har stillet 10 spørgsmål til  

 undervisningsministeren til skriftlig besvarelse, som denne har besvaret med  

 undtagelse af spørgsmål 5, som er foreløbigt besvaret.  

 Den endelige besvarelse forventes inden 3. behandling.
3. Tilkendegivelse fra undervisningsministeren Ministeren har tilkendegivet følgende over for  

 udvalget:
»1) Momskompensation af bygningsudgifter En række skoleorganisationer har haft  

 foretræde for udvalget og har her givet udtryk for bekymring over den  

 reduktion i bygningstaxametret, der er en følge af indførelsen  

 af momskompensationsordningen for tilskud til bygningsudgifter.
Det er  

 organisationernes opfattelse, at der er tale om så stor en reduktion af  

 taxametret, at det kan have økonomiske konsekvenser for institutioner,  

 der i de senere år har gennemført nybyggeri i større  

 omfang.
Der peges i denne forbindelse på, at institutionernes nybyggeri  

 er planlagt og gennemført på grundlag af de gældende  

 regler om bygningstaxametret og den deri indeholdte finansiering af  

 byggemomsudgifterne.
 Nogle skoleorganisationer ønsker derfor, at  

 beslutningen om at indføre momskompensationsordningen for tilskud til  

 bygningsudgifter skal udskydes et år, samt at der i lovforslaget  

 indsættes en bestemmelse om en overgangsordning, som stiller de skoler,  

 som inden for de seneste år har foretaget større  

 bygningsinvesteringer, tilnærmelsesvis lige med de skoler, som  

 først i 2003 eller senere foretager tilsvarende investeringer.
 Ministeren har stor forståelse for  

 skoleorganisationernes bekymringer, og der er derfor i lovforslagets § 11  

 (ikrafttrædelses- og overgangsbestemmelser) åbnet mulighed for,  

 at ministeren efter drøftelse med et institutionsområdes  

 skoleorganisationer kan beslutte at etablere en særlig  

 udligningsordning i indtil 10 år for det pågældende  

 institutionsområde.
Med hensyn til forståelsen af ordene »det pågældende  

 institutionsområde« vil ministeren  

 være indstillet på, hvis det ønskes fra institutionsside,  

 at foretage en vis differentiering, således at det  

 pågældende institutionsområde godt kan være en gruppe  

 ensartede institutioner inden for f.eks.
CVU-området.
 Institutionsområder kan herefter være en  

 gruppe af institutioner, der defineres ud fra tidspunktet for deres overgang  

 til selveje og bygningstaxameterordningen, hvor en naturlig skillelinje vil  

 være overgang til selveje før og efter den 1. januar 2001.  

 Derved opdeles institutionerne f.eks. i én gruppe bestående af  

 flertallet af seminarier, der overgik til selveje pr. 1. januar 1997, og en  

 anden gruppe bestående af få seminarier og alle øvrige  

 MVU-institutioner (ingeniørhøjskoler,  

 handelshøjskolecentre, ergoterapeut- og fysioterapeutskoler samt  

 sociale højskoler), der alle er overgået til  

 bygningstaxameterordningen den 1. januar 2001 eller 2002. Alternativt kan  

 institutionerne grupperes efter uddannelsesområde, så at der  

 etableres udligningsordninger for lærerseminarier under ét,  

 pædagogseminarier, sociale højskoler eller  

 ingeniørhøjskoler etc.
 Herudover er der i et ændringsforslag til  

 lovforslagets § 11, der er fremsendt til Uddannelsesudvalget, åbnet  

 mulighed for at udskyde indførelsen af momskompensationsordningen for  

 tilskud til bygningsudgifter i et år for grupper af institutioner, hvor  

 indførelsen af ordningen vil have særlig store utilsigtede  

 virkninger, hvilket imødekommer et ønske fremsat af  

 skoleorganisationerne på institutionsområdet for erhvervsrettet  

 uddannelse.
 Det er herefter vurderingen, at man har imødekommet  

 skoleorganisationernes ønsker.
2) Særordninger for institutioner, der bliver særlig  

 hårdt ramt af indførelsen af momskompensa-tionsordningen I forbindelse med etableringen af de særlige  

 udligningsordninger efter lovforslagets § 11 vil ministeren være  

 indstillet på at etablere særordninger for de institutioner, for  

 hvilke indførelsen af momskompensationsordningen på  

 bygningsområdet vil have særlig store utilsigtede virkninger, da  

 det ikke er sikkert, at det vil være muligt at løse problemerne  

 for disse institutioner på en tilfredsstillende måde inden for  

 rammerne af en omkostningsneutral udligningsordning.
 Det kan derfor blive aktuelt at tilføre disse  

 institutioner ekstra økonomiske midler i en overgangsperiode.
 Der er tale om et mindre antal institutioner (5-10 i alt),  

 der af forskellige årsager, f.eks. overgang til selveje og nylig  

 optagne store realkreditlån, nylig store momsbelagte  

 bygningsinvesteringer samt større bygningskøb, vil blive  

 særlig hårdt ramt økonomisk af indførelsen af  

 momskompensationsordningen på bygningsområdet.
3) Vedrørende udligningsordninger Som en præcisering bemærkes, at ministeren  

 efter drøftelse med et institutionsområdes skoleorganisation  

 også kan beslutte ikke at etablere en udligningsordning.
4) Ændring af årstal i bemærkningerne til  

 lovforslagets § 11 Undervisningsministeren har over for Uddannelsesudvalget  

 oplyst, at der i bemærkningerne til lovforslagets § 11, sidste linje,  

 skal stå 2005 og ikke 2003.« 4. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de af undervisningsministeren stillede  

 ændringsforslag.
Mindretallet vil stemme imod de af Socialdemokratiet  

 stillede ændringsforslag.
Venstre, Dansk Folkeparti og Det Konservative Folkeparti  

 stemmer for de af ministeren stillede ændringsforslag og for  

 lovforslaget, idet mindretallet har noteret sig, at undervisningsministeren  

 med de stillede ændringsforslag har åbnet mulighed for, at der  

 kan etableres en særlig udligningsordning vedrørende  

 momskompensation af bygningsudgifter, såfremt et  

 institutionsområdes skoleorganisationer ønsker dette.  

 Tilsvarende kan momskompensationsordningen indføres med fuld virkning  

 fra den 1. januar 2003, såfremt et institutionsområdes  

 skoleorganisationer ønsker dette.
Mindretallet vil følge  

 udmøntningen af loven tæt, herunder de særlige ordninger  

 vedrørende momskompensation af bygningsudgifter.  

 Undervisningsministeriet har i denne forbindelse under den tekniske  

 gennemgang af lovforslaget på et udvalgsmøde tilkendegivet, at  

 der kan etableres overgangsordninger, der sikrer alle institutionerne i  

 tilpasningsperioden.
Et andet mindretal i udvalget (S) indstiller  

 lovforslaget til vedtagelse med de af Socialdemokratiet stillede  

 ændringsforslag og stemmer hverken for eller imod de af  

 undervisningsministeren stillede ændringsforslag.
Hvis de af  

 Socialdemokratiet stillede ændringsforslag ikke vedtages, vil  

 mindretallet stemme imod lovforslaget.
 Med lovforslaget ønsker regeringen med virkning fra  

 den 1. januar 2003 at etablere en momskompensationsordning for en række  

 selvejende uddannelsesinstitutioner godkendt i henhold til en række  

 uddannelseslove under Undervisningsministeriet.
Socialdemokratiet mener, at det kan være fornuftigt  

 at skabe et bedre økonomisk system for uddannelsesinstitutionernes,  

 så forskellige de er, til at vurdere, om man skal løse opgaverne  

 ved egenproduktion eller man skal udlicitere opgaver som f.eks.  

 rengøring m.v.
Det nuværende system kan forhindre en  

 hensigtsmæssig effektivisering af institutionsdriften.
 Når Socialdemokratiet ikke kan give tilslutning til  

 lovforslaget, skyldes det bl.a., at lovforslaget også giver ministeren  

 hjemmel til at indføre afløftning af moms på nybyggeri.  

 Efter lovforslagets bemærkninger vil ministeren etablere en  

 særlig overgangsordning, men efter de oplysninger, mindretallet har  

 fået fra nogle af de omfattede uddannelsesinstitutioner, vil ordningen  

 betyde, at bygningstaxameteret nedsættes med 15 pct. i forhold til  

 2002-niveauet.
Dette vil efter de oplysninger, Socialdemokratiet har  

 indhentet, betyde, at f.eks.
Odense Tekniske skole vil miste 6,2 mio. kr. i  

 bygningstaxameter i 2003. Det tilsvarende beløb er 3,2 mio. kr. for  

 CEU Kolding og 7,5 mio. kr. for Aalborg tekniske skole.
 Problemet i denne forbindelse er, at skolerne ikke har  

 mulighed for at nedsætte deres omkostninger tilsvarende.  

 Bygningstaxameteret anvendes til at betale renter, afdrag og afskrivninger  

 på bygningerne, og dette har skolerne ingen mulighed for at  

 nedsætte, uanset om de har fradragsret for moms eller ej.
 Skoler som de nævnte er derfor nødt til i  

 deres budget for 2003 at finde tilsvarende besparelser, og det vil  

 udelukkende ske på undervisningsområdet, når der er tale om  

 beløb i denne størrelsesorden.
Socialdemokratiet har forstået på henvendelser  

 fra uddannelsesinstitutionerne, at hvis ordningen gennemføres, som den  

 ligger i lovforslaget, vil det kunne tvinge skoler til at sælge deres  

 bygninger og efterfølgende leje dem igen med efterfølgende  

 mulighed for momsafløftning.
Dette vil efter Socialdemokratiets  

 opfattelse være meget uhensigtsmæssigt og udelukkende  

 tilføre skolerne ekstra omkostninger i forbindelse med handel  

 (advokat, stempel, tinglysning m.v.) Socialdemokratiet kan ikke tilslutte sig lovforslaget med  

 disse konsekvenser.
 Ministerens ændringsforslag til § 11 vil ikke  

 løse dette problem, men blot udskyde det for en række  

 institutioner til den 1. januar 2004.
Et tredje mindretal i udvalget (RV og KRF)  

 indstiller lovforslaget til vedtagelse med de stillede  

 ændringsforslag.
Hvis de af Socialdemokratiet stillede  

 ændringsforslag ikke vedtages, vil mindretallet dog stemme for  

 lovforslaget.
Det Radikale Venstre finder ideen med lovforslaget god,  

 men beklager, at det er vanskeligt at vurdere konsekvenserne, for så  

 vidt angår bygningsmomsen.
Ministeren har med sit ændringsforslag  

 og betænkningsbidrag tilkendegivet, at der kan findes forskellige  

 ordninger for forskellige institutionsområder, og at der er ekstra  

 midler til særligt ramte institutioner.
Det Radikale Venstre så  

 dog helst, at momskompensation vedrørende bygningsudgifter bliver  

 løftet ud af lovforslaget, og derfor kan Det Radikale Venstre  

 støtte Socialdemokratiets ændringsforslag.
Da der ikke er  

 flertal for dette ændringsforslag, stemmer Det Radikale Venstre for  

 ministerens ændringsforslag, da det giver mulighed for fleksible  

 ordninger.
 Eftersom regeringen har flertal for det samlede lovforslag  

 sammen med Dansk Folkeparti, foretrækker Det Radikale Venstre at stemme  

 for lovforslaget ved 3. behandling for at kunne følge  

 udmøntningen af lovforslaget tæt, herunder de særlige  

 ordninger vedrørende momskompensation af bygningsudgifter.  

 Undervisningsministeren har i forbindelse med en teknisk gennemgang af  

 lovforslaget tilkendegivet, at der kan etableres overgangsordninger, der  

 sikrer alle institutioner i en tilpasningsperiode.
Kristeligt Folkeparti bemærker, at lovforslaget  

 trækker kompensationen for udgifter til ikke-fradragsberettiget  

 købsmoms ud af taxametertilskuddet og give den særskilt som et  

 tilskud til de faktiske udgifter til købsmoms.
Derved tilskyndes  

 uddannelsesinstitutionerne til at udlicitere driftsopgaver til private  

 virksomheder.
Uddannelsesinstitutionerne får dermed mulighed for at  

 spare på driftsudgifterne.
Vedrørende problemet med at sikre en  

 overgangsordning for institutioner med høje momsudgifter på  

 bygningsområdet nævner ministeren i sit svar på  

 spørgsmål 6, at der påtænkes indført en  

 udligningsordning, der kompenserer de institutioner, der før  

 indførelsen af momskompensationsordningen har haft relativt  

 højere momsudgifter på bygningssiden end gennemsnittet for  

 institutionsområdet.
Ordningen finansieres ved, at institutioner, som  

 har haft relativt færre momsudgifter på bygningssiden end  

 gennemsnittet for institutionsområdet, vil få et fradrag i  

 momskompensationen.  Endvidere har ministeren ved ændringsforslag  

 åbnet mulighed for at udskyde indførelse af  

 momskompensationsordningen for tilskud til bygningsudgifter i et år for  

 institutionsområder, hvor indførelse af ordningen vil have store  

 utilsigtede effekter.
Kristeligt Folkeparti tager ministerens besvarelse af  

 samrådet, jf.
L 46   bilag 26, spørgsmål A-C, til  

 efterretning og vurderer, at de skitserede ændringsforslag giver  

 mulighed for, at skoler med høje momsudgifter på  

 bygningsområdet kan få en rimelig overgangsordning.
Kristeligt Folkeparti undrer sig dog over, at det i  

 bemærkningerne til lovforslaget blot nævnes, at forslaget ikke  

 indeholder EU-retlige aspekter, når det fremgår af  

 skatteministerens svar til skatteudvalget, jf.
B 20   bilag 4, svar på  

 spørgsmål 7, at der har været indgående  

 drøftelser mellem Undervisningsministeriet, Skatteministeriet og  

 Økonomistyrelsen om de selvejende institutioners momsretlige status.  

 Det ville være hensigtsmæssigt, at Folketinget i lovforslagets  

 bemærkninger var blevet orienteret om disse drøftelser.  

 Kristeligt Folkeparti tager undervisningsministerens svar på  

 spørgsmål 10 og skatteministerens svar til Skatteudvalget  

 på spørgsmål 6, 7 og 8 til B 20 til efterretning.
Et fjerde mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
Et femte mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 redegøre for sin stilling til de stillede ændringsforslag ved 2.  

 behandling.
Lovforslaget har til formål at sætte fart  

 på udliciteringen og privatiseringen ude på skolerne.
Specielt  

 på erhvervsskolerne skal rengøring, kantinedrift osv.  

 udliciteres så hurtigt som muligt.
Derfor gøres det  

 økonomisk mere attraktivt at udlicitere.
Derfor har regeringen i sin finanslov sparet pengene  

 væk på taxametrene   altså omlagt penge for at få  

 mere udlicitering.
Den slags ideologiske, udliciteringsivrige lovforslag kan  

 Enhedslisten ikke støtte.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
5. Ændringsforslag med bemærkninger Ændringsforslag Af	et mindretal (S), tiltrådt af et mindretal (RV  

 og KRF):
Til § 1 1) I den under nr. 1 foreslåede § 21 a  

 ændres i stk. 1 og 2 »§ 15« til: »§ 15, stk. 1, 2 og  

 4-6,«.
[Fjernelse af momskompensation vedrørende  

 bygningsudgifter] Til § 2 2) I den under nr. 2 foreslåede § 14 a  

 ændres i stk. 1 og 2 »§ 14« til: »§ 14, stk. 1-3 og  

 5«.
[Fjernelse af momskompensation vedrørende  

 bygningsudgifter] Af	undervisningsministeren, tiltrådt af et flertal  

 (V, DF, KF, RV og KRF):
Til § 3 3) I de under nr. 1 foreslåede § 2, stk. 1,  

 2.-4. pkt., ændres 4 steder »med  

 takster« til: »efter  

 takster«.
[Sproglig præcisering] Til § 4 4) Det i nr. 1 foreslåede § 19, stk. 2,  

affattes således:
» [Præcisering af, hvilken institutioner der modtager  

 momskompensation] 5) Efter nr. 1 indsættes som nyt nummer:
»01. I § 19, stk. 4, der bliver stk. 7, ændres »stk.  

 1-3« til: »stk. 1, 5 og 6«.« [Konsekvensændring] 6) Efter nr. 3 indsættes som nyt nummer:
»02. I § 35, stk. 1, nr. 10, ændres »§ 19, stk. 2«  

 til: »§ 19, stk. 6« og »§ 19, stk. 3, 2. pkt.« til: »§ 19, stk. 7, 2.  

 pkt.«.« [Konsekvensændring] Til § 5 7) Det i nr. 1 foreslåede § 46, stk. 3,  

affattes således:
»Stk. 3. Til institutioner, der er godkendt efter lov om  

 institutioner for erhvervsrettet uddannelse eller lov om Centre for  

 Videregående Uddannelse og andre selvejende institutioner for  

 videregående uddannelser m.v., ydes tilskud efter stk. 1 ikke til  

 dækning af udgifter til betaling af afgifter i henhold til  

 momsloven.« [Præcisering af, hvilken institutioner der modtager  

 momskompensation] Til § 6 8) Det i nr. 1 foreslåede nye § 14, stk. 2,  

affattes således:
»Stk. 2. Til institutioner, der er godkendt efter lov om  

 institutioner for erhvervsrettet uddannelse eller lov om Centre for  

 Videregående Uddannelse og andre selvejende institutioner for  

 videregående uddannelser m.v., ydes tilskud efter stk. 1 ikke til  

 dækning af udgifter til betaling af afgifter i henhold til  

 momsloven.« [Præcisering af, hvilken institutioner der modtager  

 momskompensation] Til § 7 9) Det i nr. 1 foreslåede § 16, stk. 2,  

 affattes således:
»Stk. 2. Til institutioner, der er godkendt efter lov om  

 institutioner for erhvervsrettet uddannelse eller lov om Centre for  

 Videregående Uddannelse og andre selvejende institutioner for  

 videregående uddannelser m.v., ydes tilskud efter stk. 1 ikke til  

 dækning af udgifter til betaling af afgifter i henhold til  

 momsloven.« [Præcisering af, hvilken institutioner der modtager  

 momskompensation] 10) Efter nr. 1 indsættes som nyt nummer:
»01. I § 22, stk. 1, ændres »§ 16, stk. 2« til: »§ 16,  

 stk. 5« [Konsekvensændring] Til § 8 11) Det i nr. 1 foreslåede § 9, stk. 2,  

 affattes således:
»Stk. 2. Til institutioner, der er godkendt efter lov om  

 institutioner for erhvervsrettet uddannelse eller lov om Centre for  

 Videregående Uddannelse og andre selvejende institutioner for  

 videregående uddannelser m.v., ydes tilskud efter stk. 1 ikke til  

 dækning af udgifter til betaling af afgifter i henhold til  

 momsloven.« [Præcisering af, hvilken institutioner der modtager  

 momskompensation] Til § 9 12) I den i nr. 1 foreslåede § 10 a, stk.  

 1, affattes således:
»Til institutioner, der er godkendt efter lov om institutioner for  

 erhvervsrettet uddannelse eller lov om Centre for Videregående  

 Uddannelse og andre selvejende institutioner for videregående  

 uddannelser m.v., ydes tilskud efter § 10 ikke til dækning af udgifter  

 til betaling af afgifter i henhold til momsloven.« [Præcisering af, hvilken institutioner der modtager  

 momskompensation] Til § 11 13) Stk. 1 affattes således:
»Stk. 1. Loven træder i kraft den 1. januar 2003, jf. dog  

 stk. 01.« [Konsekvensændring] Af	et mindretal (S), tiltrådt af et mindretal (RV  

 og KRF):
 14) Stk. 3 udgår.
 Stk. 4 bliver herefter stk. 3.
[Fjernelse af momskompensation vedrørende  

 bygningsudgifter] Af	undervisningsministeren, tiltrådt af et flertal  

 (V, DF, KF, RV og KRF):
 15) Efter stk. 3 indsættes som nye stykker:
» Stk. 02. For institutioner, der først fra den 1.  

 januar 2004 bliver omfattet af momskompensationsordningen for  

 bygningsudgifter, jf. stk. 01, ydes der ikke kompensation for disse  

 institutioners udgifter til ikkefradragsberettiget købsmoms ved  

 køb af varer og tjenesteydelser, der forfalder til betaling før  

 den 1. januar 2004, selv om betaling først sker efter denne dato.« [Hjemmel til at udskyde indførelsen af  

 momskompensationsordningen vedrørende bygningstaxameteret] Bemærkninger Til nr. 1, 2 og 14 Med ændringsforslagene fjernes momskompensation  

 vedrørende bygningsudgifter, da det ikke er lykkedes under udvalgets  

 behandling af lovforslaget at få tilfredsstillende svar på,  

 hvorledes konsekvenserne af momskompensation vedrørende  

 bygningsudgifter bliver inden for de enkelte institutionsområder.
Til nr. 3 Der er tale om en sproglig korrektion, der skal foretages  

 4 steder i bestemmelsen.
Der er ikke foretaget indholdsmæssige  

 ændringer.
Til nr. 4, 7, 8, 9, 11 og 12 Der foreslås en præcisering af, at  

 momskompensationsordningen ikke omfatter institutioner, der ikke er godkendt  

 efter lov om institutioner for erhvervsrettet uddannelse eller lov om Centre  

 for Videregående Uddannelse og andre selvejende institutioner for  

 videregående uddannelser m.v.
Momskompensationsordningen etableres som  

 anført i lovforslagets almindelige bemærkninger afsnit 1.1. for  

 institutioner, der er godkendt i henhold til lov om institutioner for  

 erhvervsrettet uddannelse eller lov om Centre for Videregående  

 Uddannelse og andre selvejende institutioner for videregående  

 uddannelser m.v.
Efter bestemmelserne i de enkelte uddannelseslove kan  

 uddannelserne også udbydes af institutioner m.v., der ikke er godkendt  

 efter lov om institutioner for erhvervsrettet uddannelse eller lov om Centre  

 for Videregående Uddannelse og andre selvejende institutioner for  

 videregående uddannelser m.v.
Disse udbydere af uddannelserne vil som  

 hidtil få undervisningstaxameter med moms.
Det gælder dog ikke,  

 hvis der er tale om statsinstitutioner eller selvejende institutioner, der  

 efter Told- og Skattestyrelsens afgørelse i momslovens forstand anses  

 for statslige institutioner, og som derfor har adgang til at optage udgifter  

 til betaling af afgifter i henhold til momsloven direkte på  

 statsregnskabet og derfor får undervisningstaxameter uden moms.
Til nr. 5, 6 og 10 Der er tale om konsekvensændringer som følge  

 af indsættelse af nye stykker.
Ved en fejl var disse ændringer  

 ikke medtaget i lovforslaget.
Til nr. 13 Der er givet undervisningsministeren hjemmel til at  

 udskyde momskompensationsordningens ikrafttræden i et år for de  

 enkelte institutionsområder, for så vidt angår tilskud til  

 bygningsudgifter.
Til nr. 15 Bestemmelsen om, at undervisningsministeren kan beslutte  

 at udskyde indførelsen af momskompensationsordningen i et år for  

 de enkelte institutionsområder, for så vidt angår tilskud  

 til bygningsudgifter, er indsat for at i mødekomme et ønske  

 specielt fra skoleorganisationerne på erhvervsskoleområdet.  

 Dermed gives der bedre tid til i løbet af 2003 på  

 institutionsområder, hvor der kan være særlig store  

 utilsigtede virkninger af momskompensationsordningen, at belyse  

 konsekvenserne for den enkelte institution forud for etableringen af den i  

 stk. 3 nævnte midlertidige udligningsordning.
Der henvises i  

 øvrigt til bemærkningerne til 1. afsnit i bemærkningerne  

 til lovforslagets § 11.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Karina Sørensen (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Nicolai Wammen (S)  

 Lene Jensen (S)  Thomas Adelskov (S)  

  Aage Frandsen (SF)  

  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 46 Bilagsnr.
Titel 1 Høringssvar samt høringsnotat, fra undervisningsministeren 2 Henvendelse af 1/11-02 fra Lærerseminariernes Rektorforsamling m.fl.
