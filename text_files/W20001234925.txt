Klage over manglende information om  

 kræft Patientklagenævnet fandt ikke grundlag for kritik af den opererende  

 læge, idet der forud for operationen var blevet foretaget en relevant  

 og tilstrækkelig undersøgelse af patienten.
Man fandt det  

 overvejende sandsynligt, at det drejede sig om en betændt talgkirtel  

 (atherom), hvilket er en almindelig forekommende lidelse.
Videre lagde  

 nævnet vægt på, at reservelægen i overensstemmelse  

 med denne formodning fjernede det syge væv.
For så vidt angik spørgsmålet om information lagde  

 Patientklagenævnet til grund, at overlæge A ikke informerede  

 patienten om resultatet af mikroskopiundersøgelsen og den planlagte  

 operation.
Nævnet fandt imidlertid, at overlæge A ikke havde  

 overtrådt lægeloven ved at undlade at informere patienten, idet  

 nævnet fandt, at det havde været overlæge A's hensigt at  

 indkalde patienten til en orienterende samtale, men at dette ikke blev  

 journalført korrekt.
For så vidt angik klagen over, at patienten først blev  

 indkaldt til reoperation 8 uger efter indlæggelsesseddelen blev  

 skrevet, fandt Patientklagenævnet, at overlæge B havde udvist  

 manglende omhu og samvittighedsfuldhed, idet han burde have sikret sig, at  

 patienten var blevet indkaldt inden for 4 uger.
Nævnet lagde vægt  

 på, at det af sagen fremgik, at overlæge B jævnligt  

 gennemgik papirerne på de patienter, der venter på  

 indlæggelse, for at sikre at der ikke opstår urimelige ventetider  

 i forhold til den sygdom, patienterne skal behandles for.
