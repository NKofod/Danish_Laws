 I medfør af kapitel 4 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 191 af 23. maj 1975, § 3 og § 7 (BL 6-02),  

 følgende:
1. Referencedokumenter 1.1 ICAO Annex 8, 7. udgave af april 1983, til konventionen angående  

 international civil luftfart, undertegnet 7. december 1944 i Chicago.
 1.1.1 Annex 8 kan købes i engelsk udgave ved henvendelse til Statens  

 Luftfartsvæsen, luftfartsinformationstjenesten.
1.2 BL 1-17 Radioudstyr i dansk registrerede luftfartøjer i seneste  

 udgave.
For tiden BL 1-17, 1. udgave af 15. august 1976.
1.3 BL 6-03 Certificeringsbestemmelser, generelt i seneste udgave.
For  

 tiden BL 6-03, 2. udgave af 1. november 1982.
1.4 Gebyrreglement for Statens Luftfartsvæsen i seneste udgave.
For tiden  

 Gebyrreglement for Statens Luftfartsvæsen af 1. oktober 1983 med seneste  

 ændringer.
2. Generelt En flyveskole, der forestår den praktiske uddannelse, som af Statens  

 Luftfartsvæsen er foreskrevet til opnåelse, udvidelse eller vedligeholdelse  

 af certifikat eller bevis, skal være godkendt af Statens Luftfartsvæsen og  

 ledes af en af Statens Luftfartsvæsen godkendt chefinstruktør.
Anm.: Statens Luftfartsvæsen foretager ikke nogen pædagogisk vurdering af  

 chefinstruktøren/ flyveskolen.
Chefinstruktøren er dog i forhold til Statens  

 Luftfartsvæsen ansvarlig for, at de af andre myndigheder for undervisningen  

 eventuelt fastsatte betingelser er opfyldt.
3. Godkendelse af flyveskole 3.1 Som grundlag for godkendelse skal flyveskolen til Statens  

 Luftfartsvæsen indsende lektionsplaner og detaljerede uddannelsesprogrammer,  

 som beskriver, hvorledes de uddannelser, som skolen søger tilladelse til at  

 udføre, agtes gennemført.
 3.2 Godkendelsen gives gældende for en eller flere af de af Statens  

 Luftfartsvæsen foreskrevne praktiske uddannelser for opnåelse af certifikat  

 eller bevis.
 3.3 Godkendelsen gives uden tidsbegrænsning, men på vilkår, at Statens  

 Luftfartsvæsen omgående underrettes, hvis forudsætningerne for den  

 foreliggende godkendelse ikke længere er stede.
 3.4 En godkendelse kan helt eller delvis inddrages af Statens  

 Luftfartsvæsen, hvis forudsætningerne for godkendelsen ikke længere er til  

 stede, eller hvis forfaldne afgifter for flyveskolen i henhold til det til  

 enhver tid gældende gebyrreglement ikke er betalt.
3.5 For hver elev, der er under uddannelse ved skolen, skal flyveskolen  

 over for Statens Luftfartsvæsen kunne dokumentere den uddannelse, eleven har  

 gennemgået ved skolen, samt de herunder opnåede resultater.
Dokumentationen  

 skal opbevares ved flyveskolen i mindst 24 måneder efter uddannelsens  

 afslutning.
 3.6 Flyveskolen skal være registreret ene-ejer af mindst et til den  

 pågældende uddannelse egnet luftfartøj.
4. Godkendelse som chefinstruktør 4.1 Godkendelse som chefinstruktør gives efter andragende, når vedkommende  

 opfylder de i denne BL fastsatte betingelser, og af Statens Luftfartsvæsen  

 anses for egnet til at varetage en sådan stilling.
 4.2. Godkendelsen bortfalder, hvis Statens Luftfartsvæsen tilbagekalder  

 vedkommende flyveskoles tilladelse.
Godkendelsen vil blive tilbagekaldt, 4.3 Som chefinstruktør for den praktiske uddannelse af aspirant til privatflyvercertifikat enmotoret typeuddannelse PFT/A-certifikat kan godkendes indehavere af trafikflyvercertifikat, der har opnået en  

 total flyvetid på mindst 1.000 timer, indeholdende en IFR-flyvetid på mindst  

 100 timer.
 4.3.1 100 timer af den totale flyvetid skal være opnået som instruktør  

 inden for de sidste 12 måneder, heraf mindst 50 timer under uddannelse af  

 aspiranter til privatflyvercertifikat.
4.3.2 Vedkommende skal være indehaver af instruktørbevis, der giver ret  

 til den pågældende form for uddannelse.
Vedkommende skal endvidere over for  

 Statens Luftfartsvæsen dokumentere et tilfredsstillende kendskab til den  

 pågældende uddannelse.
4.4 Som chefinstruktør for den praktiske uddannelse af aspirant til trafikflyvercertifikat af III klasse instrumentbevis flermotoret grundskoling MTOW under 5.700 kg flermotoret typeuddannelse MTOW under 5.700 kg instruktørbevis PFT/B-certifikat MTOW under 5.700 kg kan godkendes indehavere af trafikflyvercertifikat, der har opnået en  

 total flyvetid på mindst 2.000 timer, indeholdende en IFR-flyvetid på mindst  

 1.000 timer, hvoraf mindst 500 timer på flermotoret luftfartøj.
 4.4.1 Hvis godkendelsen alene skal omfatte praktisk uddannelse af aspirant  

 til trafikflyvercertifikat af III klasse samt PFT/B-certifikat, og hvis  

 ansøgeren har opnået en flyvetid under VFR-taxaflyvning på mindst 500 timer,  

 kan kravet om IFR-flyvetid nedsættes til 500 timer, og kravet om tid på  

 flermotoret luftfartøj bortfalde.
 4.4.2 100 timer af den totale flyvetid skal være opnået som instruktør  

 inden for de sidste 12 måneder, heraf mindst 50 timer under uddannelse af  

 aspirant til den form for certificering, som godkendelsen skal omfatte.
 4.4.3 Vedkommende skal være indehaver af instruktørbevis, der giver ret  

 til den pågældende form for uddannelse, samt over for Statens Luftfartsvæsen  

 dokumentere et tilfredsstillende kendskab til den pågældende uddannelse.
4.5 Som chefinstruktør for den praktiske uddannelse af aspirant til trafikflyvercertifikat af II klasse trafikflyvercertifikat af I klasse flermotoret grundskoling flermotoret typeuddannelse kan godkendes indehavere af trafikflyvercertifikat af I klasse, der har  

 opnået en total flyvetid på mindst 5.000 timer, indeholdende en IFR-flyvetid  

 på mindst 2.000 timer, hvoraf halvdelen skal være opnået som luftfartøjschef  

 på flermotoret luftfartøj med en MTOW, der overstiger 5.700 kg.
 4.5.1 100 timer af den totale flyvetid skal være opnået som instruktør  

 inden for de sidste 12 måneder, heraf mindst 50 timer under uddannelse af as-  

 pirant til den form for certificering, som godkendelsen skal omfatte.
 4.5.2 Vedkommende skal være indehaver af instruktørbevis, der giver ret  

 til den pågældende form for uddannelse, samt over for Statens Luftfartsvæsen  

 dokumentere et tilfredsstillende kendskab til den pågældende uddannelse.
 4.6 Halvdelen af den for godkendelse som chefinstruktør anførte flyvetid  

 skal være opnået på luftfartøj af den kategori, som godkendelsen skal  

 omfatte.
4.7 Godkendelse som chefinstruktør for den praktiske uddannelse af  

 aspirant til privatflyvercertifikat/rotorluftfartøj trafikflyvercertifikat/rotorluftfartøj typeuddannelse/rotorluftfartøj/VFR PFT/VFR kan gives, uden at vedkommende opfylder det for den pågældende godkendelse  

 fastsatte IFR-flyvetidskrav.
5. Chefinstruktørens ansvar Chefinstruktøren for en flyveskole er over for Statens Luftfartsvæsen  

 ansvarlig for, 6. Luftfartøj 6.1. Et luftfartøj, der anvendes til grunduddannelse, skal være forsynet  

 med skulder- og lændeseler for elev og instruktør.
 6.1.1 Til skoleflyvning, der omfatter simuleret instrumentflyvning, skal  

 der forefindes egnet afdækningsudstyr.
6.2 En flyvemaskine, der anvendes under uddannelse af aspirant til  

 privatflyvercertifikat/flyvemaskine, skal være udstyret med 6.3 En flyvemaskine, der anvendes under uddannelse af aspirant til  

 trafikflyvercertifikat af III klasse/flyvemaskine, skal have en MTOW, der  

 ligger over 1.100 kg.
6.3.1 Flyvemaskinen skal opfylde de under pkt. 6.2 fastsatte krav til  

 udstyr, samt være udstyret med 6.4 Uddannelse af aspirant til trafikflyvercertifikat af II  

 klasse/flyvemaskine skal foregå på en flermotoret flyvemaskine, der er  

 godkendt til instrumentflyvning, og som af Statens Luftfartsvæsen betegnes  

 som ukonventionel eller kompliceret, jf.
BL 6-03.
6.5 Uddannelse af aspirant til trafikflyvercertifikat af I  

 klasse/flyvemaskine skal foregå på flermotoret flyvemaskine med en MTOW på  

 mindst 5.700 kg.
Luftfartøjet skal være godkendt til instrumentflyvning samt  

 certificeret i henhold til luftdygtighedsbestemmelserne, jf.
ICAO Annex 8,  

 part III, eller tilsvarende.
 6.6 En flyvemaskine, der anvendes under uddannelse af aspirant til  

 instrumentbevis/flyvemaskine, skal opfylde de under pkt. 6.2a) - d) inkl.  

 fastsatte krav til udstyr, være godkendt til instrumentflyvning samt være  

 udstyret med:
 6.7 En flyvemaskine, der anvendes under uddannelse af aspirant til  

 instruktørbevis/flyvemaskine, skal opfylde de krav til udstyr, der er fastsat  

 for den form for undervisning, som instruktørbeviset skal omfatte.
 6.8 Et rotorluftfartøj, der anvendes under skoleflyvning, skal opfylde de  

 af Statens Luftfartsvæsen i hvert enkelt tilfælde fastsatte betingelser med  

 hensyn til udstyr.
 6.9 Hvis der på et luftfartøj findes installeret udstyr, som ikke indgår i  

 undervisningssammenhæng, og som ikke har betydning for flyvningens sikre  

 gennemførelse, skal dette udstyr under skoleflyvning og under praktisk prøve  

 være gjort funktionsudygtigt.
7. Skoleflyvning 7.1 Skoleflyvning må kun udføres fra en godkendt, offentlig flyveplads  

 eller fra en af Statens Luftfartsvæsen til skoleflyvning særlig godkendt  

 flyveplads, og kun hvis de for den pågældende luftfartøjstype gældende  

 præstationskrav for regelmæssig og ikke-regelmæssig, offentlig lufttrafik kan  

 overholdes.
 7.2 Skoleflyvning må påbegyndes, når flyveskolen har orienteret  

 vedkommende aspirant om den pågældende uddannelse og, hvis denne skal  

 afsluttes med en af Statens Luftfartsvæsen anordnet praktisk prøve, har  

 fremsendt elevanmeldelse til Statens Luftfartsvæsen.
 7.2.1 Flyveskolen kan dog lade en aspirant deltage i en prøvelektion, uden  

 at elevanmeldelse er indsendt, når de øvrige krav til skoleflyvning er  

 opfyldt.
 7.3 Under skoleflyvning må der ikke medføres andre personer i luftfartøjet  

 end instruktør(er), aspirant(er), Statens Luftfartsvæsens kontrollant(er)  

 samt den for luftfartøjets sikre betjening/ føring nødvendige besætning.
 7.4 Forinden skoleflyvning påbegyndes, skal flyveskolen give aspiranten  

 meddelelse om, hvorvidt han er dækket af en af flyveskolen tegnet  

 ulykkesforsikring.
7.4.1 Aspiranten skal underskrive en erklæring om at have modtaget den i  

 pkt. 7.4 nævnte meddelelse.
Erklæringen opbevares på flyveskolen, så længe  

 uddannelsen finder sted, og skal på forlangende forevises Statens  

 Luftfartsvæsen.
8. Skolevirksomhed i luftfartsforetagende 8.1 Et luftfartsforetagende kan til praktisk uddannelse i et nærmere  

 fastsat omfang af Statens Luftfartsvæsen få godkendt en skoleorganisation,  

 som foretagendet har oprettet udelukkende med henblik på praktisk uddannelse  

 og/eller vedligeholdende uddannelse af foretagendets egne  

 flyvebesætningsmedlemmer på flermotoret flyvemaskine med en MTOW, der  

 overstiger 5.700 kg, eller på rotorluftfartøj.
 8.1.1 Godkendelsen vil blive givet på vilkår fastsat af Statens  

 Luftfartsvæsen i hvert enkelt tilfælde.
9. Praktisk prøve 9.1 Indstilling af aspirant til en af Statens Luftfartsvæsen anordnet  

 praktisk prøve skal foretages af flyveskolens chefinstruktør eller anden af  

 denne særligt udpeget og af Statens Luftfartsvæsen godkendt person under  

 anvendelse af hertil autoriseret formular.
 9.2 En aspirant, der bliver underkendt i 2 prøver til samme certificering,  

 må ikke indstilles til en tilsvarende praktisk prøve uden Statens  

 Luftfartsvæsens særlige tilladelse.
10. Gebyr Gebyr for praktisk prøve erlægges forud for prøven i henhold til det til  

 enhver tid gældende gebyrreglement for Statens Luftfartsvæsen.
11. Dispensation Statens Luftfartsvæsen kan i særlige tilfælde dispensere fra de i denne BL  

 fastsatte bestemmelser.
12. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
13. Straf Overtrædelse af de i denne BL fastsatte bestemmelser straffes i medfør af  

 luftfartslovens § 149, stk. 10, med bøde eller hæfte.
14. Ikrafttræden 14.1 Denne BL træder i kraft den 1. marts 1986.
 14.2 Samtidig hermed ophæves BL 6-07, 1. udgave af 1. juli 1975.
