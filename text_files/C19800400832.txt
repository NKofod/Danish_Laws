I BBR-meddelelse 1977, nr. 4 (af 22. december 1977) er de enkelte  

 arealbegreber i bygnings- og boligregistret nærmere beskrevet.
I afsnit 3 i  

 meddelelsen er foretaget en gennemgang af de centrale arealbegreber for  

 boliger og erhvervsenheder.
 Nedenfor er anført supplerende retningslinier, der især er af betydning  

 ved beregning af arealer i bygninger med to eller flere boligenheder eller  

 erhvervsenheder.
 De registrerede arealer er blandt andet af betydning for:
- beregning af boligsikring og boligydelse til pensionister, - beregning af husleje mv. efter bestemmelserne i lov om midlertidig  

 regulering af boligforholdene, - udmåling af støtte til almennyttige boliger og private andelsboliger  

 efter lov om boligbyggeri, (dog med enkelte afvigelser i definitionerne), - en række opgørelser i forbindelse med kommuneplanlægning og anden fysisk  

 planlægning, - ejendomsvurdering efter lov om vurdering af fast ejendom samt - statistiske opgørelser.
 1. Definition af boligenheder og erhvervsenheder.
 I boligministeriets cirkulære om etablering af bygnings- og  

 boligregistrering af 6. januar 1977 er anført:
 Ved en bolig- eller erhvervsenhed forstås et sammenhængende areal i en  

 bygning, og hvortil der er selvstændig adgang med tilknyttet adresse.
 En boligenhed vil herefter i almindelighed være det samme som en  

 beboelseslejlighed.
En erhvervsenhed vil i almindelighed være et erhvervslejemål, (* 1) der  

 omfatter et afgrænset og sammenhængende areal af en bygning.
Omfatter  

 lejemålet flere adskilte arealer, der hver for sig har selvstændig adgang med  

 tilknyttet adresse, skal lejemålet opfattes som bestående af flere bolig-  

 og/eller erhvervsenheder, som registreres særskilt.
 I nævnte cirkulære er foretaget en eksemplificering af, hvad der forstås  

 ved boligenheder og erhvervsenheder.
 2. Arealbegreber for bolig- og erhvervsenheder.
 For hver bolig- og erhvervsenhed opgøres følgende tre arealer:
1. Enhedens samlede areal, 2. Areal til beboelse og 3. Areal til erhverv.
 Enhedens samlede areal skal altid svare til summen af areal til beboelse  

 og areal til erhverv.
I enheder, der anvendes til både beboelse og erhverv, skal arealet af de  

 rum, der anvendes til begge formål betragtes som »areal til  

 beboelse«. »Areal til erhverv« er derfor det areal, der  

 udelukkende benyttes til ikke-boligformål.
For enheder, der ikke anvendes til  

 erhvervsformål eller boligformål omfatter »Areal til erhverv«  

 således institutionsareal (f.eks. skoler, kirker o.lign), areal af  

 fællesfaciliteter o.lign. (f.eks. for plejehjem, alderdomshjem, børnehjem,  

 ungdomshjem, kostskoler o.lign.) 3. Beregning af arealet for de enkelte boligenheder og erhvervsenhed Bolig- og erhvervsenhedernes areal opgøres som bruttoetagearealet.  

 Bruttoetagearealet er defineret som boligenhedens eller erhvervsenhedens  

 samlede areal medregnet ydervægge og andel i adgangsarealer, som nærmere  

 beskrevet nedenfor.
Bruttoetagearealet opgøres som arealet i vandret plan målt til ydersiden af de begrænsede ydervægge og arealet af de enkelte boligenheder eller erhvervsenheder afgrænses mod  

 omgivende enheder ved halvdelen af skillevægge til disse.
 Den nævnte definition på bruttoetagearealet gælder med følgende  

 begrænsninger og tilføjelser:
3.1. Adgangsarealer til boligenheder og erhvervsenheder, herunder trapper,  

 korridorer, altangange, elevatorer mv., fordeles for en opgang med lige store  

 andele på de tilliggende boligenheder og erhvervsenheder d.v.s. de  

 tilliggende boligenheder og erhvervsenheder d.v.s. uanset disse størrelse),  

 jfr. tillige pkt. 3.7 nedenfor.
For bygninger med altangang fordeles  

 adgangsarealet på alle bolig- og erhvervsenheder - dvs. også på enheder i  

 stueetagen.
Er der indrettet bolig- eller erhvevsenheder i kælder og/eller  

 tagetage medregnes det dertil knyttede adgangsareal.
 3.2. Arealet af åbne overdækkede terrasser, åbne altaler, åbne  

 indgangspartier og porte medregnes ikke.
3.3. Arealer, der hører til en bolig- eller erhvevsenhed, men er  

 beliggende adskilt herfra medregnes ikke.
Dette gælder f.eks. arealet af rum  

 til beboelses- og erhvervsformål beliggende på andre etager og med særskilt  

 indgangsdør (og adresse). Arealet af sådanne rum regnes som særskilte bolig-  

 eller erhvervsenheder.
 3.4. Arealer af »udenomsrum« såsom udhuse, vaskerum,  

 varmecentraler, pulterum, cykel- og barnevognsrum og lignende medregnes ikke.
3.5. I tagetager opgøres bolig- eller erhvervsareal som arealet målt i  

 vandret plan 1,5 m over færdigt gulv til ydersiden af tagbeklædningen.
Som  

 boligareal medregnes det areal, som udnyttes til beboelse (og som opfylder  

 byggelovgivningens krav til beboelse) inklusive areal af køkken, bad og  

 toiletrum.
Som erhvervsareal medregnes det samlede areal, der udnyttes til  

 erhverv.
3.6. Indgår der i en bolig- eller erhvervsenhed arealer i kælderetage,  

 nedregnes dette, hvis det er sammenhængendemed det øvrige areal.
Som  

 boligareal medregnes her det areal, der udnyttes til beboelse (og som  

 opfylder byggelovgivningens krav til beboelse) inklusive areal af køkken, bad  

 og toiletrum.
Som erhvervsareal medregnes det samlede areal, der udnyttes til  

 erhverv.
Som eksempel på kælderareal, der medregnes, kan nævnes areal, der er  

 knyttet til en bolig- eller erhvervsenhed ved en indvendig trappe.
3.7. Er der adgang til bolig- og erhvervsenheder fælles med adgang til de  

 i punkt 3.a4 nævnte arealer »udenomsrum«, som ikke medregnes i  

 bolig- og erhvervsenheders bruttoetageareal, medregnes kun halvdelen af  

 adgangsarealet hertil.
Bruttoetagearealet for bolig- og erhvervsenheder  

 opgøres i dette tilfælde inklusive den mod »udenomsrummene«  

 vendende side af fælles mure eller skillerum.
3.8. Anvendes en bolig- eller erhvervsenhed til både bolig og  

 erhvervsformål medregnes i boligarealet halvdelen af skillevæggene mellem  

 boligarealet og erhvervsarealet.
Er er såvel toiletrum i beboelsen og  

 toiletrum tilgængelig for både beboelse og erhverv medregnes det sidste  

 toiletrum helt under erhvervsarealet.
Det bemærkes, at alle bolig- og erhvervsenheder registreres efter  

 ensartede principper uanset om de er beliggende i udlejningsbyggeri eller i  

 en bygning, der er opdelt i ejerlejligheder.
For ejerlejligheder indgår i  

 arealet således også andel af adgangsarealet.
Arealet i BBR for  

 ejerlejligheder afviger ofte fra ejerlejlighedens »tinglyste  

 areal«, der kan inkludere arealer i kælder eller på loft eller arealer  

 beliggende adskilt fra enheden.
 (* 1) Det er dog uden betydning, om der rent faktisk er tale om et  

 lejemål, eller om erhvervsenhder, benyttes af ejeren.
