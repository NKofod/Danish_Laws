Kendelse fra Pressenævnet i sag nr.  

 96/2002 [Ægteparret - K og L] har klaget til  

 Pressenævnet over tre artikler bragt i Århus Stiftstidende den 8.  

 september 2002, idet de mener, at god presseskik er tilsidesat.
De har  

 endvidere klaget over bladets afvisning af at bringe et genmæle.
 I en forsideartikel med overskriften "Naboer i  

 bitter strid om asfalt" hed det i en underoverskrift "BLOKADE:  

 Parkeret bil udløser erstatningskrav".
 I artiklen hed det:
 "Uenighed mellem to naboer om et nyt vindue er endt i  

 en grotesk situation på en ellers fredelig villavej i  

 Århus-forstaden Højbjerg.
Den ene nabo ynder at gå let påklædt  

 hjemme.
Derfor er hun vred over, at et hus under ombygning på grunden  

 ved siden af bliver forsynet med et vindue i gavlen.
Naboen, der bygger om,  

 føler sig groft chikaneret af kvinden og hendes mand, og med  

 henvisning til byggetilladelsen vil han placere vinduet i gavlen.
Dermed stopper sagen ikke.
Som modtræk til det  

 famøse vindue og andre nabostridigheder har ægteparret etableret  

 en permanent blokade i form af to parkerede biler på en lille stikvej,  

 der fører ned til begge grunde.
Det vil ombygger-naboen ikke finde sig i.
Han har en  

 tinglyst ret til at færdes på vejen, men blokaden spærrer  

 ikke alene for ham selv og hans familie.
Ombygningen bliver særdeles  

 kostbar, fordi byggematerialerne ikke kan køres frem til grunden.
 Foreløbig har politiet og fogeden afvist at  

 gå ind i sagen, og nu fyger det over hegnet med trusler, eder,  

 forbandelser og store erstatningskrav.
I striden indgår ikke kun vej og vindue.
Parterne  

 kan heller ikke blive enige om, hvor skellet mellem grundene går.
En  

 landinspektør har netop gennemført en ny opmåling, men  

 det resultat nægter ægteparret at anerkende.
Mens de to hold naboer ligger i krig, tikker taxameteret  

 med udgifter til advokater, landinspektør, håndværkere og  

 kostbart materiel til besværligt byggeri." I en artikel samme dag med overskriften "Nabostrid  

 bliver kostbar" hed det i en underoverskrift "GROTESK:  

 Beskyldninger og erstatningskrav fyger over hegnet i  

 Højbjerg".
 I artiklen hed det:
 "HØJBJERG: Uenighed mellem to naboer om en  

 stump asfalt i Århus-forstaden Højbjerg har udviklet sig til en  

 grotesk situation, hvor trusler, eder, forbandelser nu krydres med fysisk  

 blokade og store erstatningskrav.
Stridens kerne er en lille stikvej, der leder ind til  

 begge naboer.
Den private stikvej tilhører den ene part, men der er  

 tinglyst deklaration om færdselsret for den anden part.
Uenigheden  

 går på, hvem der har ret til at benytte vejen.
Hele sommeren har slaget om retten til at bruge stikvejen  

 bølget frem og tilbage mellem de to naboer.
Sagen kulminerede, da  

 ejeren af vejen for et par måneder siden parkerede sin bil for enden af  

 asfalten og dermed blokerede tilkørslen for sin nabo.
 - Jeg fatter ikke, at den slags kan få lov at  

 passere i et reguleret samfund som det danske, siger den ene af de stridende  

 parter, salgschef  Henrik  Resting-Jeppesen.
Alle sten vendt Sammen med samleveren  Lotte  Vedel  Laursen købte  

 han i foråret en ældre ejendom for enden af [vejnavn  

 udeladt] i Højbjerg.
 Et større ombygningsprojekt blev forberedt under  

 ledelse af  Henriks far, arkitekt  Ole  Resting-Jeppesen, som har 30  

 års erfaring med om- og tilbygninger.
- Vi undersøgte alle juridiske hjørner af  

 sagen, inklusiv retten til vejen, inden vi søgte om og fik  

 byggetilladelsen uden anmærkninger.
Nu er arbejdet med ombygningen  

 voldsomt generet, fordi naboen blokerer for tilkørslen.
 - Ekstra-regningen bliver skyhøj, siger  Ole  

  Resting-Jeppesen, som tydeligvis er dybt rystet på sine egne og  

 sønnens vegne.
Gensidig harme På den anden side af skellet er harmen mindst lige  

 så stor.
 Ægteparret [L og K], translatør og  

 ingeniør, har boet i deres villa i over 20 år, og aldrig  

 før har der været problemer med naboernes færdsel på  

 deres private stikvej, siger de.
- Det står udtrykkeligt i den tinglyste klausul, at  

 naboen har ret til at benytte vejen.
Der står ikke noget om, at vejen  

 må benyttes af andre, siger [K] med adresse til store lastbiler og  

 andre tunge køretøjer.
- Vi er gentagne gange blevet lukket inde af trailere,  

 betonkanoner og kranbiler, der ikke alene spærrer os inde, men  

 også ødelægger vores asfalt.
Det vil vi ikke finde os  

 i.
- Vi kæmper for vores ejendomsret, og derfor er vi i  

 vores gode ret til at blokere vores egen, private vej, tilføjer Afviser beskyldninger Påstand står mod påstand i den spegede  

 sag, og karakteren af beskyldningerne egner sig ikke til at blive gengivet  

 på avispapir.
 Således afviser  Henrik  Resting-Jeppesen naboens  

 beskyldninger om, at stikvejen har været blokeret  

 nævneværdigt af arbejdskøretøjer.
- En eneste gang har vi i en kort periode haft vores  

 trailer stående på stikvejen for at læsse affald af.
Netop  

 efter den episode etablerede naboen permanent blokering af vejen, siger  

 han.
 - Det er løgn, siger ægteparret [L og K] og  

 henviser til flere episoder, hvor de ifølge eget udsagn er blevet  

 afskåret fra at køre fra husets carport fra formiddag til  

 eftermiddag.
Mens parterne strides, løber regningen for  

 ombygningen voldsomt op. [L og K]s parkerede bil på stikvejen  

 medfører, at mange materialer fra nedrivning og opbygning skal  

 transporteres med håndkraft og trillebør ad de stejle  

 skråninger, der omgiver byggegrunden.
Resten kan lastbiler med lange  

 kraner i heldigste fald nå fra [vejnavn udeladt].
Krav om erstatning Ifølge arkitekt  Ole  Resting-Jeppesen bliver  

 byggeriet ikke alene forsinket i adskillige måneder.
Ekstraregningen  

 for besværlig transport og håndværker-forsinkelser  

 løber langt op over 100.000 kr.
De penge skal ægteparret [L og K] betale, mener  

  Henrik  Resting-Jeppesen.
Derfor har han via sin advokat  Carsten  J.  B.  

  Carstensen, Århus, netop udtaget stævning mod sine naboer.
Ifølge stævningen kræves naboerne  

 dømt til at anerkende, at alle, som har et lovligt ærinde til  

  Henrik  Resting-Jeppesen, gerne må benytte stikvejen.
De to naboer  

 skal hver betale halvdelen af udgifterne til at holde stikvejen vedlige, og  

 derfor mener  Henrik  Resting-Jeppesen, at han har ret til at benytte vejen  

 også til arbejdskørsel i forbindelse med byggeriet.
Det økonomiske krav mod ægteparret [K og L]  

 er endnu ikke gjort op.
Regnskabet kan først sluttes af, når  

 hele den langvarige og besværlige byggesag er slut.
Om en eventuel dom i den spegede sag vil forbedre  

 naboskabet står også hen i det uvisse." I forbindelse med artiklen var blandt andet bragt en  

 faktaboks med overskrifterne "STARTEN" og "Striden  

 begyndte med et vindue".
 I boksen hed det:
 "Selv den bitreste nabostrid har en begyndelse, og  

 på stikvejen ved [vejnavn udeladt] er placeringen af et nyt  

 vindue gnisten, der satte brand i naboskabet.
Henrik  Resting-Jeppesen har i sin byggetilladelse  

 fået lov til at forsyne sin bolig med et vindue i en gavl, der vender  

 mod familien [L og K]s have.
Det falder især [L] for brystet.
Hun er  

 nemlig vant til at opholde sig i haven i "lette gevandter", som  

 hendes mand udtrykker det.
Det famøse vindue har været til gentagne  

 forhandlinger mellem de stridende naboer.
Forhandlingerne sluttede  

 imidlertid, da familien [L og K] krævede en tinglyst deklaration  

 på størrelsen og placeringen af vinduet." I faktaboksen var indsat følgende citat:
""Det er synd for alle parter, at denne sag er  

 gået i hårdknude" Jørgen  J.  B.  Carstensen, advokat." Under faktaboksen var bragt et billede af [L], der  

 befinder sig på det stykke jord, der fører op til de to  

 ejendomme.
Følgende tekst ledsagede billedet:
"Naboen [L] og hendes mand føler sig i deres  

 gode ret til at blokere vejen.
Den er nemlig deres ejendom." Samme dag bragte bladet en lederartikel med overskriften  

 "Behov for et nabonævn", hvori det blandt andet  

 hed:
" I dagens avis fortæller vi om en sag fra [vejnavn  

 udeladt] i Højbjerg, hvor ejeren af en ejendom føler sig  

 så generet af en i øvrigt lovlig ombygning, at ejeren  

 spærrer for transport af byggematerialer til naboejendommen.
Ejeren  

 blokerer adgangen til en stikvej, der ligger på ejerens egen ejendom,  

 men hvor naboen har en tinglyst færdselsret.
Byggeriet på nabogrunden bliver mange tusinde kroner  

 dyrere, for dansk lovgivning giver ingen mulighed for at få en hurtig  

 afklaring på en sådan nabostrid.
Politiet kan intet gøre,  

 og fogedretten afviser at tage sig af sagen.
Derfor kan ejerne af nabohuset  

 kun få afklaret uenigheden ved at udtage stævning og vente i  

 måske et til halvandet år på en afgørelse fra  

 byretten i Århus.
Hvis danske domstole var i stand til at afgøre en  

 så presserende strid i løbet af få dage, kunne systemet  

 være udmærket.
Men når sagen tidligst bliver afgjort engang  

 næste år, duer det ganske enkelt ikke.
Derfor er der behov for et nabonævn, som kan  

 træffe en hurtig afgørelse ud fra almindelig sund fornuft.
En  

 afgørelse, der eventuelt efterfølgende kan prøves ved  

 domstolene.
 I den omtalte sag må sund fornuft   som udgangspunkt  

   føre til, at en tinglyst færdselsret til en stikvej omfatter  

 kørsel med byggematerialer, og hvis tung færdsel  

 ødelægger vejen, skal ejeren af naboejendommen betale for  

 reparationen.
Men da dansk lovgivning ikke giver mulighed for at  

 få en sådan og hurtig afgørelse på en nabostrid,  

 tvinges de to grundejere i Højbjerg nu til at vente på dommen  

 fra retten i Århus.
En helt urimelig situation, hvor den ene part kan  

 fortsætte med at placere sit tunge artilleri på stikvejen, mens  

 den anden må betale ekstra for at få båret sine  

 betonkanoner i stilling." Ved brev af 23. september 2002 anmodede klagerne bladet om  

 at bringe et genmæle.
 Ved brev af 11. oktober 2002 afviste bladet at bringe et  

 genmæle.
Klagerne har anført, at bladets fotograf tog en  

 serie billeder, mens den ene af klagerne   [L]   klart befandt sig inde  

 på sin egen private ejendom.
Et af billederne blev offentliggjort  

 sammen med artiklerne på trods af klagernes udtrykkelige mundtlige som  

 skriftlige protest.
Klagerne har klart dokumenteret over for bladets  

 journalist, at deres private ejendom alene består af 940 m2  

 parcelhusgrund og 0 m2 vej.
Det er derfor noget vrøvl, når  

 bladet over for nævnet introducerer et nyt begreb, et såkaldt  

 "færdselsareal". Færdselsretten i den for nævnet  

 fremlagte deklaration kan kun udøves personligt af den til enhver tid  

 værende ejer af naboejendommen, og klagerne har derfor svært ved  

 at se, hvordan en nabos personlige færdselsret kan give bladet en ret  

 til at fotografere personer, der befinder sig klart inde på egen  

 ejendom.
 Klagerne ønsker i den forbindelse at klage over, at  

 den pågældende fotograf nægtede at opgive sit navn og  

 arbejdssted samt den ligeså nølende/manglende tilkendegivelse af  

 navn og arbejdssted fra journalisterne.
Klagerne har yderligere anført, at de er blevet  

 nægtet gennemlæsning af artiklerne på trods af en klar  

 aftale med journalisten bag artiklerne.
I betragtning af, at  

 artiklerne havde en fremtrædende plads, og at modparten blev  

 forhåndsinformeret, var repræsenteret ved advokat og ankom  

 samtidig med bladets massive presseopbud, burde klagerne have fået  

 mulighed for at gennemlæse artiklerne.
Bladet har herved tilsidesat god  

 presseskik.
Klagerne har samtidig anmodet nævnet om at se på  

 spørgsmålet, om der er tale om et bestilt partsindlæg fra  

 naboen og dennes advokats side.
Det stærkeste indicium herfor er  

 lederartiklen, hvor den ansvarshavende redaktør klart og ensidigt  

 tager stilling til fordel for klagernes modpart.
Klagerne har videre anført, at det er særligt  

 graverende, når bladet konstant   og mod bedrevidende   bruger ord som  

 "lille stikvej", "vej" og "privat vej" til at  

 beskrive den del af klagernes parcelhusgrund, som udgør den eneste  

 mulighed for ud/indkørsel til deres private ejendom. [K] er  

 således fejlciteret, når han udtaler, at "Det er vor private  

 vej". Journalisten fik af [K] udleveret en printudskrift fra Kort- og  

 Matrikelstyrelsen, hvor han tydeligt kunne læse, at der ikke er  

 registreret noget vejareal på matriklen.
Alligevel offentliggør  

 journalisten fejlagtige oplysninger i bladet.
Klagerne har yderligere henvist  

 til fogedrettens kendelse af 19. august 2002, hvori det hedder: "Af  

 udskrift fra Kort- og Matrikelstyrelsen fremgår det, at ingen del af  

 matr. nr. [udeladt] matrikulært er udlagt som privat  

 fællesvej, idet samtlige 940 m2, der udgør matr. nr.  

 er registreret som parcelhusgrund". Klagerne  

 ønsker endvidere genmæle i forhold til de pågældende  

 oplysninger og har i den forbindelse særligt anført, at bladets  

 flittige uregelmæssige og faktuelt forkerte brug af ovennævnte  

 vej-betegnelser   ifølge adskillige ejendomsmæglerfirmaer   vil  

 medføre betydelig økonomisk skade ved en  

 værdiansættelse af ejendommen.
Klagerne har videre anført, at [L] udsættes  

 for nedladende og ærekrænkende omtale, idet det i forsideartiklen  

 anføres, at hun ynder at gå "let påklædt  

 hjemme", og i artiklen samme dag påstår advokat  

  Jørgen  J.  B.  Carstensen, at hendes mand har udtrykt, at hun er  

 vant til at opholde sig i haven i "lette gevandter", hvilket er  

 direkte usandt.
Klagerne ønsker endvidere genmæle i forhold  

 hertil.
Den fejlagtige omtale af [L] er skadelig for hendes erhverv.
Klagerne ønsker endvidere genmæle i forhold  

 til oplysningen om den ny skelopmåling.
Kendsgerningerne er anderledes  

 end angivet i artiklen, idet Kort- og Matrikelstyrelsen har oplyst klagerne  

 om, at en skelopmåling er af midlertidig karakter, som ikke uden videre  

 kan registreres hos Kort- og Matrikelstyrelsen uden skriftlig accept fra  

 klagernes side.
I artiklen side 3 udelader advokat  Jørgen  J.  B.  

  Carstensen   den virkelig årsag til striden.
Herudover har  

 journalisten bag artiklerne undladt at gengive indholdet af et brev, hvori  

 advokaten tilsyneladende opfordrer til selvtægt.
Klagerne ønsker  

 genmæle i forhold hertil.
Bladet har anført, at bladets fotograf på  

 ingen måde har taget billeder inde på en privat ejendom.
De  

 omtalte billeder er taget fra et offentligt areal, og motivet er udelukkende  

 det færdselsareal, som begge de involverede ejendomme kan benytte, jf.  

 den i sagen fremlagte deklaration om færdselsret for den bagvedliggende  

 ejendom.
At den ene af klagerne   [L]   selv vælger at gå ud  

 på det pågældende areal og dermed kommer med på  

 billedet, kan på ingen måde bebrejdes bladet.
I øvrigt har  

 hverken fotografen eller journalisten nægtet at opgive navn og  

 arbejdssted, idet de begge præsenterede sig med fuldt navn og som  

 medarbejdere på Århus Stiftstidende.
Bladet har videre anført, at det er notorisk  

 forkert, når klagerne påstår, at journalisten bag  

 artiklerne har "indgået" en aftale om, at de skulle have  

 mulighed for at læse artiklerne, inden disse blev trykt.
Til  

 gengæld er det rigtigt, at klagerne ringede fredag eftermiddag og bad  

 om lov til at læse artiklerne, hvilket blev afvist af journalisten.
Det  

 er ligeledes notorisk forkert, at "modparten blev  

 forhåndsorienteret". Ingen af parterne har læst artiklerne  

 på forhånd, og der er under ingen omstændigheder tale om et  

 "bestilt partsindlæg".
Bladet har yderligere anført, at bladets brug af  

 betegnelser som "lille stikvej" og "den private stikvej"  

 mv. juridisk set er helt korrekt.
Den er i fuld overensstemmelse med  

 definitionen om private fællesveje, og det er da også, hvad der  

 fremgår af en erklæring fra et århusiansk  

 landinspektørfirma.
Bladet har endelig anført, at man ikke har bragt  

 ærekrænkende personomtale af [L] eller andre.
Under journalistens  

 besøg hos klagerne fik han   i øvrigt uopfordret   oplyst af  

 at [L] i sit hjem ofte er iført "lette gevandter".  

 Dette er på forsiden anført som "let  

 påklædt", og disse to udtryk dækker efter bladets  

 opfattelse samme type påklædning.
I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Kaare R.
Skou  

 og Ole Askvig.
 Pressenævnet udtaler:
 Pressenævnet lægger til grund, at klagerne  

 over for bladet har protesteret imod, at det pågældende billede  

 af [L] blev vist i tilknytning til en artikel den 8. september 2002. Henset  

 hertil og til at [L] befandt sig på egen grund, finder nævnet, at  

 bladet har handlet i strid med god presseskik, og udtaler sin kritik.
På baggrund af parternes modstridende forklaringer  

 kan nævnet ikke tage stilling til, hvorvidt bladets medarbejdere har  

 nægtet at oplyse navn og arbejdssted, og hvorvidt klagerne er blevet  

 nægtet gennemlæsning af artiklerne på trods af aftale  

 herom.
Nævnet udtaler derfor ikke kritik på disse punkter.
 Det følger af medieansvarslovens § 36, stk. 1, at  

 en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er bragt i et massemedie, skal tages  

 til følge, medmindre oplysningernes rigtighed er utvivlsom.
Om bladets brug af betegnelserne "vej",  

 "lille stikvej" og "privat vej" finder nævnet, at  

 bladet herved alene har søgt at illustrere den i artiklerne beskrevne  

 problemstilling og ikke har bragt forkerte oplysninger.
Nævnet finder  

 derfor ej heller grundlag for at udtale kritik.
 Hvad angår bladets omtale af [L], fremgår det  

 ikke af artiklen side 3, at advokat  Jørgen  J.  B.  Carstensen    

 skulle have hævdet, at hendes mand havde givet udtryk for, at hun var  

 vant til at opholde sig i haven i "lette gevandter". På  

 baggrund af parternes modstridende oplysninger kan nævnet ikke tage  

 stilling til, om journalisten har fået oplyst dette af [K].  

 Nævnet finder, at udsagnene om [L] ikke er af en sådan karakter,  

 at bladet har handlet i strid med god presseskik, og nævnet finder ej  

 heller grundlag for noget genmæle.
 Med hensyn til oplysningen om opmåling af skellet  

 finder nævnet, at der ikke er bragt forkerte oplysninger, som giver  

 grundlag for genmæle.
Udover offentliggørelsen af billedet af [L] findes  

 bladet herefter ikke at have handlet i strid med god presseskik.
Nævnet  

 skal særligt bemærke, at nævnet ikke har grundlag for at  

 fastslå, at der med artiklerne er tale om et bestilt partsindlæg  

 fra klagernes nabo og dennes advokats side.
 Nævnet finder, at der ikke er grundlag for noget  

 genmæle over for artiklernes oplysninger.
 I medfør af medieansvarslovens § 49  

 pålægges det herefter den ansvarshavende redaktør af  

 Århus Stiftstidende at offentliggøre følgende:
 "Kendelse fra Pressenævnet:
Den 8. september 2002 bragte Århus Stiftstidende i  

 to artikler og en lederartikel en omtale af en nabostrid i Højbjerg.  

 Den ene artikel var ledsaget af et billede af [L], der er en af stridens  

 parter.
Billedet viste [L] på det stykke jord, der er stridens  

 kerne.
 [L og K] har klaget til Pressenævnet, idet de  

 finder, at god presseskik er tilsidesat.
 Pressenævnet lægger til grund, at klagerne  

 over for bladet har protesteret imod, at det pågældende billede  

 af [L] blev vist i tilknytning til en artikel den 8. september 2002. Henset  

 hertil og til at [L] befandt sig på egen grund, finder nævnet, at  

 bladet har handlet i strid med god presseskik, og udtaler sin kritik.
 København 13. november 2002.
Axel Kierkegaard, Bo Maltesen, Kaare R.
Skou og Ole  

 Askvig." Afsagt dem 13. november 2002.
