Skrivelse om mulighederne for at etablere  

 sociale institutioner (Planloven og serviceloven) Ind i mellem støder de kommunale myndigheder  

 på modstand, når de ønsker at oprette nye sociale  

 institutioner til børn, unge og voksne.
Det er ligeledes velkendt, at  

 placeringen af boliger for fysisk og psykisk syge, stofmisbrugere med flere  

 ofte støder på betydelig lokal modstand.
Med denne fælles  

 henvendelse vil vi orientere kommunalbestyrelserne og amtsrådene om de  

 muligheder, der faktisk er efter lovgivningen i dag for at etablere disse  

 tilbud.
På dette område må planmyndighederne  

 gøre en særlig indsats.
Det gælder ikke mindst  

 kommunalbestyrelserne, der er tættest på borgerne, men som til  

 gengæld også har de kompetencer, der skal til, for at skaffe  

 plads til boligerne.
Opgaverne Opgavevaretagelsen på det sociale område er  

 delt mellem amtskommunerne og kommunerne Efter lov om social service skal amtskommunerne  

 sørge for, at der er det nødvendige antal pladser på  

 døgninstitutioner for børn og unge, der skal anbringes uden for  

 hjemmet.
Spektret af institutionsformer er bredt, da et institutionsophold  

 kan være løsningen i vidt forskellige situationer f.eks.  

 på grund af en betydelig og varigt nedsat fysisk eller psykisk  

 funktionsevne.
Der kan også være tale om sociale  

 adfærdsproblemer, herunder unge med problemer som følge af  

 kriminalitet.
Det er ofte institutioner med plads til 4-8 unge og med et  

 personale af tilsvarende størrelse.
 Både når det drejer sig om børn og  

 unge, og når det drejer sig om voksne, er tendensen, at der etableres  

 mindre enheder med få anbragte/beboere, og at placeringen af disse  

 små institutioner/boliger i enten bymæssige eller mere landlige  

 omgivelser typisk sker på baggrund af det socialpædagogiske  

 formål med den pågældende institution.
I forhold til voksne har kommunen efter serviceloven  

 mulighed for at etablere botilbud til personer, som på grund af  

 betydelig nedsat fysisk eller psykisk funktionsevne eller særlige  

 sociale problemer har behov herfor.
Det kan være bofællesskaber  

 for udviklingshæmmede, udslusningsboliger for hjemløse m.v.
Efter servicelovens § 92 skal amtskommunen sørge  

 for boformer, der er egnet til længerevarende ophold til personer med  

 betydelig og varigt nedsat fysisk eller psykisk funktionsevne.
Det vil sige  

 botilbud til personer med fysiske handicap, udviklingshæmmede og  

 psykisk syge, svarende til de tidligere institutioner efter bistandslovens §  

 112. Det kan være boliger med 10-20 beboere eller flere, kollektive  

 bofællesskaber eller andet.
Størrelsen og indholdet varierer  

 meget ligesom normeringen, der er afhængig af beboernes  

 funktionsniveau.
Der er i alle § 92 boformer tilknyttet døgnpersonale.  

 De fleste er pædagoger, men der kan også være  

 sygeplejersker, SOSU-assistenter, ergoterapeuter m.fl.
Amtskommunen skal tillige efter servicelovens § 93  

 sørge for botilbud beregnet til midlertidigt ophold til aflastning,  

 behandling, optræning og udslusning af sindslidende, stofmisbrugere  

 m.fl.
Endelig skal amtskommunen efter lovens § 94 sørge for  

 midlertidige boformer i form af forsorgshjem, herberger o. lign. til  

 mennesker, der er hjemløse.
Reglerne i planloven I landzone, herunder landsbyer, der ligger i  

 landzone, er det navnlig planlovens regler om landzonetilladelse til  

 opførelse af ny bebyggelse og ændret anvendelse af eksisterende  

 bebyggelse, der er relevante.
Men der kan også ved placering af  

 større institutioner være tale om, at der skal tilvejebringes en  

 lokalplan.
 Hvis der kræves landzonetilladelse, skal bebyggelsen  

 eller den ændrede anvendelse afvejes i forhold til de hensyn, som skal  

 varetages efter landzonebestemmelserne.
Naturklagenævnet har som klageinstans behandlet en  

 del sager om etablering af behandlings- eller opholdssteder for  

 stofmisbrugere eller tidligere stofmisbrugere.
Der er typisk tale om  

 etablering i eksisterende bebyggelse i byer eller i det åbne land, og  

 sagerne er kendetegnet ved, at der normalt er en udpræget lokal  

 modstand mod etableringerne.
Hovedsynspunktet i nævnet er, at  

 etablering af sådanne opholdssteder er en samfundsmæssig  

 nødvendighed, der bør meddeles tilladelse til, medmindre  

 placeringen konkret skønnes uheldig (Naturklagenævnet Orienterer  

 nr. 181, januar 1999).
I byzone er det typisk anvendelsesbestemmelser i  

 byplanvedtægter og lokalplaner, der er afgørende for, om et  

 behandlings- eller opholdssted umiddelbart kan etableres.
Det bemærkes  

 i denne forbindelse, at det forhold, at et bofællesskab betragtes som  

 en institution i relation til de sociale myndigheder ikke nødvendigvis  

 er ensbetydende med, at det også i relation til kommune- og  

 lokalplanlægningen skal behandles som offentligt formål og  

 placeres i et områder, der er udlagt hertil.
Hvis anvendelsen reelt  

 må karakteriseres som beboelse, vil den pågældende  

 "institution" som regel kunne placeres både i områder  

 udlagt til offentligt formål og i boligområder.
Det er kommunalbestyrelsen, der påser overholdelsen  

 af lokalplaner og byplanvedtægter.
Kommunalbestyrelsen kan dispensere  

 fra planerne, hvis dispensationen ikke er i strid med principperne i planen.  

 Større fravigelser kræver tilvejebringelse af en lokalplan.
 Der kan ved større institutioner også  

 være tale om, at etableringen forudsætter tilvejebringelse af en  

 lokalplan, fordi der er lokalplanpligt ved større bygge- og  

 anlægsarbejder.
 Endelig har kommunalbestyrelsen en lokalplanret, som giver  

 kommunen mulighed for at tilvejebringe en lokalplan, hvis den med begrundelse  

 i planlægningsmæssige forhold finder, at der er behov herfor.
 Kommunalbestyrelsens afgørelser i  

 planspørgsmål kan påklages til Naturklagenævnet  

 f.s.v.a. retlige spørgsmål.
 Endelig bør det nævnes, at miljø- og  

 energiministeren efter planlovens § 3 har mulighed for dels at udstede  

 landsplandirektiver dels i særlige tilfælde at overtage  

 amtsråds og kommunalbestyrelsers beføjelser efter loven i sager,  

 der berører andre myndigheders lovbestemte opgaver.
Et fælles ansvar Omsorgen for vores svagere medborgere er et fælles  

 ansvar, og i Socialministeriet og Miljø- og Energiministeriet  

 håber vi, at myndighederne vil leve op til dette ansvar.
