Nr LSF 5 Forslag til Lov om ændring af lov om tobaksafgifter (Omlægning af afgiften  

 af røgtobak) Fremsat af skatteministeren (Fogh Rasmussen) den 27. december 1990 Vedtaget ved tredjebehandling den 31. maj 1991 Lov nr. 393 af 06/06/1991 § 1 I lov om tobaksafgifter, jf. lovbekendtgørelse nr. 614 af 14. oktober  

 1988, som ændret senest ved § 9 i lov nr. 825 af 19. december 1989, foretages  

 følgende ændringer:
 1. § 1, litra B, affattes således:
»B.
For cigaretpapir til en cigaret 3 øre.« 2. § 1, litra C, affattes således:
»C.
For pladetobak, spunden og granuleret tobak samt for anden røgtobak med en snitbredde på mindst 1,5 mm 275 kr.pr.kg.« 3. § 1, litra D, affattes således:
»D.
For anden røgtobak end nævnt i punkt C 350 kr. pr.kg.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. De ændrede afgifter i § 1 finder anvendelse på de varer,  

 der ved døgnets begyndelse den tiende hverdag efter lovens ikrafttræden  

 findes i ustemplet stand hos virksomheder, der fremstiller eller indfører  

 røgtobak og cigaretpapir, samt på varer, som fra nævnte dag fremstilles eller  

 angives til fortoldning.
§ 3 Stk. 1. Virksomheder, der den tiende hverdag efter lovens  

 ikrafttræden har lager af røgtobak i stemplet stand, som får nedsat afgiften  

 efter § 1, kan få godtgjort den del af afgiftsdifferencen, der overstiger 200  

 kr.
 Stk. 2. Det er en betingelse for at opnå afgiftsgodtgørelse efter  

 stk. 1, at en specificeret opgørelse over den godtgørelse, som kræves, er  

 told- og skatteregionerne i hænde senest 21 dage efter lovens ikrafttræden.  

 Godtgørelsen kan gøres betinget af, at virksomheden fremlægger nærmere  

 dokumentation.
 Stk. 3. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug ved  

 beregning af afgiftsgodtgørelsen efter denne paragraf, straffes med bøde. §  

 27, stk. 3 og 4, og § 27 a i lov om tobaksafgifter finder tilsvarende  

 anvendelse.
Oprindeligt fremsat forslag § 1 I lov om afgift af visse olieprodukter, jf. lovbekendtgørelse nr. 621 af  

 14. oktober 1988, som ændret senest ved lov nr. 574 af 14. august 1990,  

 foretages følgende ændringer:
 1. I § 1, stk. 2, indsættes efter »til  

 fyringsformål« : »eller som drivmiddel i motorkøretøjer«.
 2. I § 8, stk. 2, ændres »for hvilken« til:  

 »i den udstrækning«.
 3. § 9, stk. 3, affattes således:
»Stk. 3. Skatteministeren kan fastsætte regler om fritagelse  

 for eller godtgørelse af afgift af olie, der anvendes til jernbane~ og  

 færgedrift.
Skatteministeren kan fastsætte regler om delvis godtgørelse, jf.  

 § 10, stk. 2, 2.-3. pkt., af afgift af olie, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel.«.
 4. § 10, stk. 2, affattes således:
»Stk. 2. Afgiften efter stk. 1 tilbagebetales i samme omfang,  

 som virksomheden har fradragsret for indgående merværdiafgift for olie og  

 varme.
For olieprodukter, der anvendes som drivmiddel i registrerede  

 motorkøretøjer, ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 80 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, der kan danne grundlag for opgørelsen af  

 tilbagebetalingsbeløbet, jf. § 11, stk. 4, og § 13, stk. 3 og 4.«.
 5. I § 10 indsættes som stk. 5:
»Stk. 5. Skatteministeren kan fastsætte bestemmelser om dokumentation  

 for, at olieprodukter, for hvilke der er ydet fuld tilbagebetaling af  

 afgiften efter stk. 2, 1. pkt., ikke er anvendt i registrerede  

 motorkøretøjer.
Skatteministeren kan herunder fastsætte regler om farvning af  

 sådanne olieprodukter.«.
 6. I § 11, stk. 1, indsættes efter »nærværende  

 lov«: », jf. dog § 10, stk. 2, 2.-3. pkt.,».
 7. § 24, nr. 2), affattes således:
 »2) Klager over de af told- og skattevæsenet efter § 18, stk. 2, og §  

 26, stk. 2, 2. pkt., trufne afgørelser.«.
 8. § 26, stk. 2, affattes således:
»Stk. 2. Såfremt en virksomhed har fået udbetalt for meget i  

 godtgørelse efter §§ 9 a, 10 og 11, afkræves den for meget udbetalte  

 godtgørelse til betaling senest 14 dage efter påkrav.
Kan størrelsen af den  

 for meget udbetalte godtgørelse ikke opgøres på grundlag af virksomhedens  

 regnskaber, kan told- og skattevæsenet foretage en skønsmæssig ansættelse af  

 beløbet.
Reglerne i § 18, stk. 2 og 3, finder tilsvarende anvendelse.«.
§ 2 I lov om afgift af gas, jf. lovbekendtgørelse nr. 620 af 14. oktober  

 1988, som ændret senest ved § 23 i lov nr. 825 af 19. december 1989,  

 foretages følgende ændringer:
 1. I § 1 indsættes som stk. 3:
 »Stk. 3. Af en blanding af de i stk. 2 nævnte produkter og andre  

 varer svares der afgift af hele blandingen efter satsen i stk. 2, såfremt  

 blandingen er anvendelig til fyringsformål eller som drivmiddel i  

 motorkøretøjer.«.
 2. I § 6, stk. 2, ændres »for hvilken« til:  

 »i den udstrækning«.
 3. § 8, stk. 2, affattes således:
»Stk. 2. Afgiften efter stk. 1 tilbagebetales i samme omfang,  

 som virksomheden har fradragsret for indgående merværdiafgift for gas og  

 varme.
For gas, der anvendes som drivmiddel i registrerede motorkøretøjer,  

 ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 56 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, der kan danne grundlag for opgørelsen af  

 tilbagebetalingsbeløbet, jf. § 9, stk. 4, og § 11, stk. 3 og 4.«.
 4. I § 8 indsættes som stk. 5:
 »Stk. 5. Skatteministeren kan fastsætte bestemmelser om dokumentation  

 for, at gas, for hvilken der er ydet fuld tilbagebetaling af afgiften efter  

 stk. 2, 1. pkt., ikke er anvendt i registrerede motorkøretøjer.«.
 5. I § 9, stk. 1, indsættes efter »nærværende  

 lov«: », jf. dog § 8, stk. 2, 2.-3. pkt.,».
 6. § 22, nr. 2), affattes således:
 »2) Klager over de af told- og skattevæsenet efter § 16, stk. 2, og §  

 24, stk. 3, 2. pkt., trufne afgørelser.«.
 7. § 24, stk. 3, affattes således:
»Stk. 3. Såfremt en virksomhed har fået udbetalt for meget i  

 godtgørelse efter § 7, stk. 2, § 8 og § 9, afkræves den for meget udbetalte  

 godtgørelse til betaling senest 14 dage efter påkrav.
Kan størrelsen af den  

 for meget udbetalte godtgørelse ikke opgøres på grundlag af virksomhedens  

 regnskaber, kan told- og skattevæsenet foretage en skønsmæssig ansættelse af  

 beløbet.
Reglerne i § 16, stk. 2 og 3, finder tilsvarende anvendelse.«.
§ 3 I lov om tobaksafgifter, jf. lovbekendtgørelse nr. 614 af 14. oktober  

 1988, som ændret senest ved § 9 i lov nr. 825 af 19. december 1989, foretages  

 følgende ændringer:
 1. § 1, litra B, affattes således:
»B.
For cigaretpapir til en cigaret 3 øre«.
 2. § 1, litra C, affattes således:
»C.
For pladetobak, spunden og granuleret tobak samt for anden  

 røgtobak med en snitbredde på mindst 1,5 mm 275 kr. pr. kg«.
 3. § 1, litra D, affattes således:
»D.
For anden røgtobak end nævnt i punkt C 350 kr. pr. kg«.
 4. I § 6 ændres i 1. pkt. »2 måneder« til:  

 »1 måned«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 og § 2 finder anvendelse på olieprodukter og gas, der  

 fra den femte hverdag efter lovens ikrafttræden forbruges i registrerede  

 motorkøretøjer.
 Stk. 3. De ændrede afgifter i § 3 finder anvendelse på de varer,  

 der ved døgnets begyndelse den tiende hverdag efter lovens ikrafttræden  

 findes i ustemplet stand hos virksomheder, der fremstiller eller indfører  

 røgtobak og cigaretpapir, samt på varer som fra nævnte dag fremstilles eller  

 angives til fortoldning.
 Stk. 4. § 3, nr. 4, finder anvendelse ved køb af stempelmærker fra  

 den 1. juli 1991.
§ 5 Stk. 1. Virksomheder, der den tiende hverdag efter lovens  

 ikrafttræden har lager af røgtobak i stemplet stand, som får nedsat afgiften  

 efter § 3, kan få godtgjort den del af afgiftsdifferencen, der overstiger 200  

 kr.
 Stk. 2. Det er en betingelse for at opnå afgiftsgodtgørelse efter  

 stk. 1, at en specificeret opgørelse over den godtgørelse, som kræves, er  

 Told- og Skatteregionerne i hænde senest 21 dage efter lovens ikrafttræden.  

 Godtgørelsen kan gøres betinget af, at virksomheden fremlægger nærmere  

 dokumentation.
 Stk. 3. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug ved  

 beregning af afgiftsgodtgørelsen efter denne paragraf, straffes med bøde. §  

 27, stk. 3 og 4, og § 27 a i lov om tobaksafgifter finder tilsvarende  

 anvendelse.
Bemærkninger til lovforslaget Indledning Lovforslaget fremsættes sammen med 8 andre lovforslag.
Lovforslagenes  

 sigte er at skabe grundlag for en overenskomstfornyelse med meget lave  

 lønstigninger og dermed at forbedre konkurrenceevnen og øge beskæftigelsen.
 Der henvises til bemærkningerne til det samtidig hermed fremsatte forslag  

 til lov om ændring af forskellige skattelove (Skatteomlægninger), hvor der  

 gives en kort beskrivelse af alle 9 lovforslag.
Almindelige bemærkninger a.
Det foreslås, at olieafgiftsloven ændres, så  

afgiftsgodtgørelsen nedsættes med 80 øre pr. l for olie m.v. forbrugt  

 i registrerede motorkøretøjer.
b.
En lignende nedsættelse foreslås for gas, der anvendes i  

 registrerede motorkøretøjer.
c.
Der foreslås endvidere en omlægning af tobaksbeskatningen.
For  

 at modvirke den udvikling, som har fundet sted i form af hjemmerulning af  

 cigaretter på grundlag af groftskåren pibetobak, foreslås det, at  

 afgiftsforskellen mellem groftskåren pibetobak og finskåren cigarettobak  

 indsnævres.
I dag anvendes næsten udelukkende groftskåren pibetobak til  

 hjemmerulning.
Endvidere foreslås en forhøjelse af afgiften på cigaretpapir.
 Det foreslås endelig, at kreditten ved køb af stempelmærker til cigaretter  

 nedsættes fra 2 måneder og 5 dage til 1 måned og 5 dage.
Lov om afgift af visse olieprodukter er senest ændret ved lov nr. 574 af  

 14. august 1990, jf.
Folketingstidende 1989-90, sp. 11258, 11262, 11351,  

 11377; tillæg A, sp. 5897; tillæg B, sp. 2175; tillæg C, sp. 1053.
Lov om afgift af gas og lov om tobaksafgifter er senest ændret ved lov nr.  

 825 af 19. december 1989, jf.
Folketingstidende 1989-90, sp. 66, 336, 3348,  

 3741; tillæg A, sp. 143; tillæg B, sp. 113; tillæg C, sp. 73.
Administrative konsekvenser 1. Dieselafgift m.v.
Eengangsudgifter til information og vejledning i forbindelse med  

 lovforslagets gennemførelse udgør ca. 2 mill. kr.
Herudover vil den mindskede  

 godtgørelsesadgang medføre et vist administrativt merarbejde.
 2. Omlægning af røgtobaksafgift.
 Lovændringen vil ikke medføre ændringer i administrationen af  

 tobaksafgifterne, da der alene er tale om satsændringer og en ændring af  

 kredittiden.
Lovændringen vil derimod medføre, at der skal iværksættes en række  

 foranstaltninger i forbindelse med ændringslovens vedtagelse.
Der skal  

 specielt fremhæves ændring og ombytning af stempelmærker samt iværksættelse  

 af en godtgørelsesordning.
 De samlede eengangsudgifter i forbindelse med lovens gennemførelse anslås  

 til 0,9 mill. kr.
Provenumæssige konsekvenser 1. Dieselafgift m.v.
Nedsættelsen af afgiftsgodtgørelsen for olie til vejtransport med 80 øre  

 pr. liter skønnes at give et årligt merprovenu på godt 900 mill. kr., hvorved  

 Energistyrelsens skøn over dieselolieforbruget til vejtransport er lagt til  

 grund.
Af provenuet anslås ca. 5/6 at vedrøre lastvogne m.v. og ca. 1/6  

 busser m.v.
Afgiften må antages i vidt omfang at blive overvæltet på  

 forbrugerpriserne gennem højere fragtrater m.v.
 På grund af tidsforskydning i angivelserne i forhold til  

 optjeningsperioden skønnes det indtægtsførte provenu at blive ca. 625 mill.  

 kr. i olieafgift i 1991 under forudsætning af, at forslaget får virkning fra  

 1. februar 1991.
Det bemærkes, at dieselafgiften vil indebære, at den tunge vejtrafik i  

 højere grad kommer til at dække vejslid og miljøomkostninger gennem en form  

 for brugerbetaling.
Tilpasning til EF nødvendiggør ligeledes højere afgift på  

 olie til vejtransport.
Den tilsvarende nedsættelse af afgiftsgodtgørelsen for gas til  

 vejtransport med 56 øre pr. liter skønnes at give et årligt merprovenu på ca.  

 10 mill. kr.
Merprovenuet skønnes til henved 10 mill. kr. i 1991.
 2. Røgtobaksafgift.
Omlægningen af tobaksafgiften skønnes samlet at give et årligt merprovenu  

 på 750 mill. kr., heraf 150 mill. kr. i moms og arbejdsmarkedsbidrag og 600  

 mill. kr. i tobaksafgift.
Der er ved provenuberegningen lagt til grund, at  

 det nuværende forbrug af røgtobak til hjemmerulning af cigaretter fremover  

 stort set alene vil bestå af fintskåret tobak, samt at hjemmerulningen af  

 cigaretter vil aftage.
Skønnet er forbundet med en vis usikkerhed.
 Såfremt forslaget får virkning fra 1. februar 1991, skønnes der at blive  

 indtægtsført yderligere ca. 550 mill. kr. i tobaksafgift i 1991 og ca. 100  

 mill. kr. i moms og arbejdsmarkedsbidrag.
 3. Kredittid for cigaretafgift.
Nedsættelse af kredittiden for indbetaling af afgifterne på cigaretter  

 medfører, at der bliver indbetalt ca. 500 mill. kr. ekstra en gang for alle i  

 1991. Herved mindskes statens renteudgifter varigt med ca. 50 mill. kr.  

 årligt.
Såfremt den mindre likviditetsfordel for tobaksindustrien overvæltes  

 fuldt ud i højere cigaretpriser, vil en pakke med 20 stk. stige med 25 øre.  

 Detailværdiafgiften heraf samt moms og arbejdsmarkedsbidrag skønnes i så fald  

 at indbringe et merprovenu på i alt ca. 35 mill. kr. årligt ved uændret  

 forbrug.
 Ifølge forslaget nedsættes kredittiden pr. 1. juli 1991.
Bemærkninger til lovforslagets enkelte bestemmelser Til § 1 Der foreslås en nedsættelse af godtgørelsen af afgift af olieprodukter,  

 der anvendes i registrerede motorkøretøjer.
 Efter de gældende regler får momsregistrerede virksomheder godtgjort  

 afgift af olie i samme omfang, som virksomhederne har fradragsret for  

 indgående moms af olie.
 Denne godtgørelse foreslås nedsat med 80 øre pr. l for olieprodukter, der  

 anvendes i motorkøretøjer registreret efter færdselsloven.
 Det foreslås samtidig, at nedsættelsen også kommer til at gælde den  

 kollektive vejtrafik ved, at afgiftsgodtgørelsen for rutekørsel nedsættes  

 tilsvarende.
Efter olieafgiftsloven skal der af blandinger af afgiftspligtige produkter  

 eller af disse produkter og andre varer betales afgift af hele blandingen  

 efter satsen på det produkt, der har den højeste afgiftssats efter loven,  

 hvis blandingen er anvendelig til fyringsformål.
Det foreslås at udvide denne  

 bestemmelse til også at gælde blandinger anvendelige som drivmiddel i  

 motorkøretøjer.
Det foreslås, at skatteministeren bemyndiges til at fastsætte særlige krav  

 til virksomhedernes dokumentation for opdelingen af olieprodukter anvendt i  

 registrerede motorkøretøjer og olie til anden anvendelse.
Endvidere  

 bemyndiges skatteministeren til at fastsætte regler om farvning af  

 olieprodukter.
 Olieafgiftslovens kontrolbestemmelser m.v. vedrører hovedsageligt  

 virksomheder registreret efter olieafgiftsloven, d.v.s. olieselskaber,  

 oliehandlere og storforbrugere m.v.
Ved at differentiere tilbagebetalingen af olieafgiften til de  

 momsregistrerede virksomheder efter anvendelse skønnes det nødvendigt at  

 fastsætte særlige kontrolbestemmelser.
Det er hensigten, at  

 dokumentationskravet især skal opfyldes ved, at virksomhederne for hvert  

 køretøj, der benyttes erhvervsmæssigt, foretager et kilometer- og  

 tankningsregnskab.
 Det foreslås i tilknytning hertil, at der indsættes en hjemmel til at  

 foretage skønsmæssige ansættelser over for virksomhederne i de tilfælde, hvor  

 olieprodukter, for hvilke der er ydet fuld tilbagebetaling af afgiften,  

 alligevel er anvendt til vejtransport.
Til § 2 Det foreslås at nedsætte godtgørelsen af afgift af gas, der anvendes i  

 registrerede motorkøretøjer, svarende til nedsættelsen for olie.
Forslaget er  

 nødvendigt for at opretholde den nugældende afgiftsmæssige balance mellem de  

 to typer drivmidler.
 Ligesom for olieprodukter får momsregistrerede virksomheder godtgjort  

 afgift af gas i samme omfang, som virksomhederne har fradragsret for  

 indgående moms af gas.
Denne godtgørelse foreslås nedsat med 56 øre pr. l for gas, der anvendes i  

 registrerede motorkøretøjer.
Forholdsmæssigt svarer dette til nedsættelsen  

 for olien.
 Der foreslås indsat en bestemmelse om afgiftsberigtigelse af blandinger af  

 gas og andre varer svarende til olieafgiftslovens for at forhindre eventuelle  

 omgåelsesmuligheder.
 Ligesom for olien foreslås det, at skatteministeren bemyndiges til at  

 fastsætte særlige kontrolbestemmelser, ligesom der gives told~ og  

 skattevæsenet adgang til at foretage skønsmæssige ansættelser.
Til § 3 og § 5 Igennem 1980-erne er tobaksprovenuet blevet udhulet ved en stadig større  

 udbredelse af hjemmerulning af cigaretter.
Dette er sket, fordi det har vist  

 sig muligt at anvende den billige (grovskårne) pibetobak i stedet for den  

 dyrere (finskårne) cigarettobak.
Der anvendes efterhånden næsten udelukkende  

 pibetobak til hjemmerulning.
For at begrænse denne udvikling foreslås det, at afgiften af pibetobak  

 forhøjes fra 128,90 kr. pr. kg til 275 kr. pr. kg.
Samtidig foreslås det at  

 sænke afgiften for cigarettobak fra 531 kr. pr. kg til 350 kr. pr. kg,  

 således at afgiftsforskellen på de to typer røgtobak indsnævres.
 Endvidere foreslås det at forhøje afgiften på cigaretpapir fra 2 øre pr.  

 stk. til 3 øre pr. stk.
 Økonomien i hjemmerulning kan illustreres ved følgende tabel, der viser  

 udgiften til en cigaret:
Efter omlægningen af tobaksbeskatningen vil prisen på en pakke  

 cigarettobak (40 g) falde med omkring 9 kr.
Selv om omsætningen af denne vare  

 i dag er beskeden, kan virksomhederne (tobakshandlere, grossister og  

 producenter) ligge med lagre af allerede afgiftsberigtiget røgtobak, som  

 efter afgiftsnedsættelsen ikke vil kunne sælges uden tab.
Det foreslås derfor  

 (§ 5), at de handlende godtgøres afgiftsforskellen, idet det af  

 administrative grunde dog foreslås, at der ikke gives godtgørelse for de  

 første 200 kr.
Virksomhederne har i dag en kredit ved køb af stempelmærker.
Den udgør for  

 cigaretter 2 måneder og 5 dage.
Det foreslås at begrænse denne kredit til 1  

 måned og 5 dage fra den 1. juli 1991.
Til § 4 Det foreslås, at loven træder i kraft dagen efter offentliggørelsen i  

 Lovtidende.
 Nedsættelsen af kredittiden for køb af stempelmærker til cigaretter får  

 dog efter forslaget først virkning fra den 1. juli 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om afgift af visse olieprodukter, jf. lovbekendtgørelse nr. 621 af  

 14. oktober 1988, som ændret senest ved lov nr. 574 af 14. august 1990,  

 foretages følgende ændringer:
 1. I § 1, stk. 2, indsættes efter »til  

 fyringsformål«: »eller som drivmiddel i motorkøretøjer«.
§ 1. - - - Stk. 2. Af en blanding af de i stk. 1 nævnte produkter eller disse  

 produkter og andre varer svares der afgift af hele blandingen efter satsen på  

 det produkt, der har den højeste afgiftssats efter denne lov, såfremt  

 blandingen er anvendelig til fyringsformål.
 2. I § 8, stk. 2, ændres »for hvilken« til:  

 »i den udstrækning«.
§ 8. - - - Stk. 2. Registrerede virksomheder, som opgør den afgiftspligtige  

 mængde efter § 7, stk. 2, kan yderligere fradrage den mængde olie, for  

 hvilken der kan ske tilbagebetaling efter § 10, samt olie, der er gået tabt  

 ved brand, lækage eller lignende.
 3. § 9, stk. 3, affattes således:
»Stk. 3. Skatteministeren kan fastsætte regler om fritagelse  

 for eller godtgørelse af afgift af olie, der anvendes til jernbane~ og  

 færgedrift.
Skatteministeren kan fastsætte regler om delvis godtgørelse, jf.  

 § 10, stk. 2, 2.-3. pkt., af afgift af olie, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel.«.
§ 9. - - - Stk. 3. Skatteministeren kan fastsætte regler om fritagelse for  

 eller godtgørelse af afgift af olie, der anvendes til jernbane~ og færgedrift  

 samt af personmotorkøretøjer, der med tilladelse efter lov om buskørsel  

 anvendes til rutekørsel, og busser, der er afgiftsberigtiget efter  

 registreringsafgiftslovens § 6, stk. 1, nr. 1, og som anvendes til  

 turistkørsel.
 4. § 10, stk. 2, affattes således:
»Stk. 2. Afgiften efter stk. 1 tilbagebetales i samme omfang,  

 som virksomheden har fradragsret for indgående merværdiafgift for olie og  

 varme.
For olieprodukter, der anvendes som drivmiddel i registrerede  

 motorkøretøjer, ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 80 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, der kan danne grundlag for opgørelsen af  

 tilbagebetalingsbeløbet, jf. § 11, stk. 4, og § 13, stk. 3 og 4.«.
§ 10. - - - Stk. 2. Afgiften efter stk. 1 tilbagebetales i samme omfang, som  

 virksomheden har fradragsret for indgående merværdiafgift for olie og varme.  

 Til dokumentation af tilbagebetalingsbeløbet skal virksomheden kunne  

 fremlægge fakturaer eller særskilte opgørelser, hvoraf størrelsen af afgiften  

 fremgår, jf. § 11, stk. 4, og § 13, stk. 3 og 4.
 5. I § 10 indsættes som stk. 5:
» Stk. 5. Skatteministeren kan fastsætte bestemmelser om  

 dokumentation for, at olieprodukter, for hvilke der er ydet fuld  

 tilbagebetaling af afgiften efter stk. 2, 1. pkt., ikke er anvendt i  

 registrerede motorkøretøjer.
Skatteministeren kan herunder fastsætte regler  

 om farvning af sådanne olieprodukter.«.
 6. I § 11, stk. 1, indsættes efter »nærværende  

 lov«: », jf. dog § 10, stk. 2, 2.-3. pkt.,».
§ 11. Tilbagebetalingsbeløbet efter § 10 opgøres for den periode,  

 som virksomheden anvender ved angivelsen af afgiftstilsvaret efter  

 merværdiafgiftsloven.
Tilbagebetalingsbeløbet for en periode omfatter  

 afgiften efter nærværende lov af de af virksomheden i perioden modtagne  

 leverancer af afgiftspligtig olie og varme.
Tilbagebetaling af afgiftsbeløbet  

 for varme kan dog omfatte flere perioder under eet.
- - - 7. § 24, nr. 2), affattes således:
 »2) Klager over de af told- og skattevæsenet efter § 18, stk. 2, og §  

 26, stk. 2, 2. pkt., trufne afgørelser.«.
§ 24. - - - 2) Klager over de af toldvæsenet efter § 18, stk. 2, trufne afgørelser.
 8. § 26, stk. 2, affattes således:
»Stk. 2. Såfremt en virksomhed har fået udbetalt for meget i  

 godtgørelse efter §§ 9 a, 10 og 11, afkræves den for meget udbetalte  

 godtgørelse til betaling senest 14 dage efter påkrav.
Kan størrelsen af den  

 for meget udbetalte godtgørelse ikke opgøres på grundlag af virksomhedens  

 regnskaber, kan told- og skattevæsenet foretage en skønsmæssig ansættelse af  

 beløbet.
Reglerne i § 18, stk. 2 og 3, finder tilsvarende anvendelse.«.
§ 26. - - - Stk. 2. Såfremt en virksomhed har fået udbetalt for meget i  

 godtgørelse efter §§ 9 a, 10 og 11, afkræves den for meget udbetalte  

 godtgørelse til betaling senest 14 dage efter påkrav.
§ 2 I lov om afgift af gas, jf. lovbekendtgørelse nr. 620 af 14. oktober  

 1988, som ændret senest ved § 23 i lov nr. 825 af 19. december 1989,  

 foretages følgende ændringer:
 1. I § 1 indsættes som stk. 3:
 » Stk. 3. Af en blanding af de i stk. 2 nævnte produkter og  

 andre varer svares der afgift af hele blandingen efter satsen i stk. 2,  

 såfremt blandingen er anvendelig til fyringsformål eller som drivmiddel i  

 motorkøretøjer.«.
 2. I § 6, stk. 2, ændres »for hvilken« til:  

 »i den udstrækning«.
§ 6. - - - Stk. 2. Registrerede virksomheder, som opgør den afgiftspligtige  

 mængde efter § 5, stk. 2, kan yderligere fradrage den mængde gas, for hvilken  

 der kan ske tilbagebetaling efter § 8, samt gas, der er gået tabt ved brand,  

 lækage eller lignende.
 3. § 8, stk. 2, affattes således:
» Stk. 2. Afgiften efter stk. 1 tilbagebetales i samme omfang,  

 som virksomheden har fradragsret for indgående merværdiafgift for gas og  

 varme.
For gas, der anvendes som drivmiddel i registrerede motorkøretøjer,  

 ydes der kun delvis tilbagebetaling af afgiften.
Det ikke  

 tilbagebetalingsberettigede beløb udgør 56 øre pr. l.
Til dokumentation af  

 tilbagebetalingsbeløbet skal virksomheden kunne fremlægge fakturaer eller  

 særskilte opgørelser, der kan danne grundlag for opgørelsen af  

 tilbagebetalingsbeløbet, jf. § 9, stk. 4, og § 11, stk. 3 og 4.«.
§ 8. - - - Stk. 2. Afgiften efter stk. 1 tilbagebetales i samme omfang, som  

 virksomheden har fradragsret for indgående merværdiafgift for gas og varme.  

 Til dokumentation af tilbagebetalingsbeløbet skal virksomheden kunne  

 fremlægge fakturaer eller særskilte opgørelser, der kan danne grundlag for  

 opgørelsen af tilbagebetalingsbeløbet, jf. § 9, stk. 4, og § 11, stk. 3 og 4.
 4. I § 8 indsættes som stk. 5:
 » Stk. 5. Skatteministeren kan fastsætte bestemmelser om  

 dokumentation for, at gas, for hvilken der er ydet fuld tilbagebetaling af  

 afgiften efter stk. 2, 1. pkt., ikke er anvendt i registrerede  

 motorkøretøjer.«.
 5. I § 9, stk. 1, indsættes efter »nærværende  

 lov«: », jf. dog § 8, stk. 2, 2.-3. pkt.,».
§ 9. Tilbagebetalingsbeløbet efter § 8 opgøres for den periode,  

 som virksomheden anvender ved angivelsen af afgiftstilsvaret efter  

 merværdiafgiftsloven.
Tilbagebetalingsbeløbet for en periode omfatter  

 afgiften efter nærværende lov af de af virksomheden i perioden modtagne  

 leverancer af afgiftspligtig gas og varme.
Tilbagebetaling af afgiftsbeløbet  

 kan dog omfatte flere perioder under eet.
- - - 6. § 22, nr. 2), affattes således:
 »2) Klager over de af told- og skattevæsenet efter § 16, stk. 2, og §  

 24, stk. 3, 2. pkt., trufne afgørelser.«.
§ 22. - - - 2) Klager over de af toldvæsenet efter § 16, stk. 2, trufne afgørelser.
 7. § 24, stk. 3, affattes således:
» Stk. 3. Såfremt en virksomhed har fået udbetalt for meget i  

 godtgørelse efter § 7, stk. 2, § 8 og § 9, afkræves den for meget udbetalte  

 godtgørelse til betaling senest 14 dage efter påkrav.
Kan størrelsen af den  

 for meget udbetalte godtgørelse ikke opgøres på grundlag af virksomhedens  

 regnskaber, kan told- og skattevæsenet foretage en skønsmæssig ansættelse af  

 beløbet.
Reglerne i § 16, stk. 2 og 3, finder tilsvarende anvendelse.«.
§ 24. - - - Stk. 3. Såfremt en virksomhed har fået udbetalt for meget i  

 godtgørelse efter § 7, stk. 2, § 8 og § 9, afkræves den for meget udbetalte  

 godtgørelse til betaling senest 14 dage efter påkrav.
§ 3 I lov om tobaksafgifter, jf. lovbekendtgørelse nr. 614 af 14. oktober  

 1988, som ændret senest ved § 9 i lov nr. 825 af 19. december 1989, foretages  

 følgende ændringer:
 1. § 1, litra B, affattes således:
»B.
For cigaretpapir til en cigaret 3 øre«.
 2. § 1, litra C, affattes således:
»C.
For pladetobak, spunden og granuleret tobak samt for anden  

 røgtobak med en snitbredde på mindst 1,5 mm 275 kr. pr. kg«.
 3. § 1, litra D, affattes således:
»D.
For anden røgtobak end nævnt i punkt C 350 kr. pr. kg«.
§ 1. - - - B.
For cigaretpapir til en cigaret 2 øre C.
For pladetobak, spunden og granuleret tobak samt for anden røgtobak med  

 en snitbredde på mindst 1,5 mm 128 kr. 90 øre pr. kg D.
For anden røgtobak end nævnt i punkt C 531 kr. 00 øre pr. kg - - - 4. I § 6 ændres i 1. pkt. » 2 måneder« til:  

 »1 måned«.
§ 6. Efter regler fastsat af Skatteministeriet kan der mod  

 sikkerhed tilstås virksomhederne en kredit ved køb af stempelmærker til  

 cigaretter på 2 måneder og 5 dage og til de øvrige i § 1 nævnte varer på 3  

 måneder.
Sker betaling ikke rettidigt, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken  

 kreditperioden udløber, dog mindst 50 kr.
Efter 2. behandling den 29. maj 1991 § 1 I lov om tobaksafgifter, jf. lovbekendtgørelse nr. 614 af 14. oktober  

 1988, som ændret senest ved § 9 i lov nr. 825 af 19. december 1989, foretages  

 følgende ændringer:
 1. § 1, litra B, affattes således:
»B.
For cigaretpapir til en cigaret 3 øre.« 2. § 1, litra C, affattes således:
»C.
For pladetobak, spunden og granuleret tobak samt for anden  

 røgtobak med en snitbredde på mindst 1,5 mm 275 kr.pr.kg.« 3. § 1, litra D, affattes således:
»D.
For anden røgtobak end nævnt i punkt C 350 kr. pr.kg.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. De ændrede afgifter i § 1 finder anvendelse på de varer,  

 der ved døgnets begyndelse den tiende hverdag efter lovens ikrafttræden  

 findes i ustemplet stand hos virksomheder, der fremstiller eller indfører  

 røgtobak og cigaretpapir, samt på varer, som fra nævnte dag fremstilles eller  

 angives til fortoldning.
§ 3 Stk. 1. Virksomheder, der den tiende hverdag efter lovens  

 ikrafttræden har lager af røgtobak i stemplet stand, som får nedsat afgiften  

 efter § 1, kan få godtgjort den del af afgiftsdifferencen, der overstiger 200  

 kr.
 Stk. 2. Det er en betingelse for at opnå afgiftsgodtgørelse efter  

 stk. 1, at en specificeret opgørelse over den godtgørelse, som kræves, er  

 told- og skatteregionerne i hænde senest 21 dage efter lovens ikrafttræden.  

 Godtgørelsen kan gøres betinget af, at virksomheden fremlægger nærmere  

 dokumentation.
 Stk. 3. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger til brug ved  

 beregning af afgiftsgodtgørelsen efter denne paragraf, straffes med bøde. §  

 27, stk. 3 og 4, og § 27 a i lov om tobaksafgifter finder tilsvarende  

 anvendelse.
