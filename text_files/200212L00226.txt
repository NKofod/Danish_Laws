Fremsat den 7. maj 2003 af Morten Bødskov (S),  

 Sandy Brinck (S), Per Kaalund (S),  

 Lissa Mathiasen (S) og Frode Sørensen (S) Forslag til Lov om ændring af lov om forbud mod ophold i bestemte  

  

 ejendomme (Udvidelse af rockerloven med henblik på at bekæmpe kriminalitet  

 og skabe tryghed hos borgerne) § 1 I lov om forbud mod ophold i bestemte ejendomme, jf. lov  

 nr. 907 af 15. oktober 1996, som ændret ved lov nr. 406 af 26. juni 1998,  

 foretages følgende ændringer:
 1.  

  

 Efter § 1  

 indsættes som ny paragraf:
»§ 1 a.  

  

 Politiet kan forbyde en person at opholde sig i en bestemt ejendom eller på  

 en  

 bestemt lokalitet, hvis 1)  

 	  

    

 ejendommen eller  

 lokaliteten tjener som tilholdssted for en gruppe, som den pågældende person  

 tilhører eller har tilknytning til, 2)  

 	  

    

 ejendommen eller lokaliteten  

 er beliggende i eller nær boligområder eller nær skoler eller andre  

 institutioner  

 eller lokaliteter, der er beregnede til benyttelse af børn og unge eller dele  

 af almenheden i øvrigt, og 3)  

 	  

    

 den pågældende  

 persons tilstedeværelse i ejendommen eller på lokaliteten er åbenbart egnet  

 til  

 at indebære utryghed eller anden væsentlig ulempe for beboere eller andre,  

 der  

 ønsker at færdes i det pågældende område.
Stk. 2.  

  

 § 1, stk. 4 og  

 5, finder anvendelse på forbud omfattet af stk. 1.« 2.  

  

 I  

 § 2  

 indsættes som nyt  

 stk. 2:
»Stk. 2.  

  

 Den, der  

 forsætligt overtræder forbud som nævnt i § 1 a, straffes med bøde.
I  

 gentagelsestilfælde kan straffen stige til fængsel i indtil 4 måneder.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Rockerborge præger efterhånden mange lokalsamfund.  

 Rockernes adfærd og den flittigt vedligeholdte volds- og kriminalitetsaura  

 gør,  

 at naboer og øvrige borgere er utrygge ved rockernes tilstedeværelse.
 Flere steder har rockernes tilholdssteder en helt  

 uacceptabel placering i umiddelbar nærhed af boligområder og uddannelses- og  

 daginstitutioner.
Med udviklingen af de såkaldte supportergrupper er  

 problemet de senere år blevet markant større.
Supporterne dyrker samme volds-  

 og kriminalitetsaura som deres hovedorganisation og skaber derved på samme  

 måde  

 utryghed i masser af lokalsamfund.
 Rockernes kriminalitet er Danmarks største  

 kriminalitetsproblem. 196 Hells Angels-rockere har i perioden frem til  

 september 2002 modtaget 598 domme for volds- og drabsforbrydelser, 297 domme  

 for narkoti~kaforbrydelser, 700 domme for formueforbrydelser og 198 domme for  

 våbenlovsovertrædelser.
 Den anden hovedgruppe i Danmark, Bandidos, viger ikke  

 tilbage. 236 Bandidos-rockere havde i tiden frem til september 2002 modtaget  

 530 domme for volds- og drabsforbrydelser, 322 domme for  

 narkoti~kaforbrydelser,  

 861 domme for formueforbrydelser og 206 domme for overtrædelse af våbenloven.
 Dertil kommer forbrydelser begået af de to støttegrupper  

 for Hells Angels og Bandidos: Red & White Support Crew og Support X Team.
Rockernes kriminalitet er, jf.
Rigspolitichefens  

 Statusrapport om organiseret kriminalitet i Danmark i 2001, at betragte som  

 organiseret.
Begge rockergrupper ekspanderer deres kriminelle aktiviteter til  

 stadig nye og mere spidsfindige områder.
Centrum for de to hovedorganisationer og deres respektive  

 supportergrupper er det væld af rockerborge og andre faciliteter, der præger  

 lokalsamfundene.
Masser af borgere er påvirket af rockernes tilstedeværelse.  

 Frygt og utryghed er ét element, mens direkte kriminalitet i lokalsamfundene  

 er  

 en anden fuldstændig uacceptabel følge af rockernes og deres supporteres  

 tilstedeværelse.
Justitsministeren har i et svar af 2. august 2002 på  

 spørgsmål nr.
S 1744, 2001-02, 2. saml., stillet af Morten Bødskov (S) om  

 mulige instrumenter til at undgå uhensigtsmæssige placeringer af rockerborge  

 som f.eks. ved uddannelsessteder i Hillerød og Hvidovre indhentet udtalelser  

 fra politimestrene i Hillerød og Hvidovre, hvoraf fremgår, at hverken lov om  

 forbud mod ophold i bestemte ejendomme eller lov om forbud mod besøgende i  

 bestemte lokaler er fundet anvendelige i de pågældende tilfælde.
Problemerne for lokalsamfundene med rockernes  

 tilstedeværelse er i dag anderledes end på det tidspunkt, hvor den  

 oprindelige  

 lov om forbud mod ophold i bestemte ejendomme blev vedtaget.
På daværende  

 tidspunkt var de to hovedgrupper, Hells Angels og Bandidos, i krig, og loven  

 gav politiet mulighed for at forbyde en person adgang til en ejendom, hvis  

 »den  

 pågældendes tilstedeværelse i ejendommen og omstændighederne i øvrigt skønnes  

 at indebære risiko for angreb, der vil være til fare for personer, der bor  

 eller befinder sig i nærheden af ejendommen.« I dag har Hells Angels og Bandidos sluttet fred.
De er ikke  

 længere i krig med hinanden, og derfor skønnes deres tilstedeværelse i  

 rockerborgene ikke at udgøre en risiko for angreb, der vil være til fare for  

 personer, der bor eller befinder sig i nærheden af rockerborgene.
Men fredsaftalen betyder ikke, at de kriminelle aktiviteter  

 er ophørt.
Tallene ovenfor dokumenterer dette.
Begge rockergrupper udvider  

 deres kriminelle aktiviteter til stadig nye og mere spidsfindige områder.
De  

 udvider deres aktiviteter med stærkt kriminelle supportergrupper, placerer et  

 stigende antal rockerborge i lokalsamfund og har ifølge rigspolitiet opdelt  

 deres territorium   Danmark   imellem sig.
I dag er det kriminaliteten   og ikke krigen og risikoen  

 for angreb   der er problemet.
Det er kriminaliteten, rockernes flittigt  

 vedligeholdte volds- og trusselsaura og den markante, synlige og dominerende  

 fremtoning, som skaber en voldsom utryghed og frygt i masser af lokalsamfund.
 Det er fuldstændigt uacceptabelt, at lokalsamfund skal  

 fanges i utryghed og frygt og uden lovgivningsmæssige muligheder for at lukke  

 de rockerborge, der er årsag til frygten og usikkerheden.
 Det er derfor nødvendigt at udvide lov om forbud mod ophold  

 i bestemte ejendomme, så loven ikke kun finder anvendelse på situationer,  

 hvor  

 de omkringboende beboere er i fare på grund af potentielle angreb, men også  

 på  

 situationer, hvor rockergruppernes kriminalitet og øvrige adfærd skaber  

 utryghed.
 På baggrund heraf foreslås indsat en ny bestemmelse i  

 loven, som skal supplere den gældende adgang til at nedlægge forbud mod  

 ophold  

 i bestemte lokaler.
 Formålet med loven er således at sikre, at der kan gribes  

 effektivt ind over for rockertilholdssteder og den aktivitet, der foregår med  

 udgangspunkt i disse lokaler, som præger nærmiljøet og omkringboende, med  

 gene  

 og utryghed til følge.
Den aktivitet, der begrunder forbuddet, skal helt eller  

 delvis foregå med udgangspunkt i bestemte lokaler, som aktiviteten er knyttet  

 til, eksempelvis i form af klublokaler eller værkstedsfaciliteter.
Lokalets  

 eller lokalernes art og størrelse er uden betydning.
Bestemmelsen finder  

 således anvendelse, uanset om aktiviteten foregår i erhvervslokaler eller  

 beboelsesrum, og selv om lokalerne eventuelt er fysisk adskilte.
Det er også  

 uden betydning, om aktiviteten foregår i ejede eller lejede lokaler.
 Et væsentligt element, der må tages i betragtning ved  

 nedlæggelse af forbud, er endvidere den personkreds, der færdes i den  

 pågældende ejendom, dens kriminelle baggrund og dens kontakt til det  

 kriminelle  

 miljø.
Hvis flere af de pågældende personer er tidligere straffet  

 og i øvrigt tidligere flere gange systematisk har brudt loven, må risikoen  

 for,  

 at de begår ny systematisk kriminalitet   også set i lyset af deres  

 tilknytning  

 til rockermiljøet   anses for overhængende, hvilket taler for nedlæggelse af  

 forbud.
Hvis de pågældende i øvrigt dyrker en bred kontakt med personer i det  

 kriminelle miljø, herunder fanger under afsoning, må dette ligeledes ses som  

 et  

 tegn på en generel forråelse af miljøet, med utryghed for de omkringboende  

 til  

 følge, hvilket ligeledes vil tale for nedlæggelse af forbud.
For at der kan nedlægges et forbud, skal den pågældende  

 aktivitet endvidere foregå på en måde, der er egnet til at medføre ulempe og  

 utryghed hos omkringboende.
Foregår aktiviteten i en afsides liggende  

 ejendom,  

 kan der således ikke nedlægges forbud.
 Forbud kan alene nedlægges, hvis politiet forinden har  

 advaret den, hvis tilstedeværelse er egnet til at indebære utryghed eller  

 anden  

 væsentlig ulempe for beboere eller andre, der færdes i det pågældene område.
Advarslen kan gives mundtligt eller skriftligt.  

 Fremgangsmåden ved meddelelse af en advarsel er normalt den, at politiet  

 opsøger den person, som det overvejes at give en advarsel om forbud.
Den  

 pågældende gøres bekendt med sagen og får mulighed for at fremkomme med sine  

 bemærkninger, inden der tages endelig stilling til, om advarslen skal gives.
Det lægges til grund, at lovens forbudsordning ikke er i  

 strid grundlovens § 79 om forsamlingsfrihed, idet et forbud ikke vil være  

 rettet mod en forsamling som sådan eller mod meningstilkendegivelser i en  

 forsamling, jf. i overensstemmelse hermed Højesteret i U 1999.1798 H om  

 forbud  

 i henhold til lov om forbud mod ophold i bestemte ejendomme (rockerloven).  

 Forbuddet er begrundet i formålet: hensynet til at bekæmpe kriminalitet samt  

 at  

 skabe tryghed hos borgerne, og antages ikke at gå videre end påkrævet for at  

 varetage dette formål.
Det er derfor lagt til grund, at forbud efter loven  

 ikke  

 strider mod den europæiske menneskerettighedskonvention.
Bemærkninger til lovforslagets enkelte bestemmelser Til § 1 Til nr. 1 Forslaget indebærer, at politiets muligheder for at  

 nedlægge forbud mod ophold i bestemte lokaler bliver udvidet.
Politiet kan  

 således efter forudgående advarsel forbyde en person at opholde sig i en  

 bestemt ejendom, hvis ejendommen tjener som tilholdssted for en gruppe, som  

 den  

 pågældende person tilhører eller har tilknytning til, og den pågældendes  

 tilstedeværelse i ejendommen beliggende i f.eks. boligområder eller nær  

 skoler  

 eller andre institutioner, der søges af børn og unge, indebærer ulempe og  

 utryghed hos omkringboende eller unge, der benytter skolerne, institutionerne  

 m.v.
Der henvises i øvrigt til de almindelige bemærkninger.
Betingelserne i § 1, stk. 1, nr. 2 og 3, og § 1, stk. 3,  

 finder ikke anvendelse ved påbud omfattet af den foreslåede § 1 a.
Det vil  

 for  

 det første sige, at betingelsen, om, at den pågældendes tilstedeværelse i  

 ejendommen og omstændighederne i øvrigt skønnes at indebære risiko for  

 angreb,  

 der vil være til fare for personer, der bor eller befinder sig i nærheden af  

 ejendommen, ikke finder anvendelse.
Betingelsen erstattes af den foreslåede §  

 1  

 a, nr. 2 og 3. For det andet finder betingelsen om, at forbud kun kan  

 nedlægges, såfremt det angreb, som der er risiko for, må antages at være led  

 i  

 et gensidigt opgør mellem grupper af personer, hvor der på begge sider  

 anvendes  

 voldelige midler, herunder skydevåben og sprængstoffer, ikke anvendelse.
§ 1, stk. 4 og 5, finder anvendelse på forbud omfattet af §  

 1 a.
Det vil sige, at forbud nedlægges for et bestemt tidsrum eller indtil  

 videre, og at politiet skal ophæve et forbud efter stk. 1, hvis grundlaget  

 for  

 forbuddet ikke længere foreligger.
Det gælder, selv om forbuddet er meddelt  

 for  

 et bestemt tidsrum.
Til nr. 2 Efter § 2 i lov om forbud mod ophold i bestemte ejendomme  

 straffes forsætlig overtrædelse af forbud udstedt i medfør af § 1, stk. 1 og  

 2,  

 med fængsel i indtil 2 år.
Det foreslås, at den, der forsætligt overtræder et  

 forbud efter den foreslåede § 1 a, straffes med bøde, og at straffen ved  

 gentagne overtræder skal kunne stige til fængsel i indtil 4 måneder.
Til § 2 Det foreslås, at loven træder i kraft hurtigst muligt, det  

 vil sige dagen efter bekendtgørelsen i Lovtidende.
Skriftlig fremsættelse Morten Bødskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om forbud mod ophold i bestemte ejendomme. (Udvidelse af  

 rockerloven med henblik på at bekæmpe kriminalitet og skabe tryghed hos  

 borgerne).
(Lovforslag nr.
L 226).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 1.  

  

 Politiet  

 kan forbyde en person at opholde sig i en bestemt ejendom, hvis 1)  

 	  

    

 ejendommen tjener  

 som tilholdssted for en gruppe, som den pågældende person tilhører eller har  

 tilknytning til, og 2)  

 	  

    

 den pågældendes  

 tilstedeværelse i ejendommen og omstændighederne i øvrigt skønnes at indebære  

 risiko for angreb, der vil være til fare for personer, der bor eller befinder  

 sig i nærheden af ejendommen.
 1.  

  

 Efter §  

 1 indsættes som ny paragraf:
 Stk. 2.  



  

 Politiet kan forbyde enhver person  

 adgang til en bestemt ejendom, hvis der skønnes at være betydelig risiko for  

 et angreb som nævnt i stk. 1, nr. 2. Forbud tilkendegives ved skiltning.
 Stk. 3.  



  

 Stk. 1 og 2 kan kun anvendes,  

 såfremt det angreb, der er risiko for, må antages at være led i et gensidigt  

 opgør mellem grupper af personer, hvor der på begge sider anvendes voldelige  

 midler, herunder skydevåben og sprængstoffer.
 Stk. 4.  

  

 Forbud  

 nedlægges for et bestemt tidsrum eller indtil videre.
Stk. 5.  

  

 Politiet skal  

 ophæve et forbud efter stk. 1 og 2, når den risiko for angreb, der gav  

 anledning til forbudet, ikke længere foreligger.
Det gælder, selv om forbudet  

 er meddelt for et bestemt tidsrum.
§ 1 a.  

  

 Politiet kan forbyde en person at opholde sig i en bestemt ejendom eller på  

 en bestemt lokalitet, hvis 1)  

 	  

    

 ejendommen eller  

 lokaliteten tjener som tilholdssted for en gruppe, som den pågældende person  

 tilhører eller har tilknytning til, 2)  

 	  

    

 ejendommen eller  

 lokaliteten er beliggende i eller nær boligområder eller nær skoler eller  

 andre institutioner eller lokaliteter, der er beregnede til benyttelse af  

 børn og unge eller dele af almenheden i øvrigt, og 3)  

 	  

    

 den pågældende  

 persons tilstedeværelse i ejendommen eller på lokaliteten er åbenbart egnet  

 til at indebære utryghed eller anden væsentlig ulempe for beboere eller  

 andre, der ønsker at færdes i det pågældende område.
 Stk. 2.  

  

 § 1, stk. 4 og  

 5, finder anvendelse på forbud omfattet af stk. 1.
 § 2.  

  

 Forsætlig overtrædelse af forbud udstedt i medfør af § 1, stk. 1 og 2,  

 straffes med fængsel i indtil 2 år.
 2.  

  

 I  

  

 § 2  

  

 indsættes som nyt  

 stk. 2:
Stk. 2.  

  

 Den, der  

 forsætligt overtræder forbud som nævnt i § 1 a, straffes med bøde.
I  

 gentagelsestilfælde kan straffen stige til fængsel i indtil 4 måneder.
