1. Ulovlig indsamling ved deltagelse i  

 kædebrevsorganisation, herunder deltagelse i de såkaldte  

 »pyramidespil«, er af politi og anklagemyndighed behandlet efter  

 indsamlingsloven.
Det har på baggrund af nogle konkrete sager været drøftet  

 med Told- og Skattestyrelsen, om ikke-opgivne indtægter fra deltagelsen i  

 kædebrevsindsamlingen i stedet skal behandles efter skattekontrolloven.
 2. Efter aftale med Styrelsen fastsættes følgende  

 retningslinier for behandlingen af sagerne:
 2.1. Sagerne behandles efter lov om offentlige indsamlinger § 2, jf. § 6,  

 hvorefter straffen er bøde.
 2.2. Dette gælder også i tilfælde, hvor den ulovlige fortjeneste har været  

 unddraget beskatning i et sådant omfang, at forholdet efter  

 skattekontrolloven ville have medført frihedsstraf (skat på over 100.000  

 kr.).
 Det gælder, uanset om sigtede hævder, at han mente, at spillet var  

 lovligt, men alligevel undlod at opgive indtægten.
 3. Under sagen nedlægges påstand om bøde efter  

 indsamlingsloven samt om konfiskation af eventuelt udbytte.
 Om kædebreve henvises endvidere til RM 2.5 (blå samling).
