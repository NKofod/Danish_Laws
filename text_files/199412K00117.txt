Nr LSF 117 Forslag til Lov om ændring af lov om social bistand (Amtskommunalt ansvar  

 for stofmisbrugsbehandling) Fremsat af socialministeren (Karen Jespersen) den 11. januar 1995 Vedtaget ved tredjebehandling den 19. maj 1995 Lov nr. 432 af 14/06/1995 § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved § 1 i lov nr. 86 af 8. februar 1995, foretages  

 følgende ændringer:
 1. I § 68 a, stk. 1, ændres »unge« til:  

 »personer«.
 2. § 68 a, stk. 2, ophæves, og i stedet indsættes:
 »Stk. 2. Tilbud om støtte i form af dag- eller døgnophold til  

 stofmisbrugere, jf. stk. 1, ydes af amtsrådet.
 Stk. 3. Det påhviler såvel amtsrådet som kommunalbestyrelsen at  

 samarbejde om den støttende indsats for stofmisbrugere.
 Stk. 4. Amtsrådet kan efter aftale med en kommunalbestyrelse  

 overlade denne at tilbyde støtte til stofmisbrugere med ophold i kommunen.
Stk. 5. Der betales for døgnopholdet efter regler fastsat af  

 socialministeren.« 3. I § 96 indsættes som stk. 4 :
»Stk. 4. Amtsrådet kan tillige i forbindelse med tilbud efter  

 § 68 a, stk. 2, indgå anden aftale med en privat institution eller forening,  

 som varetager opgaver med stofmisbrugsbehandling.
En kommunalbestyrelse, der  

 i medfør af § 68 a, stk. 4, har fået overladt beslutningskompetencen, kan  

 indgå en tilsvarende aftale.
Socialministeren kan fastsætte nærmere regler om  

 tilsyn med private institutioner eller foreninger, der modtager  

 stofmisbrugere i behandling.« 4. § 135, stk. 6, 1. pkt., affattes således:
»For personer under 67 år afholder kommunen og amtskommunen hver 50  

 pct. af de udgifter, der er nævnt i stk. 5, af udgifter vedrørende formidlet  

 døgnophold efter § 68 a, stk. 1, jf. § 66, samt af udgifterne vedrørende  

 tilbud efter § 68 a, stk. 2 og stk. 4, jf. § 96, stk. 4.« 5. I § 138 e indsættes efter stk. 1 som nyt stykke:
»Stk. 2. Under samme omstændigheder som nævnt i stk. 1 kan  

 socialministeren tillade, at tilbud om støtte i form af dag- eller døgnophold  

 til stofmisbrugere ydes af kommunalbestyrelsen, således at  

 kommunalbestyrelsen stilles, som om der var truffet aftale efter § 68, stk.  

 4.« Stk. 2 og 3 bliver herefter stk. 3 og 4.
§ 2 Loven træder i kraft den 1. januar 1996.
Oprindeligt fremsat forslag § 1 I lov om social bistand, jf. lovbekendtgørelse nr 829 af 1. oktober 1992,  

 som senest ændret ved lov nr. 450 af 1. juni 1994, foretages følgende  

 ændringer:
 1. I § 68 a, stk. 1, ændres »unge« til:  

 »personer«.
 2. § 68 a, stk. 2, ophæves og i stedet indsættes:
 »Stk. 2. Tilbud om støtte i form af dag- eller døgnophold til  

 stofmisbrugere, jf. stk. 1, ydes af amtsrådet.
 Stk. 3. Det påhviler såvel amtsrådet som kommunalbestyrelsen at  

 samarbejde om den støttende indsats for stofmisbrugere.
 Stk. 4. Amtsrådet kan efter aftale med en kommunalbestyrelse  

 overlade denne at tilbyde støtte til stofmisbrugere med ophold i kommunen.
 Stk. 5. Der betales for døgnopholdet efter regler fastsat af  

 socialministeren.«.
 3. I § 96 indsættes som stk. 4 :
»Stk. 4. Amtsrådet kan tillige i forbindelse med tilbud efter  

 § 68 a, stk. 2, indgå anden aftale med en privat institution eller forening,  

 som varetager opgaver med stofmisbrugsbehandling.
En kommunalbestyrelse, der  

 i medfør af § 68 a, stk. 4, har fået overladt beslutningskompetencen, kan  

 indgå en tilsvarende aftale.«.
 4. § 135, stk. 6, 1. punktum, affattes således:
 »For personer under 67 år afholder kommunen og amtskommunen hver 50  

 pct. af de udgifter, der er nævnt i stk. 5, af udgifter vedrørende formidlet  

 døgnophold efter § 68 a, stk. 1, jf. § 66, samt af udgifterne vedrørende  

 tilbud efter § 68 a, stk. 2 og stk. 4, jf. § 96, stk. 4.«.
§ 2 Loven træder i kraft den 1. januar 1996.
Bemærkninger til lovforslaget Almindelige bemærkninger I den narkopolitiske redegørelse af 16. marts 1994 konstaterede  

 regeringen, at der var behov for en række initiativer for at imødegå den  

 påviste udvikling gennem de senere år med hensyn til behandling af  

 stofmisbrugere og pegede på en række initiativer, der allerede var eller  

 ville blive taget for at imødegå udviklingen.
 Med udgangspunkt i den nuværende finansieringsform og med henblik på, at  

 amtskommunerne får de nødvendige muligheder for at opfylde deres  

 behandlingsforpligtelse over for stofmisbrugere, tilstræber regeringen som et  

 af sine initiativer med det foreliggende lovforslag en model omkring  

 visitation og beslutningskompetence, hvor et af amtskommunen konstateret  

 behandlingsbehov forpligter vedkommende opholdskommune til medfinansiering af  

 et relevant behandlingstilbud.
Samtidig finder regeringen det nødvendigt, at der fastlægges et entydigt  

 ansvar for sammenhængen mellem metadonordination og behandling af  

 stofmisbrugere i øvrigt.
Det er derfor regeringens opfattelse, at al  

 metadonbehandling, herunder ordination, udlevering og  

 kontrolforanstaltninger, bør tilrettelægges under amtskommunalt ansvar.  

 Målsætningen er, at amtskommunen samtidig kan sikre en formidling til de  

 forudsatte supplerende behandlingstilbud, så der i hvert enkelt tilfælde  

 tages stilling til en individuel behandlingsplan med mulighed for fleksible  

 løsninger for den enkelte stofmisbruger.
Dette er baggrunden for, at  

 regeringen (sundhedsministeren) samtidig fremsætter lovforslag om ændring af  

 lov om udøvelse af lægegerning og lov om sygehusvæsenet (lægelig behandling  

 for stofmisbrug).
 Det er vigtigt for regeringen at understrege, at narkotikapolitikken og  

 især behandlingsindsatsen også er en integreret del af socialpolitikken.
Narkotikapolitikken må derfor ses i tæt sammenhæng med de andre  

 initiativer, denne regering har taget og vil tage i denne folketingssamling  

 for de socialt udstødte og udstødelsestruede, f.eks. sindslidende, kriminelle  

 og hjemløse, som gruppen af stofmisbrugerne ofte overlapper.
Dette sker dels  

 gennem Socialministeriets puljepolitik dels gennem lovinitiativer.
Ifølge indberetningerne til Danmarks Statistik forventes amterne i 1994 at  

 anvende ca. 58 mio. kr. på institutionsområdet for stofmisbrugere.
Hertil  

 skal lægges den aktivitet, som finansieres af kommunerne som følge af, at  

 området har delt finansiering mellem amtskommuner og kommuner.
Københavns  

 Kommune påregner at anvende ca. 68 mio. kr. til stofmisbrugsbehandling på de  

 sociale institutioner.
Herudover afholder de kommunale parter udgifter til en  

 række foranstaltninger, hvor stofmisbrugere indgår på linie med andre  

 borgere, og hvor udgiften specifikt til stofmisbrugere ikke kan udskilles  

 (sygehus, læge, kontanthjælp m.m.).
Som et eksempel på den indsats, der herudover målrettes til  

 stofmisbrugsområdet via puljerne på Socialministeriets område skal der  

 henvises til, at der i 1993 blev bevilget ca. 10,5 mio. kr. og i 1994  

 yderligere 8,2 mio. kr. til i alt 13 projekter, hvor stofmisbrugere helt  

 eller delvis udgør brugergruppen.
Ydeligere 5 mio. kr. af puljemidler er  

 reserveret til initiativer på stofmisbrugsområdet i 1994.
 Hertil kommer, at der på finanslov 1995 er afsat 43,7 mio. kr. i 1995 og  

 med henholdsvis 64,5 mio. kr., 97,5 mio. kr. og 131,5 mio. kr. i BO-årene.  

 Forhøjelsen sker med henblik på at sikre en bredere og yderligere forstærket  

 indsats på området i overensstemmelse med regeringens narkotikapolitiske  

 redegørelse.
Andre lovinitiativer, der sigter på at forbedre indsatsen for socialt  

 udstødte og udstødelsestruede er indeholdt i et lovforslag, fremsat den 12.  

 oktober (L 8), som bl.a. styrker arbejdet omkring institutioner for hjemløse  

 m. fl. (§ 105-institutioner) og skaber hjemmel for drift af bofælleskaber med  

 medhjælp samt væresteder for personer med særlige sociale vanskeligheder,  

 herunder stofmisbrugere for eksempel i efterbehandlingsfasen.
Der forudsættes  

 oprettet ca. 800 bofællesskabspladser med støtte og ca. 2.500  

 værestedspladser som følge af lovforslaget til en offentlig merudgift på  

 årsbasis på 45,9 mio. kr.
Gældende regler for visitation, forsyningsansvar og finansiering 1. Efter bistandslovens § 68 a tilbyder kommunalbestyrelsen støtte  

 i form af dag- eller døgnophold, jf. § 66 og 96 , til unge, der er  

 fyldt 18 år, med svære psykiske eller sociale vanskeligheder.
Disse  

 bestemmelser udgør den almindelige hjemmel for stofmisbrugsbehandling, selvom  

 det ikke nævnes udtrykkeligt i nogle af dem.
§ 66 indeholder hjemmel for den stedlige kommunalbestyrelses godkendelse  

 af opholdssteder for børn og unge, herunder socialpædagogiske kollektiver  

 m.v. § 96 indeholder bl.a. en forpligtelse for amtsrådet til at sørge for, at  

 der er det nødvendige antal pladser og mulighed for ambulant behandling på  

 institutioner for børn og unge med sociale adfærdsproblemer.
Institutionerne  

 kan drives af en eller flere amtskommuner, kommuner eller som selvejende  

 institutioner, med hvilke amtsrådet indgår en egentlig driftsoverenskomst.  

 Amtskommunens mulighed for at træffe aftaler om benyttelse af enkeltpladser  

 kan ligeledes kun ske inden for de nævnte typer af institutioner.
 Finansieringen sker med 50/50 mellem amtskommune og kommune.
 2. Efter bistandslovens § 46 a kan kommunalbestyrelsen yde  

 hjælp til sygebehandling, medicin, tandlægebehandling eller lignende, når  

 udgiften ikke kan dækkes ved anden lovgivning, såfremt pågældende ikke selv  

 har midler til at afholde udgiften.
Det antages, at denne bestemmelse under ret snævre betingelser kan  

 anvendes ved såvel narkotika- som alkoholbehandlingsudgifter uden for det  

 offentlige behandlingssystem.
Dette fremgår bl.a. af Den sociale  

 Ankestyrelses praksis, der i denne forbindelse lægger vægt på, at  

 behandlingsmulighederne inden for det offentlige behandlingssystem må anses  

 for udtømte, og behandlingen må anses for lægeligt velbegrundet.
 Udgiften til en sådan hjælp finansieres 50/50 mellem stat og kommune.
 3. Efter § 17 i lov om social pension kan kommunen i  

 særlige tilfælde yde personligt tillæg til behandling i institutioner uden  

 for det offentlige behandlingssystem.
 Det forudsættes, ligesom tilfældet er med hensyn til bistandslovens § 46  

 a, at behandlingsmulighederne inden for det offentlige behandlingssystem er  

 udtømte, og at behandlingen må anses for lægeligt velbegrundet.
 Udgiften til hjælp til behandling i form af personligt tillæg finansieres  

 som udgangspunkt med 75% statslig refusion.
 4. Efter revalideringsbestemmelsen i bistandslovens § 43  

 ydes der også hjælp til forskellige former for revalidering af narkomaner,  

 specielt i senere faser af et behandlingsforløb.
 Udgiften til revalidering efter § 43 finansieres 50/50 mellem stat og  

 kommune.
Lovforslagets indhold Lovforslaget består af følgende elementer:
- præcisering af samarbejdet mellem amtskommune og kommune om indsatsen  

 for stofmisbrugere, - ændring af visitationskompetencen og - mulighed for anvendelse af behandlingstilbud på private institutioner  

 uden driftsoverenskomst.
Samarbejdet mellem amtskommune og kommune Det er afgørende betydning for en samlet og helhedsorienteret indsats for  

 stofmisbrugere, at både amtskommunerne og kommunerne er ansvarlige for såvel  

 de egentlige behandlingstilbud, der ifølge forslaget placeres under  

 amtsrådets kompetence, som for de tilbud, der falder ind under kommunernes  

 almindelige kompetenceområde.
Selvom det bliver amtsrådet, der som  

 udgangspunkt endelig afgør, om behandlig i form af dag- døgntilbud skal  

 tilbydes, skal kommunalbestyrelsen inddrages i sagsforløbet med et krav om  

 samarbejde, som lovforslaget også rummer.
Dette fremgår af forslaget til § 68  

 a, stk. 2. Der lægges hermed op dels til et samarbejde om den overordnede  

 indsats på området, dels til et samarbejde om indsatsen for den enkelte  

 stofmisbruger.
På det overordnede plan er det vigtigt, at der i fællesskab mellem amter  

 og kommuner udvikles samarbejdsmodeller for den samlede støttende indsats for  

 stofmisbrugere, hvoraf ansvarsfordelingen mellem amt og kommune fremgår.
Med  

 henblik på en sådan udvikling af samarbejdet finder regeringen det  

 hensigtsmæssigt, at der inden lovens ikrafttræden gennemføres en  

 planlægningsfase, hvor der bl.a. udarbejdes overordnede målsætninger for  

 indsatsen og fastlæggelse af serviceniveauet i regionen af de forskellige  

 støttende forstaltninger for stofmisbrugere.
 Et velfungerende samarbejde forudsætter, at amtskommunen respektive  

 opholdskommunen inddrages i sagen så tidligt som muligt for, at der i  

 fællesskab kan udarbejdes en handleplan for den enkelte stofmisbruger både om  

 behandlingsindsatsen i snæver forstand og de øvrige sociale støttende tilbud  

 i form af botilbud, aktivering, revalidering m.v.
Opstilling af en handleplan omfattende forskellige delmål må ske i  

 forståelse med den enkelte stofmisbrugere for at sikre vedkommendes medvirken  

 og motivation.
Dette gælder således også, hvor metadon indgår som et led i  

 behandlingsplanen.
Et gensidigt samarbejde forudsætter, at såvel amtet har  

 kendskab til opholdskommunens hjælpemuligheder som opholdskommunens har  

 overblik over de tilbud, som amtet har om behandling m.m.
Samarbejdet mellem amtskommuner og kommuner er ikke mindst vigtig, når  

 behandlingen med metadon omlægges til et fuldt amtskommunalt ansvar, som det  

 fremgår i sundhedsministerens samtidige lovforslag om ændring af lægeloven og  

 lov om sygehusloven.
Vedtagelsen af dette lovforslag vil tillige aktualisere  

 behovet for i de enkelte amter at tage stilling til, i hvilket omfang det  

 allerede etablerede samarbejde er tilstrækkeligt til at tilgodese det tættest  

 mulige samvirke.
Med en vedtagelse af lovforslaget vil amtskommunen som hovedregel formelt  

 have ansvaret for behandlingen i form af dag- og døgntilbud til  

 stofmisbrugere, selvom kommunen, jf. ovenfor, fastsholdes på et medansvar.  

 Det er ikke muligt mere konkret at angive grænserne for det formelle ansvar  

 for henholdsvis amtskommunen og kommunen i det samlede støttebeløb for en  

 stofmisbrugere.
Dette bør nærmere fremgå af de omtalte samarbejsmodeller samt  

 af de konkrete handleplaner.
Lovforslaget tager imidlertid udgangspunkt i, at  

 amtskommunens opgaver kan strække sig fra den rådgivende og motiverende fase  

 til egentlig behandling og den efterfølgende fase med opfølgende tilbud.
Opholdskommunens opgaver omfatter som udgangspunkt det kontaktskabende og  

 opsøgende arbejde, ligesom den har opgaver i motiveringsfasen.
Kommunens  

 ansvar dækker endvidere såvel revaliderings- og aktiveringsindsatsen - der  

 set i et længere forløb er af betydning for en videre integration i samfundet  

 - som den mere omsorgsprægede indsats med henblik på skadereduktion og  

 højnelse af livskvaliteten.
Både amtskommune og kommune har ansvaret for den  

 forebyggende indsats.
Visitationskompetencen Mens forsyningsansvaret af dag- eller døgntilbud til narkotikabehandling  

 efter § 96 i hovedsagen påhviler amtskommunerne, og § 66-opholdsstedstilbud  

 godkendes af kommunerne, forudsætter lovgivningen kommunerne som  

 visitationsansvarlig for stofmisbrugsbehandlingen, jf. § 68 a.
Dog har man i  

 samtlige amter søgt at sikre en koordination både i forhold til den enkelte  

 klient og i forhold til den samlede indsats i amtet.
Eksempler herpå er  

 forebyggelsesråd, koordinations- og behandlingsudvalg m.v.
 Regeringen finder det imidlertid hensigtsmæssigt, at der samtidig med, at  

 metadonbehandling kommer under amtskommunalt ansvar, sikres, at ansvaret for,  

 at der tilbydes stofmisbrugsbehandling i form af dag- og døgntilbud ligeledes  

 placeres hos amtskommunen, således at et konstateret behov for behandling  

 forpligter den anden medfinansierende myndighed, kommunen.
På den anden side er der i dag kommuner, som har en udbygget politik på  

 området med en række forskellige tilbud til stofmisbrugere, eller som er i  

 gang med en udbygning.
I sådanne tilfælde kan det være hensigtsmæssigt, at  

 det aftales med amtsrådet, at kommunalbestyrelsen bibeholder  

 visitationskompetencen.
 Der er derfor samtidigt foreslået en delegationshjemmel, således at der  

 åbnes op for aftaler om, at især de meget store kommuner og enkelte andre  

 kommuner, der allerede i dag har gode erfaringer med selv at tilrettelægge  

 behandlingsindsatsen på stofmisbrugsområdet, kan fortsætte som hidtil ved  

 delegation fra amtskommunen.
I forbindelse med, at behandlingsindsatsen omlægges og i højere grad  

 baseres på differentierede krav og målsætninger under hensyntagen til  

 stofmisbrugernes forskellige behov, ønsker og formåen, er der behov for, at  

 amtskommunerne kan leve op til behandlingsansvaret ved at kunne yde såvel  

 offentlige som private behandlingstilbud, således at en beslutning om  

 behandling i medfør af forslaget til en ny § 68 a, stk. 2, forpligter  

 pågældendes opholdskommune til medfinansiering, uanset hvor behandlingen  

 foregår.
Tilsvarende vil en beslutning efter forslaget til § 68 a, stk. 4,  

 hvorefter amtsrådet har delegeret sin visitationsbeføjelse til en  

 kommunalbestyrelse, forpligte amtet til medfinansiering.
Anvendelse af behandlingstilbud på private institutioner uden  

 driftsoverenskomst Som nævnt forudsætter forslaget, at amtskommunerne som led i det samlede  

 behandlingsudbud kan træffe aftale med private institutioner eller foreninger  

 om køb af enkeltpladser og dermed opfylde forpligtelsen efter § 96 til at  

 have det nødvendige antal pladser og mulighed for ambulant behandling på  

 institutioner for voksne stofmisbrugere.
Det er ikke med denne nye mulighed regeringens hensigt, at  

 driftsoverenskomstsystemet skal afløses af et entreprisesystem.
En sådan  

 udvikling kunne betyde tab af den viden og erfaringer, selvejende  

 institutioner med driftsoverenskomst har opbygget gennem årene, ikke mindst  

 fordi de eksisterende selvejende institutioner på grund af  

 overenskomstsystemet ikke har opbygget kapital til at imødegå en omstilling  

 fra overenskomstdækning til salg af enkeltpladser.
I øvrigt rummer  

 driftsoverenskomstsystemet muligheder for udvikling af differentierede og  

 flexible tilbud til stofmisbrugere.
På den anden side er der i driftsoverenskomstsystemet, der siden  

 bistandslovens ikrafttræden har reguleret forholdet mellem private  

 institutioner med opgaver på det sociale område og kommuner/amtskommuner, ret  

 faste og snævre rammer for virksomheden, herunder normerings- og  

 aflønningskrav.
Forslaget lægger derfor op til - som supplement til det  

 eksisterende overenskomstsystem - at kunne etablere mere varierede  

 samarbejdsmodeller med større selvbestemmelse for de private institutioner  

 eller foreninger, der dog samtidig betyder, at de private tilbud ikke på  

 forhånd er sikret opgaver og dermed indtægter, men må konkurrere på pris og  

 kvalitet.
Herved er der muligheder for udvikling af behandlingstilbud, som i  

 højere grad er økonomisk tilpasset det konkrete behov, og som kan inddrage  

 brugerne mere aktivt i tilbudenes behandlingsmæssige og sociale aspekter.
Med det foreliggende lovforslag er det ikke hensigten at udvide de givne  

 budgetmæssige rammer.
Men en økonomiserings- og fleksibiliseringsmulighed -  

 som ovenfor beskrevet - kan betyde en bedre udnyttelse af de samlede  

 ressourcer.
 Umiddelbart giver de foreslåede entreprisevilkår ikke amtskommunerne en  

 generel tilsynsforpligtelse med det private tilbud, men gennem de indgåede  

 aftaler bør det sikres, at den aftalte behandling er af en kvalitet, som det  

 offentlige og brugerne kan være tjent med.
 Ligesom det er tilfældet med tilbud til borgerne i det hele taget fra  

 offentlig side, kan det f.eks. ske gennem udvikling af kvalitetskontrol og  

 kvalitetssikring.
Det skal i denne forbindelse bemærkes, at Socialministeriet har godkendt,  

 at der i Københavns Kommune gennemføres en forsøgsordning, hvorefter den  

 selvejende institution Dag- og døgncentret på entreprisevilkår modtager  

 stofmisbrugere i behandling.
Andre amtskommuner og kommuner vil kunne  

 tilslutte sig forsøgsordningen.
Forsøget trådte i kraft den 1. april 1994 og  

 løber til og med den 31. december 1995. Det er således for tidligt til, at  

 der kan foreligge erfaringer fra forsøget.
Økonomiske og administrative konsekvenser Visitationsomlægningen af behandlingstilbudet fra kommunalbestyrelsen til  

 amtsrådet ligesom den ændrede finansiering af private tilbud skønnes isoleret  

 set ikke samlet at give offentlige merudgifter og kun at have mindre  

 administrative konsekvenser.
Staten opnår en besparelse, idet  

 primærkommunerne kun i meget begrænset omfang kan opnå statslig refusion for  

 ophold på institutioner for stofmisbrugere.
Denne besparelse er skønnet til  

 18,7 mio. kr.
Skønnet er forbundet med stor usikkerhed.
Amts(kommunerne) overtager finansieringen af disse ophold.  

 Primærkommunerne får også merudgifter ved omlægningen, idet enkelte  

 stofmisbrugere er pensionister, for hvem kommunerne har fået udgifterne efter  

 pensionslovens § 17 refunderet med 75 procent.
Ved lovændringen bliver  

 primærkommunernes finansieringsandel 50 procent.
 Fordelingen af udgifter til amter og kommuner er følgende i mio. kr.:
 Forslagets økonomiske konsekvenser vil blive forhandlet med de kommunale  

 parter.
Bemærkninger til lovforslagets enkelte bestemmelser Til § 1 Til nr. 1 § 68 a blev med virkning fra 1. januar 1993 udskilt fra børne- og  

 ungeområdets regler, efter en ændring af bistandslovens § 36, hvorefter  

 foranstaltninger for børn og unge som hovedregel skal ophøre ved det 18. år.  

 Baggrunden for bestemmelsens indsættelse var at bevare muligheden for, at  

 unge, der er fyldt 18 år, også i en periode skal kunne tilbydes støtte i form  

 af ophold i et godkendt opholdssted, jf. § 66, eller plads på en  

 døgninstitution eller mulighed for ambulant behandling på en institution, jf.  

 § 96.
Målgruppen for § 68 a: Personer, der er fyldt 18 år, med svære psykiske og  

 sociale vanskeligheder, svarer til den gruppe, som efter den tidligere § 36  

 kunne modtage støtte.
Det vil typisk sige personer med svære  

 adfærdsproblemer, herunder misbrugsproblemer, der har behov for et  

 midlertidigt ophold uden for hjemmet for at blive stabiliseret.
Det er  

 afgørende, om den pågældende under hensyn til sin personlighedsudvikling vil  

 kunne forvente at få udbytte af støtten, og om den pågældende ønsker en sådan  

 støtte.
 Ændringsforslaget er en følge af, at aldersgruppen, der har behov for  

 tilbud, specielt tilbud om stofmisbrugsbehandling, ikke kun omfatter unge fra  

 18 år til omkring de 25 år, men faktisk omfatter personer i alderen op til  

 omkring de 50 år.
Til nr. 2 Med den foreslåede ændring af bestemmelsen adskilles visitationsansvaret  

 for personer, som på grund af stofmisbrug har behov for en særlig behandling  

 fra visitationsansvaret for andre personer med svære adfærdsproblemer, som  

 fortsat vil påhvile kommunalbestyrelsen.
Dog er det forudsat, at amtsrådet,  

 som nævnt under de almindelige bemærkninger, samarbejder med  

 kommunalbestyrelsen i opholdskommunen om, hvilket tilbud der findes  

 hensigtsmæssigt at yde misbrugeren i det konkrete tilfælde.
 Skulle der opstå uenighed mellem en kommune og en amtskommune om  

 iværksættelse af tilbud til den enkelte stofmisbruger, vil kommunen i medfør  

 af bistandslovens § 15 a kunne indbringe amtsrådets afgørelse for Den Sociale  

 Ankestyrelse.
I det omfang, amtskommunen og kommunen er enige herom rummer bestemmelsens  

 stk. 4 en hjemmel til, at visitationskompetencen overlades til  

 kommunalbestyrelsen for så vidt angår tilbud til stofmisbrugere med ophold i  

 kommunen.
Dette vil for større kommuner, der i forvejen har en udbygget  

 misbrugspolitik med varierede tilbud, ofte være en fordel.
Kommunerne har  

 allerede adgang til efter bistandslovens § 96, stk. 2, at oprette og drive  

 behandlingsinstitutioner.
Ligesom visitationsansvaret for personer med andre svære adfærdsproblemer  

 end stofmisbrug fortsat vil påhvile kommunalbestyrelsen, er tilbud til unge  

 under 18 år med misbrugsproblemer fortsat forudsat at være kommunalt ansvar  

 ligesom andre tilbud til denne aldersgruppe.
Dette gælder også, hvis  

 foranstaltningen opretholdes indtil den unge fylder 20 år, jf. § 36.
Til nr. 3 og 4 Ændringerne af § 96, stk. 4, og § 135, stk. 6, 1. punktum, er, som det  

 fremgår af de almindelige bemærkninger, begrundet i, at der med disse  

 bestemmelser ønskes at give en større fleksibilitet for amtskommunerne,  

 subsidiært kommunerne, ved valg af foranstaltningsform.
Der er således  

 foreslået skabt hjemmel for, at udgifterne til stofmisbrugsbehandling i  

 private institutioner og foreninger uden driftsoverenskomst finansieres med  

 delt finansiering mellem amtskommune og kommune svarende til, hvad der i dag  

 gælder for behandling i offentligt drevne eller i overenskomstdækkende  

 selvejende institutioner.
Der forudsættes i denne forbindelse ikke ændret på muligheden for  

 kommunerne til efter bistandslovens § 46 a og § 17 i lov om social pension at  

 yde støtte til privat narkobehandling, hvis de ret snævre betingelser herfor  

 er opfyldt, jf. ovenfor under de almindelige bemærkninger.
Forslaget  

 indebærer tillige, at køb af enkeltpladser på selvejende institutioner ikke  

 omfatter behandling af unge under 18 år, jf. bemærkningerne til nr. 1.
Til § 2 Af hensyn til den foreslåede ikrafttræden den 1. januar 1996 af det  

 samtidigt fremsatte lovforslag fra sundhedsministeren om ændring af lov om  

 udøvelse af lægegerning og lov om sygehusvæsenet (lægelig behandling for  

 stofmisbrug) foreslås samme ikrafttrædelsesdato i nærværende lovforslag.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget I lov om social bistand, jf. lovbekendtgørelse nr 829 af 1. oktober 1992,  

 som senest ændret ved lov nr. 450 af 1. juni 1994, foretages følgende  

 ændringer:
 1. I § 68 a, stk. 1, ændres »unge« til:  

 »personer«.
 2. § 68 a, stk. 2, ophæves og i stedet indsættes:
 »Stk. 2. Tilbud om støtte i form af dag- eller døgnophold til  

 stofmisbrugere, jf. stk. 1, ydes af amtsrådet.
 Stk. 3. Det påhviler såvel amtsrådet som kommunalbestyrelsen at  

 samarbejde om den støttende indsats for stofmisbrugere.
 Stk. 4. Amtsrådet kan efter aftale med en kommunalbestyrelse  

 overlade denne at tilbyde støtte til stofmisbrugere med ophold i kommunen.
 Stk. 5. Der betales for døgnopholdet efter regler fastsat af  

 socialministeren.«.
§ 68 a.
Kommunalbestyrelsen kan i en periode tilbyde støtte i form  

 af dag- og døgnophold, jf. §§ 66 og 96, til unge, der er fyldt 18 år, med  

 svære psykiske eller sociale vanskeligheder.
Bestemmelsen i § 66 a, stk. 1,  

 finder tilsvarende anvendelse.
Stk. 2. Den unge betaler for døgnopholdet.
Socialministeren kan  

 fastsætte retningslinier for betalingen.
 3. I § 96 indsættes som stk. 4 :
»Stk. 4. Amtsrådet kan tillige i forbindelse med tilbud efter  

 § 68 a, stk. 2, indgå anden aftale med en privat institution eller forening,  

 som varetager opgaver med stofmisbrugsbehandling.
En kommunalbestyrelse, der  

 i medfør af § 68 a, stk. 4, har fået overladt beslutningskompetencen, kan  

 indgå en tilsvarende aftale.«.
§ 96. Amtsrådet skal sørge for, at der er det nødvendige antal  

 pladser på institutioner, herunder pensioner, til børn og unge, der skal  

 anbringes uden for hjemmel eller på grund af et vidtgående fysisk eller  

 psykisk handicap har et særligt behov for pleje, behandling m.v.
Endvidere  

 skal amtsrådet sørge for, at der er det nødvendige antal pladser og  

 muligheder for ambulant behandling på institutioner for børn og unge med  

 sociale adfærdsproblemer.
 Stk. 2. Institutionerne kan oprettes og drives af en eller flere  

 amtskommuner, kommuner eller som selvejende institutioner, med hvilke  

 amtsrådet indgår overenskomst.
 Stk. 3. Socialministeren fastsætter vejledende regler for  

 institutionernes ledelse og drift, herunder om lommepenge og arbejdsvederlag  

 til børnene og de unge.
 4. § 135, stk. 6, 1. punktum, affattes således:
 »For personer under 67 år afholder kommunen og amtskommunen hver 50  

 pct. af de udgifter, der er nævnt i stk. 5, af udgifter vedrørende formidlet  

 døgnophold efter § 68 a, stk. 1, jf. § 66, samt af udgifterne vedrørende  

 tilbud efter § 68 a, stk. 2 og stk. 4, jf. § 96, stk. 4.«.
§ 135. - - - Stk. 6. For personer under 67 år afholder kommunen og amtskommunen  

 hver 50 pct. af de udgifter, der er nævnt i stk. 5, og af udgifter vedrørende  

 formidlet døgnophold efter § 68 a, jf. § 66. Har de nævnte personer ophold i  

 de institutioner under kommunerne, der er nævnt i stk. 5, betaler  

 amtskommunen en takst, der fastsættes for et regnskabsår ad gangen på  

 grundlag af institutionernes budgetter.
Taksten skal svare til 50 pct. af  

 udgifterne ved opholdet.
