Betænkning afgivet af Miljø- og Planlægningsudvalget den 23.  

 april 2003 Betænkning over Forslag til lov om  

 ændring af lov om beskyttelse af havmiljøet og af museumsloven (Ændringer som følge af Danmarks ratifikation af De  

 Forenede Nationers havretskonvention af 10. december 1982 m.v.) miljøministeren (Hans Christian Schmidt)] 1. Udvalgsarbejdet Lovforslaget blev fremsat den 27. februar 2003 og var til 1.  

 behandling den 12. marts 2003. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 28. januar 2003 dette udkast til  

 udvalget, jf. alm. del   bilag 428. Den 27. februar 2003 sendte  

 miljøministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Michael Andersen, Viby.
Miljøministeren har over  

 for  

 udvalget kommenteret den skriftlige henvendelse til udvalget.
Spørgsmål Udvalget har stillet 6 spørgsmål til miljøministeren til  

 skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialdemokratiets medlemmer af udvalget bemærker, at  

 Socialdemokratiet er stærk tilhænger af international retsorden.
Partiet ser  

 FN  

 som et instrument i skabelsen af denne internationale retsorden.
Det er  

 derfor  

 meget vigtigt, at Danmark også ratificerer internationale aftaler.
FNs  

 havretskonvention eller  

 »  

 havets  

 grundlov  

 «  

 er én af disse vigtige  

 aftaler.
Det betyder bl.a., at der skal foretages de foreslåede ændringer  

 i havmiljøloven og museumsloven. Ændringer som Socialdemokratiet vil stemme  

 for.
Umiddelbart er partiet dog lidt bekymret over, at det ser ud til, at  

 straffeforanstaltninger for udenlandske fartøjer i forbindelse med forurening  

 og ødelæggelse af miljøet ser ud til at blive indskrænket.
Det får dog ikke  

 nogen praktisk betydning set i lyset af de straffe, der tidligere har været  

 anvendt; men signalet er Socialdemokratiet ikke just begejstret for.
Socialdemokratiet vil derfor meget stærkt opfordre regeringen  

 til at arbejde målrettet for at skærpe strafferammerne for udenlandske skibes  

 forurening.
Partiet vil også opfordre til, at flere havområder i den danske  

 eksklusive økonomiske zone samt hele Østersøen i samarbejde med FNs  

 sø-fartsorganisation udpeges som særligt følsomme havområder med  

 efterfølgende  

 beskyttelsesforanstaltninger til følge.
 Det er også værd at bemærke, at Kommissionens meddelelse af 3.  

 december 2002 til Europa-Parlamentet og Rådet om skærpelse af sikkerheden til  

 søs efter Prestiges forlis også påpeger, at indsatsen skal forstærkes.  

 Så  

 Socialdemokratiet ser en klar europæisk vilje, og den skal følges op.
 Socialdemokratiet er meget tilfreds med, at der i lovforslagets  

 bemærkninger står, at 50 liters bagatelgrænsen for olieforurening bliver  

 ophævet, og partiet vil i den forbindelse også kvittere for  

 farvandsovervågningsindsatsen, som de seneste år ser ud til at have båret  

 frugt  

 bl.a. gennem overvågning og opkald til skibe på vej ind i dansk farvand.
Det Radikale Venstres medlem af udvalget kan støtte  

 lovforslaget, som er et nødvendigt skridt for Danmarks deltagelse i det  

 internationale arbejde på havretsområdet.
Ratifikationen af FNs  

 havretskonvention (havets grundlov) forudsætter, at danske regler bringes i  

 overensstemmelse med havretskonventionens regler.
Beklageligt er det  

 imidlertid, at ratifikationen indebærer, at overtrædelser begået fra  

 udenlandske skibe i den eksklusive økonomiske zone fremover alene kan  

 straffes  

 med bøde og ikke fængsel.
Kun for forsætlig og alvorlig forurening begået af  

 udenlandske skibe kan der idømmes fængselsstraf.
Set i lyset af bl.a.  

 Prestiges forlis og en række andre alvorlige oliekatastrofer til havs  

 opfordres regeringen til gennem bl.a.
EU, Helcom og Bonnkonventionen at  

 arbejde  

 for en skærpelse af straffebestemmelserne vedrørende skibes forurening til  

 havs.
På baggrund af udvalgets kommende høring den 14. maj 2003 om  

 olietransporter håber Det Radikale Venstre at få sat yderligere fokus på  

 nødvendigheden af en langt mere aktiv indsats, når det gælder forebyggelse af  

 alvorlige forureningskatastrofer på havet.
Det vil blandt andet kunne dreje  

 sig  

 om en betragtelig hævning af bødeniveauet for overtrædelser af lovgivningen  

 på  

 havretsområdet.
 Enhedslistens medlem af udvalget kan støtte lovforslaget, men  

 deler de bekymringer om signalet i en svækkelse af sanktionsmulighederne over  

 for skibe, der overtræder de internationale regler, som Socialdemokratiet og  

 Det Radikale Venstre giver udtryk for.
Enhedslisten anerkender havretskonventionen, og at spørgsmål om  

 hav og miljø varetages i FN.
I praksis vil foranstaltningerne til overvågning  

 af havet, reglerne for konstruktion og sikkerhedsudstyr på skibe og pligterne  

 til at have lods om bord være de instrumenter, der giver resultat.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen Søren Gade (V)  

    

 Helga Moos (V)  

    

 Eyvind Vesselbo (V)  

  

  fmd.  

  

    

 Jens Vibjerg (V)  

    

 Jørn Dohrmann (DF)  

    

 Freddie H.
Madsen (DF)  

    

 Helle Sjelle (KF)  

    

 Lars Barfoed (KF)  

    

 Mogens Nørgård Pedersen (KRF)  

  

  nfmd.  

  

    

 Inger Bierbaum (S)  

    

 Helge Mortensen (S)  

    

 Pernille Blach Hansen (S)  

    

 Svend Auken (S)  

    

 Torben Hansen (S)  

    

 Jørn Jespersen (SF)  

    

 Elsebeth Gerner Nielsen (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 172 Bilagsnr.
