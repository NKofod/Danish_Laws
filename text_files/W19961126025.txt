Udtalt, at udenlandske ambassaders registreringsaktiviteter her i  

 landet ikke var omfattet af den danske registerlovgivning Justitsministeriet anmodede Registertilsynet om en udtalelse i forbindelse  

 med spørgsmål fra Folketingets Retsudvalg.
Spørgsmålet havde følgende ordlyd:
"Det bedes oplyst, om det er tilladt for udenlandske ambassader her i  

 landet at føre register over danske statsborgeres lovlige politiske  

 aktiviteter, så den pågældende ambassades hjemlige myndigheder senere kan  

 anvende disse registre til at søge et retligt ansvar gjort gældende mod de  

 danske statsborgere i henhold til ambassadens hjemlige nationale love." Registertilsynet udtalte, at da udenlandske ambassader ikke kunne anses  

 for en del af den offentlige forvaltning i Danmark, fandt lov om offentlige  

 myndigheders registre ikke anvendelse for, hvad udenlandske ambassader måtte  

 føre af registre.
 Da udenlandske ambassader heller ikke kunne anses for omfattet af begrebet  

 "private", faldt registreringsaktiviteter foretaget af udenlandske  

 ambassader her i landet ligeledes uden for anvendelsesområdet for lov om  

 private registre.
 Det tilføjedes, at Registertilsynet ikke kunne udtale sig om, hvorvidt  

 udenlandske ambassader på andet retligt grundlag var forpligtede til at følge  

 de regler, som fremgår af registerlovgivningen, eller om  

 registreringsaktiviteter som beskrevet i spørgsmålet var i strid med anden  

 lovgivning.
 Registertilsynets Årsberetning side 41.
