 Udtalt over for et realkreditinstitut, at dets byggesagkyndige under  

 deres beskæftigelse for instituttet må anses for at være beskæftiget som  

 lønmodtagere i ATP-lovens forstand.
 Ved afgørelsen er afgørende lagt vægt på, at de byggesagkyndige  

 vederlægges med et fast årligt honorar samt herudover et honorar for hver  

 vurderingsforretning, at honorarerne anses som A-indkomst, samt at de  

 byggesagkyndige anses for at stå i tjenesteforhold til instituttet i  

 ferielovens forstand.
I brev af 10. januar 1972, har Realkreditfonden spurgt ATP, om fondens  

 byggesagkyndige falder ind under ATP-ordningen.
Fonden har herved givet  

 nærmere oplysning om de pågældendes aflønnings- og beskæftigelsesvilkår.
I denne anledning skal vi meddele, at realkreditfondens byggesagkyndige  

 efter det oplyste må anses for at være beskæftiget som lønmodtagere i  

 ATP-lovens forstand.
ATP har herved lagt afgørende vægt på, at de  

 byggesagkyndige for deres arbejde med besigtigelser og vurderinger til brug  

 for fondens låneudmålinger vederlægges med et fast årligt honorar samt  

 herudover et honorar for hver vurderingsforretning, at de modtager  

 kørselsgodtgørelse efter statens regler, at honorarerne anses som  

 A-indkomst, og at de byggesagkyndige af direktoratet for  

 arbejdstilsynet anses for at stå i tjenesteforhold til Realkreditfonden i  

 ferielovens forstand.
 Der skal herefter svares bidrag til ATP for de pågældende, forudsat at  

 betingelserne herfor i øvrigt er opfyldt.
