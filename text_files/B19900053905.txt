I henhold til lov om undervisningen på de godkendte handelsskoler, jf. lovbekendtgørelse nr. 974 af 19. december 1986, lov om godkendelse af handelsskoler og tekniske skoler og om tilskud m.v.
til disse skoler, jf. lovbekendtgørelse nr. 178 af 2. april 1987 som ændret senest ved § 11 i lov nr. 347 af 24. maj 1989, fastsættes:
Almindelige bestemmelser § 1.  Handelsskoler kan med godkendelse af  

 Undervisnings- og Forskningsministeriet gennemføre markedsøkonomuddannelsen,  

 der afsluttes med statskontrolleret afgangsprøve, markedsøkonomeksamen.
 Stk. 2.  Ministeriet fastsætter antallet af  

 uddannelsespladser.
 § 2.  Uddannelsens formål er at kvalificere til at  

 deltage i tilrettelæggelse og udførelse af internationale forretninger og  

 kommercielle arbejdsopgaver i handels-, produktions- og servicevirksomheder.
 Stk. 2.  Uddannelsen skal desuden give grundlag for  

 fortsat videregående uddannelse.
Adgangsbetingelser § 3.  Adgang til uddannelsen har personer med  

 studentereksamen, højere forberedelseseksamen, højere handelseksamen eller  

 højere teknisk eksamen.
 Stk. 2.  Adgang har endvidere personer med anden  

 uddannelsesmæssig baggrund, som efter skolens skøn gør det muligt for den  

 pågældende at gennemføre uddannelsen med fuldt udbytte på normal tid.
 § 4.  Skolen yder interesserede oplysning og  

 vejledning om uddannelsens mål og om de krav, uddannelsen stiller til den  

 studerende.
Tilmelding og optagelse § 5.  Tilmelding til markedsøkonomuddannelsen finder  

 normalt sted under den koordinerede tilmelding til videregående uddannelser.
 § 6.  Skolen optager de bedst egnede blandt de  

 ansøgere, der opfylder adgangsbetingelserne.
 Stk. 2.  Som bidrag til egnethedsvurderingen kan skolen  

 indkalde ansøgere til en samtale og en vejledende optagelsesprøve.
 Stk. 3.  Skolen kan optage ansøgere, efter at  

 uddannelsen er begyndt, såfremt det efter skolens skøn må anses for  

 sandsynligt, at vedkommende vil kunne følge og gennemføre uddannelsen på  

 tilfredsstillende måde.
Uddannelsens opbygning § 7.  Markedsøkonomuddannelsen er en videregående  

 heltidsuddannelse, der varer 22 måneder.
 § 8.  Uddannelsen omfatter følgende fagområder, der  

 over det samlede forløb vægtes som følger:
 § 9.  Uddannelsens struktur og faglige mål følger  

 ministeriets studieplan.
Undervisningen § 10.  På grundlag af studieplanen tilrettelægger  

 skolen undervisningens nærmere forløb, form og indhold.
Stk. 2.  Undervisningen skal have baggrund i  

 erhvervspraksis og anvendt teori.
Uddannelsens internationale sigte skal  

 afspejle sig i undervisningens tilrettelæggelse og metode.
Der skal indgå  

 undervisningsformer, som kan udvikle den studerendes selvstændighed.
 Stk. 3.  Undervisningen tilrettelægges ud fra følgende  

 forudsætninger:
 Stk. 4.  Der gives en udbyggende undervisning i  

 matematik eller et fremmedsprog afhængig af den studerendes forudsætninger i  

 faget.
 § 11.  Skolen kan fritage for dele af undervisningen,  

 såfremt den studerende har tilsvarende forkundskaber inden for fagområdet.
 § 12.  Til studerende med handicap eller  

 vanskeligheder, der kan sidestilles hermed, gives specialpædagogisk støtte  

 til uddannelsen efter de herom gældende retningslinjer.
Eksamen § 13.  I eksamen indgår prøve i hvert af de i § 8  

 nævnte fagområder.
Endvidere indgår en tværgående opgave og en afsluttende  

 hovedopgave.
 Stk. 2.  Ministeriets eksamensplan gælder for eksamen,  

 herunder prøvernes placering i uddannelsesforløbet, prøvernes form,  

 betingelserne for adgang til prøverne og krav til de studerendes resultater.
 § 14.  Adgangen til at fortsætte i uddannelsen er  

 betinget af, at den studerende har deltaget i undervisningen i et omfang, som  

 skolen finder tilstrækkeligt, og i øvrigt opfylder de i medfør af § 13, stk.  

 2, fastsatte betingelser.
 Stk. 2.  Skolen kan tilbyde studerende, som ikke opnår  

 resultater, der opfylder de fastsatte krav, jf. § 13, stk. 2, at tage en del  

 af uddannelsen om, hvis skolen har ledige pladser.
 § 15.  Skolen kan fritage for prøve, hvis den  

 studerende kan dokumentere tilsvarende viden og færdighed inden for  

 fagområdet.
 § 16.  For afholdelsen af prøverne gælder  

 bekendtgørelsen om eksamensordningen på handelsskolerne.
Stk. 2.  For studerende med handicap eller  

 vanskeligheder, der kan sidestilles hermed, tilrettelægger skolen prøver  

 under former og vilkår, der imødekommer den studerendes forudsætninger.
Der  

 påføres ikke eksamensbeviset oplysning herom.
§ 17.  Ministeriet fastsætter dato og klokkeslet for  

 afholdelse af de skriftlige prøver.
Skolen fastsætter dato for mundtlige  

 prøver og frist for aflevering af hovedopgave.
Stk. 2.  Når en studerende godtgør at være forhindret i  

 at møde til eller i at fuldføre en prøve på grund af sygdom eller af anden  

 tvingende grund, tillader skolen den pågældende at aflægge prøven på et  

 senere tidspunkt, sygeeksamen.
Tidspunktet for sygeeksamen fastsættes som  

 anført i stk. 1. Under tilsvarende betingelser kan skolen fastsætte ny frist  

 for aflevering af hovedopgave.
§ 18.  Censorer beskikkes af ministeriet eller  

 tilkaldes af skolen efter meddelelse herom fra ministeriet.
De af skolen  

 tilkaldte censorer skal godkendes af ministeriet.
 Stk. 2.  Ingen kan virke som censor efter det fyldte 70.  

 år.
 § 19.  Bedømmelsen foretages af vedkommende lærer og  

 en censor.
 Stk. 2.  Ved bedømmelsen af de studerendes præstationer  

 anvendes 13-skalaen efter bekendtgørelsen om karaktergivning på  

 handelsskolerne.
Stk. 3.  Karakteren for hver præstation fastsættes  

 således: Censor og lærer giver hver en karakter.
Hvis karaktererne er  

 forskellige, og censor og lærer ikke bliver enige om eksamenskarakteren ved  

 forhandling, fastsættes karakteren som gennemsnitstallet mellem de to  

 karakterer.
Svarer gennemsnitsstallet ikke til et tal på karakterskalaen,  

 afrundes til den nærmeste karakter.
Ligger gennemsnitstallet midt mellem to  

 karakterer, afrundes der opad, hvis censor har givet den højeste karakter, og  

 nedad, hvis censor har givet den laveste karakter.
Karaktererne 00 og 13 kan  

 ikke gives ved afrunding.
 § 20.  Markedsøkonomeksamen er bestået, når  

 gennemsnittet af eksamenskaraktererne uden afrunding er mindst 6 og ingen  

 medtællende karakter er under 5. Ministeriet kan fastsætte, at  

 eksamenskarakterer indgår i gennemsnittet med forskellig vægt, jf. § 13, stk.  

 2.
 § 21.  Ministeriet nedsætter en eksamenskommission  

 bestående af en af ministeriet udpeget formand og et antal medlemmer med  

 tilknytning til uddannelsens aftagere.
Stk. 2.  Eksamenskommissionens medlemmer må normalt ikke  

 have tilhørsforhold til markedsøkonomuddannelsen gennem undervisnings~ eller  

 censorvirksomhed m.v.
Medlemmerne beskikkes normalt for 3 år.
Ingen kan  

 fungere som medlem efter det fyldte 70. år.
 Stk. 3.  Eksamenskommissionen har til opgave at følge og  

 vurdere eksamens niveau over for uddannelsens mål.
 Stk. 4.  Ministeriet fastsætter eksamenskommissionens  

 forretningsorden efter indstilling fra kommissionen.
§ 22.  Ministeriet nedsætter et antal  

 opgavekommissioner, hver med en af ministeriet udpeget formand.
Blandt  

 medlemmerne i hver kommission skal et antal være lærere ved uddannelsen.  

 Opgavekommissionernes medlemmer beskikkes normalt for 3 år.
Ingen kan  

 beskikkes ud over det fyldte 70. år.
 Stk. 2.  Opgavekommissionerne sørger for, at der  

 udarbejdes skriftlige opgaver til eksamen.
§ 23.  Skolen udsteder eksamensbevis.
Ministeriet  

 fastsætter eksamensbevisets form og indhold.
Klager § 24.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 § 25.  Ministeriet kan dispensere fra bekendtgørelsens  

 bestemmelser, når det findes begrundet i usædvanlige forhold.
 § 26.  Klager over skolens afgørelser efter denne  

 bekendtgørelse indgives til Undervisnings- og Forskningsministeriet gennem  

 skolen.
Ikrafttræden § 27.  Bekendtgørelsen træder i kraft den 1. august  

 1990.
