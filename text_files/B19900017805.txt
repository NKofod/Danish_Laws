§ 1 I bekendtgørelse nr. 872 af 22. december 1988 om betingelserne for  

 udøvelse af fiskeri efter og landing af blåmuslinger, som ændret ved  

 bekendtgørelse nr. 466 af 28. juni 1989, foretages følgende ændringer:
 1. Bekendtgørelsens titel ændres til følgende:  

 »Bekendtgørelse om fiskeri m.v. af muslinger og østers på dansk  

 fiskeriterritorium samt landing af disse«.
 2. § 1, stk. 1, affattes således: Kun fartøjer, hvis indehaver er  

 meddelt tilladelse af fiskeriministeren må deltage i fiskeri, herunder  

 maskinel optagning o.l., efter muslinger og østers.
 3. § 1, stk. 2, affattes således: Fiskeriministeren kan i en  

 tilladelse efter stk. 1 fastsætte nærmere betingelser for udnyttelsen af  

 denne, herunder bl.a. hvilke mængder indehaveren højst må fiske, optage,  

 medbringe og lande.
§ 2 Bekendtgørelsen træder i kraft den 1. april 1990.
