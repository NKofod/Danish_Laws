(emissioner) I medfør af § 9, § 82 a og § 149, stk. 8 og 13, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 172 af 28. april 1985, § 1, stk. 4,  

 følgende:
1. Referencedokumenter 1.1 ICAO Annex 16, bind II, 1. udgave af 18. februar 1982 1.1.1 Annex 16 til konventionen angående international civil luftfart,  

 undertegnet 7. december 1944 i Chicago.
 1.1.2 Annex 16 kan købes i engelsk udgave ved henvendelse til Statens  

 Luftfartsvæsen, luftfartsinformationstjenesten, Ellebjergvej 50, 2450  

 København SV.
1.2 Special Federal Aviation Regulation 27 (SFAR 27) 1.2.1 SFAR 27 er udarbejdet af Federal Aviation Administration i Amerika,  

 og blev publiceret som lov 28. december 1973 i Federal Register med  

 ikrafttræden 1. februar 1974.
 1.2.2 SFAR 27 kan købes i engelsk udgave ved henvendelse til Statens  

 Luftfartsvæsen, luftfartsinformationstjenesten, Ellebjergvej 50, 2450  

 København SV.
2. Definitioner Forurening Udledning af flydende brændstof, samt emissioner af røg og visse skadelige  

 gasser.
Fremstillingsdato Datoen for udstedelse af det første luftdygtighedsbevis eller anden  

 dokumentation for luftdygtighed.
Røg Synlige kulpartikler i udstødningsgas.
Røgtal Et dimensionsløst mål for mængden af kulpartikler i udstødningsgassen.
Skadelige gasser 1. Uforbrændte kulbrinter (HC) 2. Kulilte (CO) 3. Kvælstofilter (NOx).
3. Gyldighedsområde Denne BL gælder for luftfartøjer, der ønskes optaget i det danske  

 nationalitetsregister samt for dansk registrerede luftfartøjer.
4. Emissionscertificering 4.1 Et luftfartøj, som er omfattet af pkt. 7, skal, forinden det optages i  

 det danske nationalitetsregister, opfylde certificeringskravene i pkt. 7.
 4.2 Statens Luftfartsvæsen udsteder eller godkender et emissionscertifikat  

 på grundlag af dokumentation for, at kravene i pkt. 7 er opfyldt.
 4.3 Ansøgning om udstedelse af emissionscertifikat indsendes til Statens  

 Luftfartsvæsen, vedlagt den dokumentation og de oplysninger, som er krævet i  

 pkt. 4.2, 5.2 og 5.3.
 4.4 Statens Luftfartsvæsen kan inddrage et luftfartøjs  

 luftdygtighedsbevis, hvis luftfartøjet eller dets motorer ikke er i  

 overensstemmelse med kravene i denne BL.
5. Emissionscertifikat 5.1 Certifikatet skal, hvadenten det er udstedt eller godkendt af Statens  

 Luftfartsvæsen, være indeholdt i luftfartøjets luftdygtighedsbevis  

 (flyvehåndbog).
 5.2 Et certifikat for et luftfartøj skal som minimum indeholde følgende  

 oplysninger:
 5.3 Et certifikat for en motor skal som minimum indeholde følgende  

 oplysninger:
6. Vedligeholdelsesmæssige krav 6.1 Ejeren eller brugeren af et dansk registreret luftfartøj, som er  

 omfattet af pkt. 7, er ansvarlig for, at luftfartøjet ikke repareres,  

 overhales eller ændres på sådan måde, at forudsætningerne for  

 emissionscertificeringen bortfalder.
 6.2 Ejeren eller brugeren af et dansk registreret luftfartøj, hvis motor  

 (motorer) er omfattet af pkt. 7, er ansvarlig for, at motoren (motorerne)  

 ikke repareres, overhales eller ændres på sådan måde, at forudsætningerne for  

 emissionscertificeringen bortfalder.
7. Omfattede luftfartøjer/motorer og krav 7.1 Udledning af flydende brændstof Turbinemotordrevne luftfartøjer, fremstillet 18. februar 1982 eller  

 senere, skal være konstrueret og bygget således, at flydende brændstof fra  

 motorens (motorernes) brændstofdyser og tilhørende fordelingssystem ikke  

 udledes på jorden, når motoren (motorerne) standses på normal vis.
7.2 Udstødning af røg 7.2.1 Motorer i subsoniske luftfartøjer 7.2.1.1 Turbojet- og turbofanmotorer, fremstillet 1. januar 1983 eller  

 senere, skal ved alle motorydelser have røgtal, som ikke er større end det,  

 der er angivet i Annex 16, bind II, Part III, pkt. 2.2.2. Røgtallet skal  

 måles, beregnes og korrigeres, som angivet i Annex 16, bind II, Appendix 2 og  

 6.
 7.2.1.1.1 Motorer, baseret på en prototype, som er typecertificeret før 1.  

 januar 1965, og som fabrikationslandets certificerende myndighed har undtaget  

 fra grænsen for det maksimalt tilladelige røgtal, er også undtaget i Danmark.
7.2.2 Motorer i supersoniske luftfartøjer 7.2.2.1 Turbojet- og turbofanmotorer, fremstillet 18. februar 1982 eller  

 senere, skal ved alle motorydelser have røgtal, som ikke er større end det,  

 der er angivet i Annex 16, bind II, Part III, pkt. 3.2.1. Røgtallet skal  

 måles, beregnes og korrigeres som angivet i Annex 16, bind II, Appendix 2 og  

 6.
 Anm.: Luftfartøjer eller motorer, som allerede opfylder kravene i den  

 amerikanske SFAR 27, tilfredsstiller også de krav, der er stillet i pkt. 7.1  

 og 7.2 for så vidt angår udledning af flydende brændstof og udstødning af  

 røg.
7.3 Udstødning af skadelige gasser 7.3.1 Motorer i subsoniske luftfartøjer 7.3.1.1 Turbojet- og turbofanmotorer, hvis maksimalt tilladelige trykkraft  

 er større end 26,7 kilo Newton (kN), og som er fremstillet 1. januar 1986  

 eller senere, må ikke udstøde skadelige gasser i større omfang end det, der  

 er angivet i Annex 16, bind II, Part III, pkt. 2.3.2. Mængden af skadelige  

 gasser skal måles, beregnes og korrigeres som angivet i Annex 16, bind II,  

 Appendix 3 og 6.
 7.3.1.1.1 Motorer, baseret på en prototype, som er typecertificeret før 1.  

 januar 1965, og som fabrikationslandets certificerende myndigheder har  

 undtaget fra grænsen for den maksimalt tilladelige mængde af skadelige  

 gasser, er også undtaget i Danmark.
7.3.2 Motorer i supersoniske luftfartøjer Turbojet- og turbofanmotorer, fremstillet 18. februar 1982 eller senere,  

 må ikke udstøde skadelige gasser i større omfang end det, der er angivet i  

 Annex 16, bind II, Part III, pkt. 3.3.1. Mængden af skadelige gasser skal  

 måles, beregnes og korrigeres som angivet i Annex 16, bind II, Appendix 3, 5  

 og 6.
8. Straf 8.1 Overtrædelse af bestemmelserne i denne BL straffes i medfør af  

 luftfartslovens § 149, stk. 8, med bøde eller hæfte.
 8.2 Overtrædelse af bestemmelserne, begået af et aktieselskab,  

 andelsselskab eller lignende, straffes efter luftfartslovens § 149, stk. 13,  

 med bøde.
9. Dispensation 9.1 Statens Luftfartsvæsen kan i særlige tilfælde dispensere fra  

 bestemmelserne i denne BL.
 9.2 Dispensation fra kravene i Annex 16, bind II, kræver forelæggelse for  

 Ministeriet for Offentlige Arbejder.
10. Klageadgang Statens Luftfartsvæsens afgørelser efter bestemmelserne i denne BL kan  

 påklages til Ministeriet for Offentlige Arbejder.
11. Ikrafttræden og overgangsbestemmelser 11.1 Denne BL træder i kraft den 1. maj 1986.
 11.2 Luftfartøjer, der allerede er optaget i det danske  

 nationalitetsregister, og som er omfattet af kravene i pkt. 7, skal senest 1  

 år efter denne BL's ikrafttrædelsesdato opfylde de stillede krav.
