 Antaget, at et adresseringsbureau på grundlag af oplysninger,  

 indhentet fra virksomheder eller fra i forvejen offentligt tilgængelige  

 kilder, lovligt kunne registrere erhvervsvirksomheder med oplysninger om  

 navn, adresse, stilling, erhverv, antal ansatte, omsætning, import/eksport  

 samt navn og stillingsbetegnelse på virksomhedens beslutningstagere.
Et adresseringsbureau rejste bl.a. spørgsmålet om, hvorvidt bureauet  

 fortsat kan registrere erhvervsvirksomheder med oplysninger ud over navn,  

 adresse, stilling og erhverv.
Som følge af lovændringen udgår bestemmelsen i  

 lov om private registre m.v. § 17, stk. 1, nr. 3. Der kan således ikke efter  

 den 1. april 1988 lovligt registreres oplysninger om fritidsinteresser og  

 lignende oplysninger, der danner grundlag for inddeling i alment anerkendte  

 grupper.
De oplysninger, adresseringsbureauet registrerer ud over navn, adresse,  

 stilling og erhverv, er oplysninger om f.eks. antal ansatte, omsætning,  

 import/eksport.
Endvidere indeholder registeret oplysninger om navn og  

 stillingsbetegnelse på virksomhedernes beslutningstagere.
 I den anledning udtalte Registertilsynet, at man var af den opfattelse, at  

 de pågældende oplysningstyper ikke kunne sidestilles med oplysninger, der  

 kunne danne grundlag for inddeling i alment anerkendte grupper.
 Registertilsynet lagde endvidere vægt på, at det efter det oplyste dels  

 drejede sig om et register over erhvervsvirksomheder dels, at de registrerede  

 oplysninger var indhentet ved henvendelse til de registrerede virksomheder  

 eller i øvrigt indhentet fra i forvejen offentligt tilgængelige kilder.
 Registertilsynet var således på det foreliggende grundlag af den  

 opfattelse, at adresseringsbureauet også efter den 1. april 1988 fortsat  

 kunne registrere erhvervsvirksomheder med de i forespørgslen omhandlede  

 oplysninger.
 Registertilsynets årsberetning 1988.
