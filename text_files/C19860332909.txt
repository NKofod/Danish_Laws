 Arbejdsformidlingskontorerne.
 Nedenstående gengives cirkulæreskrivelse af 20. februar 1957:
 Fra lærlingerådet har direktoratet modtaget meddelelse om, at rådet har  

 tilskrevet det faglige fællesudvalg for kontorlærlinge således:
 I skrivelse af 18. december 1956 har fællesudvalget udbedt sig en  

 udtalelse vedrørende spørgsmålet om, hvorvidt der i en lærekontrakt angående  

 oplæring af A.M.H. hos revisor K.E., Svendborg, vil kunne optages en  

 sålydende påtegning:
»Lærlingen har fuldstændig tavshedspligt med det kendskab, der fås  

 til klienters samt kontorets interne forhold, og i tilfælde af at denne  

 brydes, er det afskedigelsesgrund uden varsel og erstatning.
Læremester kan  

 ikke kræve erstatning for ikke overgået økomomisk skade.« I denne anledning skal man meddele, at lærlingerådet vil mene, at  

 påtegningen om tavshedspligt bør udformes således:
»Lærlingen har tavshedspligt om de forhold, som denne måtte komme til kundskab om under sit arbejde, jfr. hvermed § 21, stk. 2,b i lov nr. 261 af 2. oktober 1956 om lærlingeforhold.« Det tilføjes, at der efter rådets mening ikke herudover bør ske påtegning  

 på kontrakten vedrørende den lærlingen pålagte tavshedspligt, og at der  

 således ikke bør ske tilføjelse om virkningerne af, at tavshedspligten  

 brydes.' Hvilket herved meddeles til underretning for kontorerne.
 P.D.V.
 E.B.
