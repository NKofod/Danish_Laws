Bekendtgørelse om ændring af bekendtgørelse om tilskud til miljøvenlig drift af vådområder § 1 I bekendtgørelse nr. 893 af 22. september 2005 om tilskud til miljøvenlig drift af vådområder, som ændret senest ved bekendtgørelse nr. 952 af 19. august 2015, foretages følgende ændringer:
 1. I indledningen ændres »lovbekendtgørelse nr. 1202 af 10. december 2009, som ændret ved lov nr. 341 af 27. april 2011« til: »lovbekendtgørelse nr. 34 af 4. januar 2017«.
 2. I § 2, stk. 3, nr. 4, ændres »litra b« til: »litra e«.
 3. § 36 d, stk. 5, ophæves.
 Stk. 6 og 7 bliver herefter stk. 5 og 6.
 4. I § 36 d, stk. 6, der bliver stk. 5, ændres »Stk. 4 og 5« til: »Stk. 4«, og 2. pkt. ophæves.
 5. I § 36 d, stk. 7, der bliver stk. 6, ændres »Stk. 1-6« til: »Stk. 1-5«.
§ 2 Stk. 1. Bekendtgørelsen træder i kraft den 1. februar 2017.
 Stk. 2. § 1, nr. 2, finder anvendelse ved behandling af anmodninger om udbetaling af tilskud, der er modtaget den 1. januar 2016 eller senere, jf. artikel 2 i Kommissionens delegerede forordning (EU) 2016/1393 af 4. maj 2016.
 Stk. 3. § 1, nr. 3-5, finder anvendelse ved behandling af anmodninger om udbetaling af tilskud, der er modtaget den 1. januar 2015 eller senere.
