Betænkning afgivet af Udvalget for  

 Fødevarer, Landbrug og Fiskeri den 21. april 1999 Betænkning over Forslag til fiskerilov Udvalget har behandlet lovforslaget i nogle møder  

 og har herunder stillet spørgsmål til fødevareministeren,  

 som denne har besvaret skriftligt.
Et notat fra Fødevareministeriet  

 vedrørende de krav, der efter lovforslaget fortsat vil blive stillet  

 til indehavere af bevilling til fiskeauktion, er optrykt som bilag til  

 betænkningen.
 Endvidere har udvalget modtaget skriftlige henvendelser  

 fra:
Amtsrådsforeningen, Danmarks Naturfredningsforening, Danmarks Sportsfiskerforbund, Dansk Amatørfiskerforening, Dansk Familielandbrug, De Danske Landboforeninger, Ferskvandsfiskeriforeningen for Danmark, Friluftsrådet, Landsforeningen Levende Hav og Poulsen, Thorkild, Skanderborg.
 Herudover og i forlængelse af de skriftlige  

 henvendelser har deputationer fra:
Danmarks Naturfredningsforening, Danmarks Sportsfiskerforbund, Dansk Amatørfiskeriforening, Landsforbundet Danske Lystfiskere og Landsforeningen Levende Hav haft foretræde for udvalget.
 Der er af fødevareministeren stillet  

 ændringsforslag, hvorom henvises til de ledsagende  

 bemærkninger.
Vedrørende rådgivende udvalg Et flertal (udvalget med undtagelse af Socialistisk  

 Folkepartis og Enhedslistens medlemmer) noterer i forbindelse med  

 lovforslagets kapitel 2 om rådgivende udvalg, at ministeren i sit svar  

 over for udvalget har præciseret, at de organisationer, der har  

 indflydelse og mulighed for at deltage i udvalgsarbejde i forbindelse med de  

 love, som fiskeriloven afløser, vil få samme mulighed for  

 repræsentation og indflydelse under fiskeriloven.
Dette gælder  

 også producentorganisationerne i Danmark.
Herudover åbner  

 lovforslaget mulighed for yderligere deltagelse i udvalgene i situationer,  

 hvor der er særlig grund til det.
Vedrørende fiskeauktioner Et flertal (udvalget med undtagelse af Socialistisk  

 Folkepartis og Enhedslistens medlemmer) noterer, for så vidt  

 angår reglerne om fiskeauktioner i lovforslagets kapitel 16, at  

 ministeren har tilsendt udvalget et notat, der er optrykt som bilag til denne  

 betænkning, og som klargør de krav, der fortsat vil blive  

 stillet til indehavere af bevilling til fiskeauktion.
Vedrørende fødevareministerens  

 ændringsforslag Et flertal (udvalget med undtagelse af Socialistisk  

 Folkepartis og Enhedslistens medlemmer) noterer, at fødevareministeren  

 har stillet ændringsforslag, der bl.a. vedrører retten til at  

 drive bierhvervsfiskeri. Ændringerne skal ses som led i de regler i  

 lovforslaget, der giver lettere adgang til at drive bierhvervsfiskeri for  

 personer, som har en tidligere tilknytning til fiskeriet samt mulighed for at  

 bevare registrering som bierhvervsfisker.
Flertallet noterer videre, at  

 ministeren desuden har stillet ændringsforslag, som indebærer en  

 nedsættelse af den periode, hvori en fiskeritilladelse kan inddrages,  

 fra 5 år til 1 år.
Flertallet henviser i øvrigt til de  

 bemærkninger, der ledsager de enkelte ændringsforslag.
 Et mindretal (Enhedslistens medlem af udvalget) finder, at  

 det af fødevareministeren stillede ændringsforslag, som  

 vedrører undtagelse fra omsætningsforbudet, i nogen grad  

 imødekommer ønsket om, at fritidsfiskerne i begrænset  

 omfang mod vederlag kan overdrage fangster fra fiskeri, men mindretallet vil  

 fortsat arbejde for en friere adgang til salg.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de stillede ændringsforslag.
Et mindretal inden for flertallet (Dansk Folkepartis  

 medlem af udvalget) er af den opfattelse, at fiskerierhvervet skal kunne  

 fungere som et frit og uafhængigt erhverv.
Den statslige indblanding  

 skal fortsat begrænses stærkt.
 Det skal fortsat sikres, at lovgivningen på  

 området ikke er diskriminerende og konkurrenceforvridende i forhold til  

 de lande, Danmark konkurrerer med.
 Som det fremgår af bemærkningerne til  

 lovforslaget, er dette en sammenskrivning af ni love inden for fiskeriet, og  

 formålet er at opnå en mere gennemskuelig fiskerilovgivning.  

 Dette er mindretallet som udgangspunkt tilfreds med.
Mindretallet vil dog bemærke, at der er tale om en  

 ny og udvidet formålsparagraf, hvor der er indlagt et bredere sigte med  

 lovgivningen end de tidligere love inden for området.
I den forbindelse  

 hæfter mindretallet sig ved, at lovens formål nu er at sikre  

 beskyttelse og ophjælpning af ressourcerne samt at beskytte andet dyre-  

 og planteliv på et bæredygtigt grundlag.
Målsætningen  

 er dog også at sikre, at det erhvervsmæssige fiskeri  

 udøves på et forsvarligt grundlag.
Med denne formulering har  

 Fødevareministeriet efter mindretallets opfattelse valgt at  

 indlægge en række nye forudsætninger for udøvelsen  

 af erhvervsfiskeri i Danmark.
Blandt andet skal erhvervsfiskeri nu  

 udøves på et »forsvarligt  

 grundlag«.
I den anledning sætter  

 mindretallet spørgsmålstegn ved, om der med dette budskab menes,  

 at det fiskeri, der har været udøvet indtil dato, har  

 været udøvet på et uansvarligt grundlag.
Dette tager  

 mindretallet stærkt afstand fra.
Det er mindretallets opfattelse, at de af  

 fødevareministeren stillede ændringsforslag vil forbedre  

 lovgivningen væsentligt.
Dog vil mindretallet til stadighed arbejde  

 for, at fiskerierhvervet bliver mere liberaliseret, og have  

 opmærksomheden rettet mod, at fiskeriets retsstilling forbedres  

 løbende.
 Mindretallet vil ligeledes arbejde for, at der fremover i  

 den videre lovgivning tages hensyn til det omfattende fritidsfiskeri i  

 Danmark.
 Et mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
 Et andet mindretal (Enhedslistens medlem af  

 udvalget) vil redegøre for sin stilling til lovforslaget og de  

 stillede ændringsforslag ved 2. behandling.
Ændringsforslag Af	fødevareministeren, tiltrådt af et  

flertal (udvalget med undtagelse af SF og EL):
Til § 12 1) Paragraffen affattes således:
»§ 12. Kun personer  

 eller selskaber, der er registreret som berettiget til at drive  

 selvstændigt erhvervsmæssigt fiskeri, jf. § 11, stk. 1 og 2,  

 må mod vederlag overdrage fangster fra deres fiskeri.
Ministeren for  

 fødevarer, landbrug og fiskeri kan dog tillade, at institutioner m.v.  

 med et socialt eller undervisningsmæssigt formål mod vederlag kan  

 overdrage fangster fra fiskeri, der drives med nærmere tilladte  

 redskaber.
Stk. 2. Ministeren kan endvidere under hensyn til dokumenterede  

 erhvervsmæssige forhold tillade, at fangster, som stammer fra ferske  

 vande, overdrages mod vederlag.
Grundejere, der ønsker at opnå  

 tilladelse til at sælge fangster, som stammer fra det fiskevand, der  

 støder op til grunden, kan opnå tilladelse uden at  

 fremlægge den nævnte dokumentation.« Til § 14 2) Stk. 3 affattes således:
 »Stk. 3.
Til § 17 3) I stk. 1 affattes nr. 2  

 således:
»2) 4) I stk. 1 indsættes efter nr. 3 som nyt  

 nummer:
»4 5) Stk. 4 affattes således:
 »Stk. 4.
 6) Efter stk. 4 indsættes som nye stykker:
» Stk. 6. Opretholdelse af registrering efter stk. 5  

 er betinget af, at den pågældende senest 14 måneder efter,  

 at der er udstedt tilladelse til opretholdelse af registrering efter stk. 5,  

 dokumenterer, at indtægtskravet i stk. 4 har været opfyldt i en  

 periode på 12 måneder efter udstedelsen af tilladelsen.  

 Bortfalder registreringen, kan den pågældende i 5 år fra  

 tilladelsesudstedelsen ikke på ny opnå tilladelse efter stk.  

 5.« Til § 19 7) Stk. 3 affattes således:
»Stk. 3. Tilladelse kan gives til personer, der kan  

 dokumentere at have været fritidsfiskere igennem 5 år.  

 Nævnet skal ved sine afgørelser lægge særlig  

 vægt på, om en imødekommelse af ansøgningen vil  

 være af væsentlig betydning for opretholdelsen af fiskeriet i det  

 pågældende lokalområde og for muligheden for et alsidigt  

 havnemiljø, hvori også indgår erhvervsmæssigt  

 fiskeri og de dertil knyttede aktiviteter.
I forbindelse hermed skal der  

 tages hensyn til det erhvervsfiskeri, der allerede foregår i  

 lokalområdet.
Nævnet skal endvidere lægge vægt  

 på, om ansøgeren igennem sit fritidsfiskeri har erhvervet  

 kendskab til den type fiskeri, der ønskes udøvet.
Nævnet  

 kan fastsætte begrænsninger med hensyn til arten og antallet af  

 redskaber, der må benyttes ved bierhvervsfiskeriet.« Til § 37 8) Stk. 3 affattes således:
 »Stk. 3.
Til § 38 9) Stk. 1 affattes således:
» Til § 39 10) I stk. 2 indsættes efter 2. pkt. som nyt  

 punktum:
» Til § 54 11) Stk. 1 affattes således:
» Til § 56 12) Stk. 3 affattes således:
 »Stk. 3.
Til § 73 13) Stk. 1 affattes således:
» 14) Stk. 2 affattes således:
 »Stk. 2.
Til § 117 15) I stk. 4 ændres »stk. 1« til: »stk. 2«.
Til § 135 16) I stk. 1 ændres »§§  

 824 og 825« til: »kapitel 74«.
Bemærkninger Til nr. 1 Ændringen af stk. 1 betyder, at visse institutioner  

 i særlige tilfælde kan opnå dispensation fra  

 omsætningsforbudet, således at fangster fra rekreativt fiskeri  

 kan overdrages mod vederlag.
Dispensationen er kun tænkt anvendt i  

 meget få tilfælde.
De institutioner m.v., som vil kunne  

 opnå tilladelse til salg af fangster fra rekreativt fiskeri, skal  

 varetage sociale eller undervisningsmæssige formål.
Det kan  

 f.eks. være institutioner, hvor institutionens brugere udøver et  

 fiskeri som led i den behandling eller undervisning, institutionen tilbyder.  

 Tilladelsen til omsætning vil blive udstedt i sammenhæng med  

 tilladelsen til de redskaber, som institutionen må anvende.
Ændringen af stk. 2 tydeliggør  

 grundejernes/lodsejernes mulighed for fortsat at omsætte fangster fra  

 det fiskevand, der hører til den pågældende  

 grundejers/lodsejers grund.
Der er tale om en undtagelse fra det generelle  

 omsætningsforbud.
Tilladelsen vil blive givet, uden at lodsejeren skal  

 dokumentere erhvervsmæssige forhold.
Til nr. 2 Ved ændringen fjernes henvisningen til 67 år  

 som den alder, der knytter sig til retten til folkepension.
Formuleringen  

 knytter sig nu generelt til selve retten til folkepensionen, og fiskeriloven  

 er hermed forberedt på ændringer af de gældende regler om  

 folkepension.
Indholdet af den øvrige del af bestemmelsen er  

 uændret, således at der for personer, der før  

 folkepensionsalderen var registreret som erhvervsfiskere, ses bort fra  

 folkepensionen, når det skal beregnes, om de pågældende har  

 så stor en indtægt ved fiskeri, at de kan opretholde  

 erhvervsfiskerregistreringen.
Til nr. 3-7 Ændringerne vedrører alle retten til at drive  

 bierhvervsfiskeri. Ændringerne skal ses som led i en generel  

 bestræbelse på at skabe en lettere adgang til at drive  

 bierhvervsfiskeri for personer, som har en tidligere tilknytning til  

 fiskeriet.
Med ændringsforslagene udvides desuden de hensyn, som det  

 nævn, der er nedsat i henhold til lovforslagets § 19, skal lægge  

 vægt på, når der skal træffes afgørelse om  

 fritidsfiskeres overgang til bierhvervsfiskeri.
Endvidere indføres der  

 i overensstemmelse med en tilsvarende mulighed for erhvervsfiskere lempelser  

 i adgangen til at bevare registreringen som bierhvervsfisker.
Ændringsforslagene skal ses i sammenhæng med,  

 at det med lovforslagets § 17, stk. 2, ligeledes vil blive nemmere for  

 personer, som har tilknytning til det erhvervsmæssige fiskeri uden  

 egentlig at være registrerede som erhvervsfiskere, at blive registreret  

 som bierhvervsfiskere.
Det kan f.eks. være personer, der via  

 ansættelse som medhjælpere i kortere eller længere perioder  

 har opnået kendskab til fiskeri, eller personer, der for en  

 årrække siden var registrerede som erhvervs- eller  

 bierhvervsfiskere, og som nu ønsker at genoptage fiskeriet.
Det skal i  

 den forbindelse understreges, at personer, der opnår registrering i  

 henhold til tilladelse efter § 17, stk. 2, også er underlagt kravet om  

 en vis indtjening ved bierhvervsfiskeriet (5 pct. af den samlede  

 bruttoindkomst), hvis de vil opretholde registreringen, og at registreringen  

 bortfalder, hvis de ikke kan opfylde kravet, jf. dog mulighederne for  

 genregistrering.
I sådanne tilfælde, hvor registrering i henhold  

 til tilladelse efter § 17, stk. 2, er bortfaldet på grund af  

 utilstrækkelig fiskeriindkomst, er det ikke hensigten, at den  

 pågældende umiddelbart igen skal kunne anvende muligheden efter §  

 17, stk. 2. Ligesom det i øvrigt generelt vil være rimeligt at  

 udvise tilbageholdenhed med at anvende § 17, stk. 2, til genregistrering af  

 bierhvervsfiskere, som inden for en kortere periode har mistet registreringen  

 på grund af manglende indtægter fra fiskeriet.
 Samlet set er der tale om en flerhed af tiltag, som sikrer  

 en lempelse i adgangen til bierhvervsfiskeriet for personer, der i et eller  

 andet omfang har haft tilknytning til fiskeriet, samt sikrer lempelser i  

 adgangen til at opretholde registrering som bierhvervsfisker.
 Under hensyn til det ønske, der kan være om  

 at effektuere de lempeligere regler for bierhvervsfiskere, er det hensigten  

 at sætte disse regler i kraft tidligere end det tidspunkt, loven i  

 øvrigt forudsættes sat i kraft, jf. bemærkningerne til  

 lovforslagets § 137. Behovet for en tidligere ikrafttræden har  

 særlig relation til de lempeligere regler om opretholdelse af  

 registrering som bierhvervsfisker.
Ad nr. 3 Ændringen indebærer, at personer, som har  

 opnået genregistrering som erhvervsfiskere efter den særlige  

 regel i § 15, stk. 1, kan overgå direkte til bierhvervsfiskeri, hvis de  

 pågældende ønsker dette, i stedet for at blive  

 registrerede som erhvervsfiskere. Ændringen foretages under hensyn til,  

 at personer, der vender tilbage til fiskeriet, netop kan have interesse i at  

 udøve fiskeri på bierhvervsniveau.
Hertil kommer, at der i  

 lovforslagets § 17, stk. 2, under alle omstændigheder indføres  

 bemyndigelse for ministeren til at fastsætte regler om registrering som  

 bierhvervsfiskere for personer, som tidligere har erhvervet kendskab til  

 erhvervsmæssigt fiskeri.
Ad nr. 4 Bestemmelsen er ny og medfører, at personer, der  

 har drevet fritidsfiskeri før ikrafttrædelsen af  

 omsætningsforbudet i saltvand (den 1. oktober 1998), kan opnå  

 bierhvervsfiskerstatus, hvis de kan dokumentere i en periode på 12  

 sammenhængende måneder at have omsat for mere end 10.000 kr.  

 Perioden for omsætningen skal ligge mellem den 1. januar 1996 og den 1.  

 oktober 1998, hvor omsætningsforbudet trådte i kraft.  

 Bestemmelsen medfører, at der i en række lokalområder,  

 hvor der traditionelt har været drevet fritidsfiskeri, fortsat kan  

 omsættes fisk.
Bestemmelsen er især indført med henblik  

 på at sikre opretholdelse af lokale fiskermiljøer, som i  

 særlig grad er præget af fritidsfiskere.
Dokumentationen for den  

 hidtidige omsætning skal ske i form af de afregninger, der er indgivet  

 til Fiskeridirektoratet vedrørende fangster, eller oplysninger om  

 skatte- og momspligtige beløb vedrørende omsætning af  

 fisk.
Ad nr. 5 Bestemmelsen ændres på to punkter.
For det  

 første nedsættes kravet til den procentvise andel af den samlede  

 bruttoindkomst, som skal stamme fra bierhvervsfiskeriet, fra 10 til 5 pct.  

 Dette betyder, at det bliver lettere at opretholde registreringen   f.eks. i  

 år med et dårligere fiskeri.
Bestemmelsen har endvidere til hensigt at lette muligheden  

 for bierhvervsfiskere, der er folkepensionister, til at bevare  

 registreringen.
Bestemmelsen vedrører det krav, som stilles til  

 indtægter fra bierhvervsfiskeri, således at de personer, der er  

 registreret efter bestemmelserne i § 17, stk.1, nr. 2-4, og stk. 2, kan  

 opretholde registreringen. Ændringsforslaget indebærer, at der  

 ved beregningen af indtægter ses bort fra indtægt fra  

 folkepension for personer, der, indtil de opnåede retten til  

 folkepension, var registreret som erhvervs- eller bierhvervsfiskere.  

 Bestemmelsen svarer herved til en tilsvarende mulighed i forbindelse med  

 beregningen af erhvervsfiskerindkomsten, jf. lovforslagets § 14, stk. 3.
Ad nr. 6 Ændringsforslaget letter muligheden for at  

 opretholde registreringen som bierhvervsfisker.
Forslagets stk. 5 betyder, at  

 bierhvervsfiskere, som i et indkomstår ikke har haft indtægter  

 fra bierhvervsfiskeriet på de 5 pct. af bruttoindkomsten, som er  

 foreskrevet i § 17, stk. 4, som betingelse for at opretholde registreringen,  

 kan opnå tilladelse til at opretholde registreringen alligevel, hvis de  

 kan dokumentere, at de i 12 sammenhængende måneder inden for de  

 seneste 5 år har opfyldt indtægtskravet i stk. 4. Registrerede  

 bierhvervsfiskere opnår således en mulighed for at bevare  

 registreringen, hvis fiskeriet i et år har været mindre gunstigt  

 end i tidligere år på grund af vejrlig eller lignende.
Der kan  

 opnås tilladelse til genregistrering på grundlag af  

 indtægten i en periode, hvor de pågældende var registrerede  

 som erhvervs- eller bierhvervsfiskere.
 Det fremgår af ændringsforslagets stk. 6, at  

 tilladelsen til at opretholde registreringen efter stk. 5, bortfalder, hvis  

 bierhvervsfiskeren ikke efterfølgende kan dokumentere, at den  

 pågældende i den efterfølgende 12-måneders-periode  

 har haft indtægter fra fiskeriet, som opfylder kravet i stk. 4.  

 På samme måde, som det gælder for erhvervsfiskere, jf.  

 lovforslagets § 15, vil bierhvervsfiskere kun én gang i en  

 5-års-periode kunne opnå tilladelse efter stk. 5.
Ad nr. 7 Ændringsforslaget til § 19, stk. 3, udvider de  

 hensyn, som det nævn, der behandler ansøgninger fra  

 fritidsfiskere om registrering som bierhvervsfiskere, skal lægge  

 vægt på.
Som et supplerende hensyn indgår nu specifikt  

 hensynet til et alsidigt havnemiljø. Dette kan være relevant  

 på landingspladser, hvor erhvervsfiskeriet er i tilbagegang, men hvor  

 der stadig er grundlag for, at bierhvervsfiskere kan opretholde et fiskeri  

 på et niveau, der kan præge lokalmiljøet.  

 Indførelsen af et supplende hensyn, som skal tillægges  

 vægt i behandlingen af ansøgningerne, indebærer mulighed  

 for øget imødekommenhed over for ansøgninger.
Nævnet har hidtil holdt møde én gang  

 om året.
Det er hensigten fra 2000 og indtil videre at indkalde  

 nævnet to gange årligt.
Til nr. 8 Ændringen betyder, at det i forbindelse med  

 inddragelse af en fiskeritilladelse på grund af grov eller gentagen  

 overtrædelse af de i tilladelsen foreskrevne vilkår kan meddeles  

 indehaveren af tilladelsen, at denne ikke kan få udstedt tilladelse i  

 en periode på indtil 1 år.
Dette er en nedsættelse af den  

 periode, hvori en tilladelse i dag kan inddrages, fra 5 år til 1  

 år.
Det er fortsat af stor betydning, at lovgivningen giver  

 mulighed for inddragelse af tilladelser.
Perioden, i hvilken en tilladelse  

 kan inddrages, kan dog, uden at formålet med bestemmelsen forspildes,  

 være kortere end 5 år.
Der er samtidig lagt vægt på,  

 at perioden ikke bliver så kort, at anvendelsen af bestemmelsen bliver  

 uden betydning.
Det er vigtigt, at der ikke i noget fiskeri vil kunne  

 spekuleres i, at en tilladelsesinddragelse kan blive så kort, at den  

 kun får meget lidt betydning i forhold til de hensyn, der skal  

 varetages.
Den præventive effekt af tilladelsesinddragelsen skal  

 opretholdes.
Desuden bør der være mulighed for at skærpe  

 reaktionen i gentagelsestilfælde.
Perioden skal desuden være  

 så lang, at den f.eks. ikke blot kan komme til at falde sammen med et  

 stop for et fiskeri, hvor den enkelte fisker alligevel skulle ligge  

 stille.
Ved afgørelsen af den periode, tilladelsen  

 inddrages, foretages en vurdering, hvor der bl.a. lægges vægt  

 på grovheden af overtrædelsen og forholdene i de fiskerier,  

 tilladelsen vedrører.
Det indgår i denne vurdering, at  

 inddragelsesperioden bør stå i rimeligt forhold til det fiskeri,  

 der faktisk ville kunne udøves i den pågældende periode.  

 Der kan således tages hensyn til, hvor lang tid fartøjet i  

 praksis vil være afskåret fra at drive det pågældende  

 fiskeri.
I en situation, hvor et fiskeri står umiddelbart  

 foran et stop, kan det medføre, at tilladelsen til at drive fiskeriet  

 inddrages for en periode, der rækker ind i den periode, hvor fiskeriet  

 vil kunne forudses at være genåbnet.
Herved vil den  

 pågældende også i praksis være afskåret fra at  

 drive fiskeriet i samme periode som andre fiskere, der får inddraget  

 tilladelsen på et tidspunkt, hvor der er almindelig aktivitet i  

 fiskeriet.
Til nr. 9 Ændringen er alene af sproglig karakter med henblik  

 på at tydeliggøre bestemmelsens indhold.
Til nr. 10 Ved ændringsforslaget tilføjes specifikt  

 til lovteksten, at ministeren kan stille vilkår om, at tilladelsen til  

 at anvende et fartøj til erhvervsmæssigt fiskeri bortfalder,  

 hvis fartøjet overdrages, eller hvis fartøjets ejer  

 ophører med at benytte dette til erhvervsmæssigt fiskeri.
Det er  

 hensigten at benytte bestemmelsen i forbindelse med udstedelse af tilladelse  

 til bierhvervsfiskeri.
 Denne specifikke hjemmel til at fastsætte  

 vilkår for tilladelser, som i øvrigt ville kunne  

 fastsættes i medfør af § 38, stk. 2, medtages i lovteksten for  

 at præcisere, at også denne mulighed står åben.  

 Muligheden vil bl.a. kunne benyttes i forbindelse med registrering af  

 bierhvervsfiskere, der ikke tidligere har været erhvervsfiskere, og som  

 derfor ikke ejer et fartøj, det er tilladt at anvende til  

 erhvervsmæssigt fiskeri.
Det er hensigten i forbindelse med den lempelse af  

 adgangen til at opnå status som bierhvervsfisker, der fremgår af  

 lovforslaget og af ændringsforslagene herom, at udstede regler, der  

 muliggør, at personer, der opnår status som bierhvervsfiskere,  

 fremover samtidig får mulighed for at opnå tilladelse til at  

 anvende et fartøj til erhvervsmæssigt fiskeri.
Det vil typisk  

 være et fartøj, som den pågældende har benyttet til  

 et hidtidigt fritidsfiskeri.
For de pågældende er muligheden for  

 at benytte tilladelsen til bierhvervsfiskeri knyttet til, at de  

 pågældende fortsat kan benytte dette fartøj.
Da  

 bierhvervsfiskeri er erhvervsfiskeri, kræves kapacitetstilladelse til  

 fartøjet i henhold til § 38. Hidtil har sådanne tilladelser  

 været vanskelige at opnå med baggrund i den stramme  

 kapacitetsstyring af flåden.
I det omfang der udstedes regler, som muliggør, at  

 nyregistrerede bierhvervsfiskere som en undtagelse får mulighed for at  

 benytte et fartøj uden at skulle opfylde de til enhver tid  

 gældende betingelser for at opnå kapacitetstilladelse, f.eks.  

 krav om, at tilladelse kun kan opnås på grundlag af  

 fartøjsudskiftning, vil tilladelserne være helt personligt  

 knyttet til de pågældende bierhvervsfiskere.
Det vil sige, at  

 hvis fartøj overdrages eller benyttes af andre, bortfalder tilladelsen  

 til at bruge fartøjet til erhvervsmæsssigt fiskeri.
Dette vil  

 også indebære, at hvis en bierhvervsfisker ophører med sit  

 bierhvervsfiskeri, kan fartøjet ikke overdrages til andre og dermed  

 bevare status som et fartøj med kapacitetstilladelse.
Det er heller  

 ikke hensigten, at den pågældende skal kunne benytte  

 fartøjet til udskiftning med et andet fartøj med henblik  

 på, at dette opnår kapacitetstilladelse.
Til nr. 11 Som hidtil vil personer under 18 år og personer, der  

 har ret til folkepension, være undtaget fra forpligtelsen til at betale  

 lystfiskertegn.
Med ændringen ophæves alene den specifikke  

 henvisning til 67 år som aldersgrænse under hensyn til, at  

  lovforslag nr.
L 176, som er fremsat af socialministeren, nedsætter  

 folkepensionsalderen til 65 år for personer, der efter den 1. juli 1999  

 fylder 60 år. Ændringen indebærer således, at  

 undtagelsen fra kravet om lystfiskertegn herefter knytter sig til retten til  

 at oppebære folkepension og ikke til en bestemt alder, hvorved  

 fiskeriloven forberedes til ændringer af de gældende regler om  

 folkepension.
Ændringen vil betyde et provenutab ved en  

 nedsættelse af folkepensionsalderen, som dog ikke kan opgøres  

 med sikkerhed.
Til modvægt imod dette samt til udligning af forventede  

 prisstigninger forhøjes prisen for lystfiskertegnet fra 1. juli 2004,  

 jf. bemærkningerne under nr. 12.
 Provenuet fra indbetalingerne anvendes til finansiering af  

 den statslige fiskeplejeindsats.
Til nr. 12 Ændringen indebærer, at prisen for  

 lystfiskertegnet for 12 måneder med virkning fra den 1. juli 2004  

 sættes op med en fjerdedel.
Prisen for uge- og dagkort forhøjes  

 med noget mindre end en fjerdedel, da der er taget hensyn til, at der fortsat  

 opereres med runde tal.
Dette betyder konkret, at prisen på et  

 lystfiskertegn for 12 måneder stiger fra 100 kr. til 125 kr., for  

 lystfiskertegn af 1 uges varighed stiger prisen fra 75 kr. til 90 kr., og  

 endelig stiger prisen for et dagkort fra 25 til 30 kr.
Begrundelsen for, at prisen for lystfiskertegnet  

 øges med virkning fra 1. juli 2004, er, at pensionsalderen forventes  

 nedsat fra dette tidspunkt, jf. socialministerens lovforslag herom.
Dette  

 betyder, at der kommer færre indtægter fra lystfiskertegnet, da  

 personer under 18 år og over den alder, hvor pågældende har  

 ret til at oppebære folkepension, ikke skal betale lystfiskertegn, jf.  

 § 54 og det til bestemmelsen fremsatte ændringsforslag nr. 11. Det  

 vides ikke, hvor mange personer der i dag betaler fisketegn, som er i den  

 berørte aldersgruppe, men den foreslåede prisstigning i 2004 vil  

 under alle omstændigheder være rimelig, når henses  

 både til provenutabet og en naturlig prisudvikling.
Til nr. 13 Ændringsforslaget muliggør, at også  

 bierhvervsfiskere kan deltage i lodtrækningen om bundgarnspladser.
Udvidelsen af muligheden for, at også  

 bierhvervsfiskere kan deltage i lodtrækningen, tager sigte på, at  

 nogle erhvervsfiskere kan have ønske om at nedtrappe til  

 bierhvervsfiskeri.
I den situation bør de pågældende have  

 mulighed til at fortsætte fiskeriet på de bundgarnspladser, de  

 tidligere har benyttet som erhvervsfiskere, da muligheden for at drive et  

 bierhvervsfiskeri med rimelige indtjeningsmuligheder kan være  

 afhængig heraf.
Bierhvervsfiskeri skal drives personligt og uden  

 anvendelse af såvel lønnet som ulønnet medhjælp,  

 jf. lovforslagets § 18. Bestemmelsen vedrører selve  

 fiskeriaktiviteten.
Dette betyder, at det vil blive accepteret i forbindelse  

 med etablering m.v. af bundgarnspladser, at der anvendes hjælp til  

 selve nedramningen af pæle, på samme måde som der gerne  

 må anvendes hjælp til at sejle den båd, hvorfra fiskeriet  

 foregår.
Til nr. 14 Efter bestemmelsen fastsætter ministeren  

 nærmere regler for tildelingen af bundgarnspladserne, herunder om, at  

 tildelingen foregår ved lodtrækning.
Lodtrækning om  

 bundgarnspladser finder sted, når flere fiskere ønsker  

 fortrinsret til samme plads. Ændringen af stk. 2 medfører, at  

 det fremgår direkte af lovteksten, at ministeren bl.a. kan  

 begrænse adgangen til at deltage i lodtrækningen for  

 bierhvervsfiskere til de pladser, som de pågældende har benyttet  

 tidligere, samt at den periode, der erhverves fortrinsret til, kan være  

 kortere for bierhvervsfiskere end for erhvervsfiskere.
Til nr. 15 Der er tale om en berigtigelse, idet der i lovforslaget  

 fejlagtigt er henvist til stk. 1.
Til nr. 16 Der er med ændringen tale om en rettelse af  

 henvisningen til retsplejelovens regler om beslaglæggelse, idet disse  

 regler er blevet indsat i et nyt kapitel i retsplejeloven i forbindelse med  

 vedtagelsen af en ændringslov til retsplejeloven, jf.
L 41, som  

 vedtaget af Folketinget ved 3. behandling den 13. april 1999. Der er alene  

 tale om en teknisk ændring.
Erling Christensen (S)  

  Hugo Sørensen (S)    Erik Mortensen (S)  

  Margot Torp (S)    Jørn Jespersen (SF)  

fmd.    Malene Vestergård (SF)  

 Annie Lunde Hansen (CD)    Vibeke Peschardt (RV)  

  Keld Albrechtsen (EL)    Christian Mejdahl (V)  

  Jens Kirk (V)    Mariann Fischer Boel (V)  

  Peter Hansen-Nord (V)   Lene Espersen (KF) nfmd.  

        Henning Grove (KF)  

  Christian H.
Hansen (DF)  

  Ole M.
Nielsen (KRF) Fremskridtspartiet havde ikke medlemmer i udvalget.
Bilag 1 Notat fra Ministeriet for Fødevarer, Landbrug og  

 Fiskeri vedrørende de krav, der efter forslag til fiskerilov (L 106)  

 fortsat vil blive stillet til indehavere af bevilling til  

 fiskeauktion Ministeriet for Fødevarer, Landbrug og  

 Fiskeri 3.2.
J.nr.: 1998-1180-34 Den 21. april 1999 NOTAT Vedrørende de krav, der efter forslag til fiskerilov (L 106)  

 fortsat vil blive stillet til indehavere af bevilling til fiskeauktion.
 I det følgende redegøres for de krav, der fortsat skal  

 være opfyldt, hvis en person eller virksomhed ønsker at drive  

 fiskeauktion.
Forslaget til fiskeriloven indebærer ændringer i  

 regelsættet omkring fiskeauktioner i forbindelse med Lovforslaget viderefører dog udtrykkeligt i lovteksten en lang  

 række krav til de personer og virksomheder, som opnår bevilling  

 til at drive fiskeauktion.
Derudover er der en lang række regler af  

 kvalitetshygiejnisk og kontrolmæssig karakter, som fortsat vil skulle  

 overholdes.
Der redegøres i det følgende for de krav, der  

 fortsat skal være opfyldt.
 Lovforslagets krav til personer og virksomheder, der opnår  

 bevilling til at drive fiskeauktion.
I lovforslagets § 88 er opregnet de krav, som alle  

 førstegangsomsættere af fisk skal opfylde for at kunne  

 opnå bevilling.
Der stilles således krav om, at  

 bevillingshaver målsloven.
 Disse krav svarer til de krav, der stilles efter lov om  

 førstegangsomsætning.
Derudover videreføres for personer eller virksomheder, som  

 ønsker bevilling til at drive fiskeauktion et særligt krav om  

 økonomisk soliditet, jf. lovforslagets § 89, stk. 1. Dette krav  

 gælder kun for fiskeauktioner og ikke andre  

 førstegangsomsættere af fisk.
Der er således krav om, at  

 den pågældende ikke er under betalingsstandsning eller lignende  

 og ikke har betydelig gæld til det offentlige.
Endvidere er det i forslagets § 89, stk. 3, som også kun  

 gælder for auktioner, fastlagt, at bevillingshaveren kun kan  

 udøve anden erhvervsmæssig virksomhed med tilknytning til  

 fiskerierhvervet efter tilladelse fra ministeren for fødevarer,  

 landbrug og fiskeri.
Som det fremgår af bemærkningerne til  

 bestemmelsen, er det ikke hensigten, at personer eller selskaber, der har  

 bevilling til fiskeauktion, skal kunne få tilladelse til anden form for  

 handel med fisk.
 Øvrige krav, der stilles i forbindelse med drift af  

 fiskeauktion.
Ud over de krav, der efter fiskeriloven stilles til de personer og  

 virksomheder, som ønsker at opnå bevilling, eksisterer der en  

 lang række krav, som fortsat vil skulle overholdes.
Det drejer sig  

 særligt om iagttagelse og overholdelse af de regler af  

kvalitetshygiejnisk og kontrolmæssig karakter, som  

 allerede i dag gælder i forbindelse med driften af fiskeauktioner.
 Dertil kommer, at der fortsat vil kunne og skulle fastsættes  

 yderligere regler for driften af auktionerne, jf. lovforslagets § 101,  

 med henblik på at sikre, at der også fremover vil være tale  

 om frivillige offentlige auktioner, der afholdes inden for på  

 forhånd fastlagte rammer.
 En række af disse regler forudsættes fastsat i en særlig  

 bekendtgørelse om fiskeauktioner med hjemmel i fiskeriloven.  

 Bekendtgørelsen vil afløse den gældende  

 bekendtgørelse samt det gældende auktionsreglement.
 Nedenfor gennemgås de krav, der ud over lovens krav fortsat vil  

 blive stillet til personer og virksomheder, som vil drive fiskeauktion.
 1. Regler af hygiejnisk og kvalitetsmæssig karakter.
Ud over de primært fiskerikontrolmæssige forpligtelser vil det  

 også fremover påhvile fiskeauktionerne at overholde de regler,  

 der er udstedt af veterinære, herunder hygiejniske hensyn.
Manglende  

 overholdelse af disse krav kan efter omstændighederne føre til,  

 at driften af auktionen forlanges indstillet af de veterinære  

 myndigheder.
 Autorisation udstedes kun til de  

 virksomheder, der er indrettet og udstyret i overensstemmelse med den lange  

 række af krav, der stilles i bekendtgørelsens kapitel 6. Hvis  

 disse betingelser ikke overholdes, kan Veterinær- og  

 Fødevaredirektoratet udstede påbud om, at driften skal  

 indstilles.
Betingelserne, som er udførligt beskrevet i bekendtgørelsen  

 vedrører krav til fiskeauktionerne, herunder til Det er med disse regler helt klart, at der kræves særlig  

 autorisation fra Veterinær- og Fødevaredirektoratet til  

 afholdelse af fiskeauktion, ligesom det er klart, at fiskeauktion kun kan  

 afholdes i godkendte lokaler, jf. bekendtgørelsens detaljerede krav  

 til indretningen af auktionslokalerne.
 Endvidere stilles der i bekendtgørelsens kapitel 7 krav til  

 sortering af fangsterne.
 Der henvises til bekendtgørelse nr. 806 af 2. oktober 1997 om  

 omsætning, tilvirkning m.v. af fisk og fiskevarer i land.
 2. Regler af driftsmæssig karakter.
 Yderligere regler om driften af fiskeauktioner end de ovenfor  

 nævnte er fastlagt i bekendtgørelse om offentlig fiskeauktion,  

 jf. bek. nr. 833 af 21. september 1994 samt Auktionsreglementet af 29. maj  

 1997.
 Som nævnt ovenfor er det hensigten, at den gældende  

 bekendtgørelse og en lang række bestemmelser i  

 auktionsreglementet sammenfattes i en ny bekendtgørelse, som  

 planlægges udstedt i medfør af fiskeriloven.  

 Bekendtgørelsen skal indeholde øvrige driftsmæssige  

 rammer for afholdelse af fiskeauktion end dem, som er nævnt i punkterne  

 ovenfor.
 Det drejer sig særligt om regler for:
 Den endelige ordlyd af bekendtgørelsen ligger endnu ikke helt fast,  

 men bekendtgørelsen vil i hvert tilfælde indeholde regler, om de  

 her nævnte punkter.
Det skal bemærkes, at bekendtgørelsen i fremtiden også  

 vil indeholde regler for afholdelse af fiskeauktioner over Internet,  

 når dette bliver aktuelt.
Omfanget og indholdet af sådanne regler  

 er for tiden under overvejelse i Fødevareministeriet.
I den  

 forbindelse skal det til orientering oplyses, at ministeriet afventer et  

 endeligt udspil fra Kommissionen vedrørende elektronisk handel i  

 Fællesskabet, jf. direktivforslag om visse retlige aspekter af  

 elektronisk handel i det indre marked, KOM (198) 586.
 3. Regler af kontrolmæssig karakter.
 Også de fiskeauktionsmestre, som vil kunne opnå bevilling  

 efter fiskeriloven, vil være forpligtet til at opfylde de krav til  

 indberetning af køb og salg, som allerede gælder i dag.  

 Manglende opfyldelse af disse helt fundamentale forpligtelser i forbindelse  

 med førstegangsomsætningen vil efter omstændighederne  

 kunne føre til bortfald af bevilling.
 Indberetningssystemet er en central del af det samlede  

 kvoteovervågningssystem, idet det er disse oplysninger om den  

 første omsætning af fisk, som sammenholdes med fiskernes  

 indberetninger om fangster.
Denne bekendtgørelse, som også vedrører  

 fiskeauktionerne, indeholder en lang række nærmere krav til  

 registrering og indsendelse af oplysninger om modtagne og solgte partier af  

 fisk.
Bekendtgørelsen giver endvidere mulighed for, at  

 Fiskeridirektoratet i kontrolmæssigt øjemed kan udstede  

 påbud om særlige kontrolforanstaltninger.
Det skal bemærkes, at kontrolbekendtgørelsen er under  

 ændring, men at de kommende indberetnings- og registreringsprocedurer  

 også fortsat vil gælde for fiskeauktioner.
Reglerne vil blive  

 videreført efter fiskeriloven.
 Endvidere indeholder følgende regler, der er knyttet til  

 markedsordningerne, bestemmelser af betydning for korrekt indberetning og  

 klassificering af fisk:
 Sammenfatning.
 Sammenfattende kan det konkluderes, at der vil være en lang  

 række krav af kontrolmæssig, hygiejnisk og driftsmæssig  

 karakter, som også vil skulle opfyldes af de personer og virksomheder,  

 der opnår bevilling til fiskeauktionsmestervirksomhed efter  

 fiskeriloven.
 Manglende overholdelse af de nævnte regler vil betyde, at en  

 bevilling/autorisation kan tilbagekaldes, enten efter reglerne herom i  

 fiskeriloven eller efter reglerne i bekendtgørelsen om  

 omsætning, tilvirkning mv. af fisk og fiskevarer i land.
Som det fremgår, vil der fortsat blive stillet krav til auktionernes  

 fysiske indretning i forbindelse med, at der ansøges om autorisation  

 hos Veterinær- og Fødevaredirektoratet til omsætning af  

 fisk.
De kvalitetshygiejniske og kontrolrelaterede krav ændres ikke med  

 lovforslaget.
