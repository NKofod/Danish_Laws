 I medfør af § 6, stk. 5, i lov nr. 235 af 8. juni 1979 om midlertidig  

 offentlig støtte til almennyttigt boligbyggeri og statsstøttede kollegier  

 fastsættes følgende regler om aftrapning af driftssikring:
 § 1.  Reglerne anvendes ved beregning af den årlige  

 aftrapning af driftssikring, der ydes til almennyttige boligafdelinger efter  

 reglerne i lovens kap. 2.
 § 2.  Der ydes fuld driftssikring i 1980. Derefter  

 aftrappes driftssikringen hvert år pr. 1. januar, første gang den 1. januar  

 1981.
Stk. 2.  Det årlige aftrapningsbeløb beregnes efter  

 reglerne om aftrapning af rentesikring i §§ 46-46 b i lov om boligbyggeri.  

 Beregningen foretages på grundlag af den af boligministeren fastsatte årlige  

 reguleringsfaktor, som offentliggøres i Statstidende den første tirsdag i  

 september Stk. 3.  For de byggerier, hvor der ved beregning af  

 rentesikring foretages nedsættelse af basisrenten pr. 1. januar 1981 i medfør  

 af § 46 b i lov om boligbyggeri, nedsættes driftssikringen samtidig med et  

 tilsvarende beløb.
 § 3.  Aftrapningen af driftssikringen beregnes af  

 Boligselskabernes Landsbyggefond, der hvert år inden den 15. september  

 meddeler de pågældende boligselskaber driftssikringsbeløbet for det følgende  

 år.
§ 4.  Boligselskabernes Landsbyggefond giver  

 meddelelse til Kongeriget Danmarks Hypotekbank og Finansforvaltning, når  

 driftssikringen er fuldt aftrappet.
Meddelelsen gives samtidig med fondens  

 meddelelse til boligselskabet efter § 3 og skal tillige indeholde oplysning  

 om den fremskrevne basisrente (det hertil svarende beløb) samt hvor meget af  

 det seneste aftrapningsbeløb, der ikke medgår til endelig afvikling af  

 driftssikringen.
 § 5.  Bekendtgørelsen træder i kraft ved  

 offentliggørelsen i Lovtidende.
