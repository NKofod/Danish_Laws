Nr LSF 52 Forslag til Lov om frø, kartofler og planter Fremsat af landbrugsministeren (Tørnæs) den 9. oktober 1991 Vedtaget ved tredjebehandling den 13. december 1991 Lov nr. 834 af 18/12/1991 § 1. Landbrugsministeren kan fastsætte bestemmelser om produktion og salg af frø, kartofler samt levende planter og plantedele og kan herunder fastsætte bestemmelser til gennemførelse af forskrifter fastsat af De Europæiske Fællesskaber.
Stk. 2. Landbrugsministeren kan ved fastsættelse af bestemmelser  

 efter stk. 1 fastsætte regler om 1) registrering af produktions- og salgsvirksomheder, 2) afprøvning, godkendelse og navngivning af sorter af landbrugs- og  

 havebrugsplantearter og om oprettelse af officielle fortegnelser over  

 godkendte sorter, 3) godkendelse og afprøvning af formeringsmateriale af slægter og arter af  

 træer, der finder forstlig anvendelse, og om oprettelse af en officiel  

 fortegnelse over godkendt materiale, 4) klassificering og godkendelse til salg på grundlag af oprindelse,  

 anvendelse, sundhed, kvalitet, behandling m.m., 5) indførsel og udførsel, 6) pakning og mærkning, 7) regnskab over lager og salg, 8) kontrol med overholdelse af de fastsatte bestemmelser samt om  

 offentliggørelse af kontrol- og analyseresultater samt af resultaterne af den  

 officielle sortsafprøvning, 9) gebyrer til dækning af udgifterne ved afprøvning, godkendelse, kontrol  

 og administration.
 Stk. 3. I bestemmelser fastsat efter stk. 1 kan der fastsættes  

 regler om udbud til salg, fordeling, levering eller anden form for  

 overdragelse.
 Stk. 4. Der er udpantningsret for gebyrer fastsat efter stk. 2,  

 nr. 9.
 § 2. Landbrugsministeren eller den, ministeren bemyndiger hertil,  

 har mod behørig legitimation og uden retskendelse adgang til registrerede  

 virksomheder, hvor det er påkrævet af hensyn til kontrollen med overholdelse  

 af bestemmelser fastsat efter § 1, og kan vederlagsfrit udtage prøver til  

 undersøgelse.
 Stk. 2. Virksomheder omfattet af loven skal efter anmodning give  

 ministeren de oplysninger, der er nødvendige for kontrollen med overholdelsen  

 af de fastsatte bestemmelser, og skal yde fornøden bistand ved gennemførelsen  

 af kontrollen.
 § 3. Landbrugsministeren kan bemyndige offentlig- eller  

 privatretlige juridiske og fysiske personer til på sine vegne og på nærmere  

 fastsatte vilkår at varetage nærmere angivne offentlige kontrol- og  

 tilsynsfunktioner i medfør af loven.
 Stk. 2. Henlægger landbrugsministeren sine beføjelser efter denne  

 lov til et under ministeriet oprettet direktorat eller andet administrativt  

 organ, kan ministeren fastsætte bestemmelser om adgang til at klage over  

 afgørelser truffet i henhold til bemyndigelsen, herunder om at afgørelser  

 ikke kan indbringes for højere administrativ myndighed.
 § 4. Overtrædelse af § 2, stk. 2, straffes med bøde.
 Stk. 2. I forskrifter fastsat efter § 1 kan der fastsættes straf  

 af bøde for overtrædelse af bestemmelser i forskrifterne.
Stk. 3. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 5. Ved overtrædelse af bestemmelser fastsat efter § 1 kan  

 landbrugsministeren under overholdelse af bestemmelserne i retsplejelovens  

 regler om indhold af anklageskrift i politisager tilkendegive, at sagen kan  

 afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2. Betales bøde i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 § 6. Loven træder i kraft den 1. januar 1992.
 Stk. 2. Lov om handel med frø, såsæd, læggekartofler og planter,  

 jf. lovbekendtgørelse nr. 798 af 11. december 1987, og lov om handel med  

 kartofler, jf. lovbekendtgørelse nr. 817 af 11. december 1987, ophæves.
 Stk. 3. Bestemmelser fastsat i henhold til de love, der er nævnt i  

 stk. 2, forbliver i kraft, indtil de ophæves af landbrugsministeren.
 § 7. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan fastsætte bestemmelser om produktion  

 og salg af frø, kartofler samt levende planter og plantedele, og kan herunder fastsætte bestemmelser til gennemførelse af forskrifter fastsat af De Europæiske Fællesskaber.
Stk. 2. Landbrugsministeren kan ved fastsættelse af bestemmelser  

 efter stk. 1 fastsætte regler om 1) registrering af produktions- og salgsvirksomheder, 2) afprøvning, godkendelse og navngivning af sorter af landbrugs- og  

 havebrugsplantearter og om oprettelse af officielle fortegnelser over  

 godkendte sorter, 3) godkendelse og afprøvning af formeringsmateriale af slægter og arter af  

 træer, der finder forstlig anvendelse, og om oprettelse af en officiel  

 fortegnelse over godkendt materiale, 4) klassificering og godkendelse til salg på grundlag af oprindelse,  

 anvendelse, sundhed, kvalitet, behandling m.m., 5) indførsel og udførsel, 6) pakning og mærkning, 7) regnskab over lager og salg, 8) kontrol med overholdelse af de fastsatte bestemmelser samt om  

 offentliggørelse af kontrol- og analyseresultater samt af resultaterne af den  

 officielle sortsafprøvning 9) gebyrer til dækning af udgifterne ved afprøvning, godkendelse, kontrol  

 og administration.
 Stk. 3. I bestemmelser fastsat efter stk. 1 kan der fastsættes  

 regler om udbud til salg, fordeling, levering eller anden form for  

 overdragelse.
 Stk. 4. Der er udpantningsret for gebyrer fastsat efter stk. 2,  

 nr. 9.
 § 2. Landbrugsministeren eller den, ministeren bemyndiger hertil,  

 har mod behørig legitimation og uden retskendelse adgang til registrerede  

 virksomheder, hvor det er påkrævet af hensyn til kontrollen med overholdelse  

 af bestemmelser fastsat efter § 1, og kan vederlagsfrit udtage prøver til  

 undersøgelse.
 Stk. 2. Virksomheder omfattet af loven skal efter anmodning give  

 ministeren de oplysninger, der er nødvendige for kontrollen med overholdelsen  

 af de fastsatte bestemmelser, og skal yde fornøden bistand ved gennemførelsen  

 af kontrollen.
 § 3. Landbrugsministeren kan bemyndige offentlig- eller  

 privatretlige juridiske og fysiske personer til på sine vegne og på nærmere  

 fastsatte vilkår at varetage nærmere angivne offentlige kontrol- og  

 tilsynsfunktioner i medfør af loven.
 Stk. 2. Henlægger landbrugsministeren sine beføjelser efter denne  

 lov til et under ministeriet oprettet direktorat eller andet administrativt  

 organ, kan ministeren fastsætte bestemmelser om adgang til at klage over  

 afgørelser truffet i henhold til bemyndigelsen, herunder om at afgørelser  

 ikke kan indbringes for højere administrativ myndighed.
 § 4. Overtrædelse af § 2, stk. 2, straffes med bøde.
 Stk. 2. I forskrifter fastsat efter § 1 kan der fastsættes straf  

 af bøde for overtrædelse af bestemmelser i forskrifterne.
Stk. 3. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 5. Ved overtrædelse af bestemmelser fastsat efter § 1 kan  

 landbrugsministeren under overholdelse af bestemmelserne i retsplejelovens  

 regler om indhold af anklageskrift i politisager tilkendegive, at sagen kan  

 afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2. Betales bøde i rette tid, eller bliver den efter  

 stedfunden vedtagelse inddrevet eller afsonet, bortfalder videre forfølgning.
 § 6. Loven træder i kraft den 1. januar 1992.
 Stk. 2. Lov om handel med frø, såsæd, læggekartofler og planter,  

 jf. lovbekendtgørelse nr. 798 af 11. december 1987, og lov om handel med  

 kartofler, jf. lovbekendtgørelse nr. 817 af 11. december 1987, ophæves.
 Stk. 3. Bestemmelser fastsat i henhold til de love, der er nævnt i  

 stk. 2, forbliver i kraft, indtil de ophæves af landbrugsministeren.
 § 7. Loven gælder ikke for Færøerne og Grønland.
Bemærkninger til lovforslaget Almindelige bemærkninger Forslaget er en genfremsættelse af lovforslag L 19/1990, som på grund af  

 udskrivelse til folketingsvalg til afholdelse i december 1990 bortfaldt.
 Der henvises til Folketingets forhandlinger spalte 109 og spalte 971-977.
 I forhold til det i 1990/91 folketingssamlingen fremsatte forslag L 19 er  

 der i dette lovforslag indføjet enkelte ændringer.
 Lovforslaget var en genfremsættelse med enkelte ændringer af lovforslag L  

 46/1989, der blev forkastet ved 3. behandling den 15. december 1989. Der  

 henvises til Folketingets forhandlinger 1989/90, spalte 1413-18, 1516 og  

 3969-70, tillæg A, spalte 1414, og tillæg B spalte 71 og 443.
Ved forslaget foretages en forenkling og modernisering af - lov om handel med frø, såsæd, læggekartofler og planter, jf.  

 lovbekendtgørelse nr. 789 af 11. december 1987, og - lov om handel med kartofler, jf. lovbekendtgørelse nr. 817 af 11.  

 december 1987.
 Lovenes tekst er optaget som bilag 1 og 2 til forslaget.
 Der henvises vedrørende lov om handel med frø, såsæd, læggekartofler og  

 planter til Folketingets forhandlinger 1972/73 spalte 104-106, spalte  

 483-502, 1610 og 1823 og tillæg A spalte 453-458 og tillæg B spalte 105-110  

 og til Folketingets forhandlinger 1979/80 spalte 922, 2349-2352, 5371 og  

 spalte 5656, tillæg A 453-458 og tillæg B spalte 441-442.
 Vedrørende lov om handel med kartofler henvises til Folketingets  

 forhandlinger 1962/1963 spalte 944-945, 1104-1113, 4815-4821 og 4930-4931,  

 samt til tillæg A spalte 297-304 og tillæg B spalte 555. Endvidere henvises  

 til Folketingets forhandlinger 1976/77 spalte 1675-167, 3817-3829, 5271-5278  

 og 5514 samt til tillæg A spalte 4130-4140 og til tillæg B spalte 829.
Ved lovforslaget opretholdes landbrugsministerens beføjelse efter den  

 gældende lov om handel med frø, såsæd, læggekartofler og planter til at  

 fastsætte bestemmelser om kvalitet og sundhed af det formeringsmateriale  

 (planter, levende plantedele og frø), der produceres i Danmark og bringes i  

 omsætning.
Formålet hermed er at sikre forbrugerne (dvs. jordbrugserhvervene)  

 frø, såsæd og andet godkendt formeringsmateriale af godkendt kvalitet og  

 sundhed.
 Det er hensigten som hidtil at inddrage de berørte interesseorganisationer  

 forud for fastsættelse af administrative bestemmelser inden for lovens  

 område.
 For så vidt angår såsæd, markfrø, grønsagsfrø, læggekartofler og forstligt  

 formeringsmateriale er der tale om gennemførelse af de  

 harmoniseringsdirektiver, der er vedtaget af De Europæiske Fællesskabers Råd,  

 jf. bemærkningerne til § 1, og om opretholdelse af gældende bekendtgørelser  

 herom, jf. bemærkningerne til § 6, stk. 3. De fælles EF-regler sikrer  

 kvaliteten af såsæd, frø m.v., som udbydes til salg, og samtidige sikrer  

 reglerne den fri samhandel også på dette område.
For planter er der ikke fastsat fælles EF-regler.
Her er der indført en  

 særlig dansk godkendelses- og kontrolordning.
 Lovforslaget omfatter kartofler, herunder spisekartofler.
 De hidtidige bestemmelser i § 1 i lov om handel med kartofler om  

 bemyndigelse til landbrugsministeren til at fastsætte kvalitetsnormer m.m.  

 for spisekartofler, er indarbejdet i det foreliggende lovforslag, mens den  

 øvrige del af loven, herunder bestemmelserne i lovens §§ 2-6 om autorisation  

 af kartoffeleksportører, samt loven i sin helhed foreslås ophævet.
 Bestemmelserne om autorisation af kartoffeleksportører blev indført ved  

 lov nr. 281 af 6. maj 1921 for at sikre kvaliteten af kartofler til eksport.
 Ordningen blev opretholdt i lov om handel med kartofler, jf.  

 lovbekendtgørelse nr. 817 af 11. december 1987, men blev efter forhandling  

 med EF-Kommissionen ved ændringslov nr. 256 af 8. juni 1977 begrænset til kun  

 at omfatte udførsel af kartofler til tredielande.
 Med det inden for de seneste år gennemførte kartoffelfremavlsprogram  

 (meristemprogrammet), der skal sikre kartoflernes plantesundhedsmæssige  

 kvalitet, er den oprindelige begrundelse for at kræve autorisation af  

 kartoffeleksportører ikke længere relevant.
Ud over den anførte regelsanering på kartoffelområdet indeholder  

 lovforslaget en modernisering af kontrolordningerne, der bringer dem på linie  

 med andre kontrolordninger under Landbrugsministeriet, der administreres af  

 Plantedirektoratet.
Dette indebærer følgende ændringer i forhold til de  

 gældende love.
 Der er indsat en bestemmelse i § 2 om, at kontrolmyndigheden uden  

 retskendelse har adgang til registrerede virksomheder, hvor det er påkrævet  

 af hensyn til kontrollen, og at registrerede virksomheder efter anmodning  

 skal give de for kontrollen nødvendige oplysninger.
 I forslagets § 5 er det fastsat, at landbrugsministeren kan bestemme, at  

 overtrædelsessager under nærmere angivne betingelser kan afgøres ved  

 udenretlige bøder.
 Kontrolbestemmelserne er i forhold til det i folketingssamlingen 1989/90  

 fremsatte lovforslag udbygget med bestemmelserne i § 1, stk. 2, nr. 8 og 9.
Bestemmelsen i § 1, stk. 2, åbner mulighed for at offentliggøre  

 resultaterne af den gennemførte kontrol på samme måde som efter  

 bestemmelserne i foderstoflovgivningen.
Bestemmelser af denne karakter  

 skønnes at medvirke til overholdelse af kvalitetsreglerne på  

 spisekartoffelområdet, og bestemmelsen er indført som et led i bestræbelserne  

 på at imødekomme forbrugernes ønsker om en bedre spisekartoffelkvalitet.
Der  

 er endvidere interesse for en sådan bestemmelse blandt avlere, ligesom der er  

 interesse for en tilsvarende ordning på frø- og kornområdet.
Samtidig foreslås ministeren bemyndiget til at offentliggøre resultaterne  

 af afprøvningen af plantesorter, der anmeldes med henblik på godkendelse til  

 optagelse på den officielle sortsliste over landbrugsplanter.
Afprøvningen  

 gennemføres for tiden af Statens Planteavlsforsøg.
Bestemmelsen foreslås  

 indføjet for at muliggøre offentliggørelse af samtlige afprøvningsresultater,  

 herunder også reslutater vedrørende sorter, der afvises fra optagelse på  

 sortsliste.
Det skal dog bemærkes, at der efter gældende regler er visse  

 begræsninger i retten til at offentliggøre afprøvningsresultater.  

 Offentliggørelsens form og indhold vil blive fastsat efter indhentet  

 udtalelse fra de interesserede erhvervsorganisationer.
Det præciseres i forslagets § 1, stk. 2, nr. 9, at der kan opkræves  

 gebyrer til dækning af udgifterne ved administration af kontrolordninger i  

 henhold til loven.
Administration af kontrolordningerne, herunder udstedelse  

 af regler, er en integreret del af selve kontrollen, og det bør derfor  

 præciseres, at gebyrerne også kan omfatte denne ydelse.
Det må forudses, at genteknologien vil få stigende betydning i  

 planteforædlingen.
Lovforslagets bestemmelser vil være gældende for  

 formeringsmateriale fremstillet ved anvendelse af genteknologi, men under  

 respekt af reglerne i lovgivningen om miljø og genteknologi (lov nr. 356 af  

 6. juni 1991), herunder regler om udsætning af genteknologisk modificerede  

 planter.
 Det er hensigten at bemyndige direktøren for Plantedirektoratet til at  

 udøve de beføjelser, der tillægges landbrugsministeren ved § 1, § 3, stk. 2  

 og 3, § 5 og § 6, stk. 3. Kontrolordningerne vil således som hidtil blive  

 varetaget af Plantedirektoratet.
 Lovforslaget indeholder i § 3 en bestemmelse om klageadgang, herunder om  

 at landbrugsministeren kan fastsætte bestemmelser om, at afgørelser ikke kan  

 indbringes for højere administrativ myndighed.
 Som noget nyt i forhold til det tidligere fremsatte forslag indeholder  

 lovforslaget i § 3 en bestemmelse om at ministeren kan overlade private  

 organer at varetage visse opgaver inden for lovens område.
 Lovforslagets vedtagelse har ingen økonomiske eller personalemæssige  

 konsekvenser for staten eller kommunerne.
 Lovforslaget har været sendt til udtalelse hos følgende organisationer:
De danske Landboforeninger, Danske Husmandsforeninger, Landbrugsrådet,  

 Dansk Erhvervsgartnerforening, De samvirkende danske Frøavlerforeninger,  

 Dansk Frøhandlerforening, Brancheudvalget for Frø, Handelskammeret,  

 Forbrugerrådet, DAKOFO.
Forædlerforeningen for Vegetatur Formerede Planter,  

 Sammenslutningen af Danske Sortsejere af korn og Foreningen af Danske  

 Stammeejere af Mark- og Havefrø.
Bemærkninger til lovforslagets enkelte bestemmelser Til § 1 § 1 svarer med de nedenfor angivne undtagelser til §§ 1-3 i den gældende  

 lov om frø, såsæd, læggekartofler og planter, jf. bilag 1.
 Endvidere er bestemmelserne i § 1 i lov om handel med kartofler (jf. bilag  

 2) om fastsættelse af kvalitetsnormer for spisekartofler indarbejdet i § 1.
 Der er af De Europæiske Fællesskaber fastsat følgende forskrifter, der er  

 omfattet af den gældende lov om handel med frø, såsæd, læggekartofler og  

 planter og dermed også af lovforslaget:
- rådsdirektiv af 14. juni 1966 om handel med bederoefrø (66/400/EØF) - rådsdirektiv af 14. juni 1966 om handel med foderplanter og frø af  

 foderplanter (66/401/EØF) - rådsdirektiv af 14. juni 1966 om handel med såsæd (66/402/EØF) - rådsdirektiv af 14. juni 1966 om handel med læggekartofler (66/403/EØF) - rådsdirektiv af 14. juni 1966 om handel med forstligt  

 formeringsmateriale (66/404/EØF) - rådsdirektiv af 30. juni 1969 om handel med frø af olie- og spindplanter  

 (69/208/EØF) - rådsdirektiv af 29. september 1970 om den fælles sortsliste over  

 landbrugsplantearter (70/457/EØF) og - rådsdirektiv af 29. september 1970 om handel med grønsagsfrø  

 (70/458/EØF), alle med senere ændringer.
 Med hjemmel i § 1, stk. 2, i den gældende lov er udstedt  

 Landbrugsministeriets bekendtgørelse nr. 781 af 13. december 1989 om planter.  

 Denne ordning er en ren dansk godkendelses- og kontrolordning, der har til  

 formål at sikre sundt dansk plantemateriale.
 De gældende nationale kvalitetsnormer for spise- og læggekartofler er  

 indeholdt i Plantedirektoratets bekendtgørelse nr. 527 af 6. juli 1990 om  

 kartofler.
 De bemyndigelser til landbrugsmisteren, der er indeholdt i § 1, svarer til  

 de hidtil gældende bemyndigelser med følgende undtagelser.
Bestemmelsen i § 1, stk. 2, nr. 8, om offentliggørelse af kontrol- og  

 analyseresultater er indføjet for at kunne øge effekten af de fastsatte  

 kvalitetsregler.
Det vurderes særligt at have betydning at kunne orientere om  

 resultaterne af kontrollen med overholdelse af kvalitetsbestemmelserne for  

 spisekartofler.
Tilsvarende er der interesse for orientering om kontrol- og  

 analyseresultater på korn- og frøområdet.
Det bemærkes, at en tilsvarende  

 hjemmel til offentliggørelse af kontrol- og analyseresultater findes i § 22,  

 stk. 3, i lov nr. 340 af 26. juni 1975 om foderstoffer.
Der henvises i øvrigt  

 til de almindelige bemærkninger.
 Bestemmelsen omtaler endvidere offentliggørelse af resultaterne fra den  

 officielle sortsafprøvning, jf. de almindelige bemærkninger.
Bestemmelsen i § 1, stk. 2, nr. 9 svarer til § 1, stk. 1, nr. 4, i den  

 gældende lov, men det foreslås præciseret, at gebyrer kan anvendes til hel  

 eller delvis dækning af omkostningerne ved administrationen af loven og de  

 forskrifter, der fastsættes med hjemmel i loven.
Der henvises i øvrigt til de  

 almindelige bemærkninger.
 De bemyndigelser til landbrugsministeren der videreføres uændret er  

 udmøntet i bekendtgørelser, der er nævnt i bemærkningerne til § 6, stk. 3.
Til § 2 § 2 er ny, men svarer til tilsvarende bestemmelser i en række andre  

 kontrollove under Landbrugsministeriet, f.eks. §§ 4 og 5 i lov nr. 190 af 9.  

 maj 1984 om planteskadegørere og § 22, stk. 2 i lov nr. 340 af 26. juni 1975  

 om foderstoffer.
Til § 3 Stk. 1 er nyt og tilsigter at skabe grundlag for, at landbrugsministeren,  

 og på dennes vegne Plantedirektoratet, kan autorisere private organisationer  

 og eventuelt enkeltpersoner til inden for nærmere fastsatte rammer og på  

 nærmere fastsatte betingelser at udøve offentlige kontrol- og  

 tilsynsfunktioner på ministerens ansvar.
 Det vil være en forudsætning for at meddele autorisation, at  

 Plantedirektoratet får fuld indsigt i den pågældendes udøvelse af de nævnte  

 funktioner på det offentliges vegne, at dette sker efter regler fastsat af  

 Plantedirektoratet, og at den pågældende ikke har personlig eller økonomisk  

 fordel af resultatet af udøvelsen af disse funktioner.
 Hvis disse forudsætninger er opfyldt, vil en autorisation opfylde kravet i  

 de EF-rådsdirektiver, der er nævnt i bemærkningerne til § 1, om, at en  

 foranstaltning skal træffes på statens ansvar, for den kan betegnes som  

 »offentlig«.
 Det bemærkes samtidig, at det i forbindelse med etableringen af det Indre  

 Marked i De Europæiske Fællesskaber må forudses, at en autorisation  

 (akkreditering) af bl.a. laboratorier til på det offentliges vegne at udføre  

 analyseopgaver vil få stigende betydning.
 § 3, stk. 2, er ny, men svarer til tilsvarende bestemmelser i andre love  

 under Landbrugsministeriet, f.eks. § 12 i lov nr. 190 af 9. maj 1984 om  

 planteskadegørere og § 8 i lov nr. 363 af 10. juli 1987 om økologisk  

 jordbrugsproduktion.
Til § 4 § 4 svarer til § 4 i den gældende lov.
Til § 5 § 5 er ny og bemyndiger landbrugsministeren til administrativt at meddele  

 bødeforlæg for overtrædelser af bestemmelser fastsat efter § 1 i loven.
 Bestemmelsen svarer til tilsvarende bestemmelser i lov nr. 340 af 26. juni  

 1975 om foderstoffer, lov nr. 41 af 26. januar 1977 om handel med gødning og  

 grundforbedringsmidler m.m. og lov nr. 414 af 13. juni 1990 om administration  

 af Det Europæiske Økonomiske Fællesskabs forordninger om markedsordninger for  

 landbrugsvarer m.m., der helt eller delvist administreres af  

 Plantedirektoratet.
 Ved gennemførelse af forslagets § 5 vil der herefter for hele  

 Plantedirektoratets kontrol- og analysevirksomhed være samme retsgrundlag for  

 behandling af overtrædelsessager.
Til § 6 Til stk. 3 Følgende bekendtgørelser vil indtil videre blive opretholdt:
- nr. 810 af 11. december 1987 om en sortsliste over landbrugsplanter, - nr. 458 af 21. juni 1990 om gebyr for sortlisteoptagelse, - nr. 445 af 22. juni 1989 om sædekorn, - nr. 219 af 24. maj 1985 om triticale, - nr. 656 af 21. oktober 1988 om markfrø, - nr. 657 af 21. oktober 1988 om grønsagsfrø, - nr. 150 af 31. marts 1981 om handel med forstligt formeringsmateriale, - nr. 281 af 3. maj 1989 om gebyr for kontrol med forstligt  

 formeringsmateriale, - nr. 781 af 13. december 1989 om planter, - nr. 610 af 19. september 1989 om gebyr for plantesundhedskontrol m.m.  

 og, - nr. 527 af 6. juni 1990 om kartofler.
