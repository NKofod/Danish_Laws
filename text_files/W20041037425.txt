 Pressenævnet  

 fandt, at bladet ikke havde godtgjort rigtigheden af oplysningerne om, at  

 klager snød skattevæsenet og var indblandet i økonomisk kriminalitet.
 Nævnet  

 fandt, at bladets oplysning om en navngiven persons medejerskab af klager var  

 korrekt på tidspunktet for offentliggørelsen, og der var derfor ikke grundlag  

 for genmæle.
Nævnet  

 fandt, at oplysningen om, at klagers direktør, skulle have relationer til  

 rockere, var forkert.
Da bladet efterfølgende havde korrigeret oplysningen,  

 fandt nævnet ikke, at der var grundlag for et genmæle på dette punkt.
 Nævnet  

 fandt, at udsagnene i den anden artikel om, at en navngiven person risikerede  

 at miste penge på klager, var udtryk for bladets vurdering i anledning af, at  

 et bolighus havde afbrudt samarbejdet med klager, og der var derfor heller  

 ikke  

 grundlag for genmæle på dette punkt  

.
Kendelse  

 fra Pressenævnet i sag 2003-6-163 BIBO Transport og Flytteservice A/S har klaget til Pressenævnet  

 over B.T.s afslag på genmæle i anledning af artikler bragt den 28. og  

 29.  

 oktober 2003.
I artiklen den 28. oktober 2003 hed det i en overskrift   

  

 Bokse-Brians firma snyder skattevæsenet  

  

   

 og i en underrubrik Sorte penge i massevis.
Sådan er virkeligheden i  

 bokse-Brians flyttefirma BIBO.
B.T. kan i dag afsløre, at BIBO er involveret  

 i  

 økonomisk kriminalitet.
 I artiklen hed det:
 Brian Nielsen har for godt en måned siden udtalt, at han ville  

 sælge sine aktier i det lyssky firma, efter at B.T. kunne afsløre, at  

 firmaets  

 direktør har tætte forbindelser til flere rockere.
Men ordene er ikke blevet til handling.
I sidste uge oplyste  

 Erhvervs- og Selskabsstyrelsen, at Brian Nielsen stadig står som medejer af  

 firmaet.
Han er også stadig bestyrelsesmedlem.
 Bokseren forklarer, at han har papir på, at han er ude af firmaet.  

 Han vil dog ikke vise dem til B.T.
Prøv at høre her.
Jeg er ude af det firma.
Jeg kunne aldrig finde  

 på at sige noget dårligt om det firma.
Jeg synes, at det har været et yderst  

 godt firma, og det er det stadig væk.
Også selvom der bliver  

 begået økonomisk kriminalitet? Det tror jeg heller ikke, at der gør.
 Ifølge B  

.  

  

 T.s  

 oplysninger er myndighederne i fuld gang med at kulegrave flyttefirmaet, og  

 hos  

 Køge Politi er man ikke i tvivl.
Ikea stor kunde Det her ligner sorte penge, siger leder af Bande &  

 Gadegruppen i Køge Politi, Peder Due.
BIBOs største kunde er bolighuset Ikea.
Firmaet transporterer  

 senge, sofaer og reolsystemer for Ikeas kunder.
Det er bare ikke alle  

 kørslerne, der bliver oplyst til skattevæsenet.
 Det håndfaste bevis på, at Bokse-Brians firma er dybt involveret  

 i ulovligheder, er en varebil med BIBOs logo.
 BIBO kan ikke undgå at kende til svindlen, da alle kørsler går  

 gennem BIBOs skranke i Ikea.
Bilen kører med Ikea-møbler, men det ved skattevæsenet bare  

 ikke.
Den er nemlig registreret i et konkursramt firma.
Og det betyder, at de  

 penge, firmaet tjener på kørslerne, ikke behøver at blive registreret hos  

 skattevæsenet.
I juli måned i år blev bilen solgt fra et konkursbo til et  

 is-firma, der hedder Danmark XIKS.
Firmaet sælger ismaskiner, og direktøren  

 er  

 den 20-årige pakistaner U, der trods sin unge alder er særdeles velkendt hos  

 politiet.
U er bl.a. dømt for vold, afpresning, røveri, hæleri og ulovlig  

 våbenbesiddelse.
Derudover er han prøveløsladt.
Nægter Men isfirmaet har bare glemt at omregistrere bilen.
Det  

 hemmelige ejerforhold betyder altså, at alle de penge den blå kassevogn kører  

 ind for BIBO uden problemer kan ryge direkte i lommen.
U benægter, at han har noget som helst med BIBO at gøre.
Han  

 forklarer, at han har lånt bilen ud til en anden pakistaner, som arbejder for  

 BIBO.
U oplyser også, at han ikke tjener nogle penge på bilen.
Hvordan har du det med, at  

 bilen kører sort? Jeg er lidt overrasket over det.
Jeg skal lige snakke med ham  

 om, hvad fanden han har gang i. Direktøren for BIBO, Thomas Sørensen, forklarer helt modsat, at  

 lastbilen tilhører en vognmand, som har kørt for BIBO i et stykke tid.
Til spørgsmålet om, hvorvidt BIBO har tjent sorte penge, svarede  

 Thomas Sørensen i sidste uge: Nej, det har vi ikke.
Det kan jeg  

 garantere. Men efter at B.T. i går forlagde ham vores oplysninger, har  

 direktøren modereret sine udtalelse.
Nu siger han: Jeg har sat nogle  

 ting i  

 gang.
Jeg skal have undersøgt forholdene nærmere.
Jeg kan garantere, at BIBO  

 ikke er involveret i noget med sorte penge, men jeg kan ikke garantere for de  

 vognmænd, som vi har tilknyttet. Thomas Sørensen kan heller ikke afvise, at BIBO har lavet aftaler  

 om sort kørsel, før han tiltrådte som direktør for cirka en måned  

 siden. I en tekstboks i artiklen hed det med fede typer Flyttefirmaet  

 BIBO er rodet ind i økonomisk kriminalitet.
Der bliver nemlig kørt sort, når  

 folks nyindkøbte møbler skal hjem fra Ikea.
 Til artiklen var endvidere knyttet en rubrik med overskriften   

  

 Sagen kort  

  

 , hvori det hed:
B.T. kunne for nylig afsløre, at én af BIBOs stiftere, Bo  

 Hansen har tætte relationer til en række rockere.
Det fik boksestjernen Brian  

 Nielsen til at meddele, at han trækker sig fra flyttefirmaet.
I kølvandet på  

 afsløringen trak BIBO-stifterne Bo Hansen og André Pedersen sig som ejere og  

 bestyrelsesmedlemer for firmaet.
Flyttefirmaet kører også for Jysk og Coca Cola. Artiklen var endvidere ledsaget af et billede af en flyttebil  

 uden for IKEA, hvortil der var knyttet teksten: LYSSKY AFFÆRE:  

 Lastbilen på  

 billedet kører for flyttefirmaet BIBO.
Men når kunderne fra Ikea betaler for  

 at  

 få deres varer bragt hjem med bilen, får skattefar ikke sin andel af pengene.  

 Bilen kører nemlig sort, og det sker, selv om alle kørslerne ekspederes via  

 BIBOs skranke i varehuset.
 Den 29. oktober 2003 bragte B.T. en artikel med overskriften   

  

 Bokse-Brian risikerer at miste millioner  

  

   

 og underrubrikken Bokse-stjernens Brian Nielsens BIBO-eventyr kan give  

 ham en  

 alvorlig økonomisk øretæve.
 I artiklen hed det:
 Flyttefirmaet har nemlig mistet en af deres allerstørste  

 kunder, Ikea.
Bolighuset har meddelt, at de har fyret BIBO.
Det er sket efter,  

 at B.T. igennem længere tid har haft spot på det lyssky firma.
B.T. har  

 blandt  

 andet kunnet afsløre, at en af firmaets stiftere har tætte rocker-relationer.  

 Og i går kom det frem, at firmaet er involveret i økonomisk kriminalitet.
 Fungerende direktør for Ikea Danmark, Peter Steenberg, begrunder  

 fyringen således: Grundet mistillid til det fremtidige samarbejde har  

 Ikea  

 valgt med virkning fra på mandag at erstatte BIBOs kørsler fra vores  

 varehuse  

 med en anden leverandør.
Bokse-Brian har ifølge B.Ts oplysninger betalt et millionbeløb  

 for aktierne i BIBO, og Ikeas beslutning om at ophæve samarbejdet kan meget  

 vel  

 true flyttefirmaets liv.
Og derved er Brian Nielsens millioner på spil.
Selv hævder bokseren, at han allerede er ude af BIBO.
Men da  

 B.T. igen i går tjekkede hans oplysninger med Erhvervs- og Selskabsstyrelsen,  

 stod Brian Nielsen stadig registreret som medejer og bestyrelsesmedlem i det  

 tvivlsomme flyttefirma.
Brian Nielsen er tydeligvis ophidset over, at sandheden om BIBO  

 er kommet frem.
Da B.T. i går ringede til bokseren for at få en udtalelse om  

 hans frygt for at miste sine millioner, var han skummende af raseri, men  

 havde  

 ellers ingen kommentarer.
Det er godt en måned siden, at Brian Nielsen for  

 første gang annoncerede, at han ville af med aktierne i BIBO.
Men aktierne  

 har  

 altså endnu ikke skiftet hænder, og det kan være et tegn på, at firmaet  

 mangler  

 penge.
 Den kendte skatteekspert, Preben Berthelsen, fra firmaet Timetax  

 har ikke set Brian Nielsens aftaler med BIBO, men siger alligevel: Det  

 kunne  

 se ud som om, der er kapitalmangel i BIBO, så Brian Nielsen kan få problemer  

 med at få sine penge ud af selskabet.
Trods gentagne forsøg har det ikke været muligt at få en  

 kommentar fra BIBOs direktør, Thomas Sørensen. Den 31. oktober 2003 bragte B.T. på side 2 en rubrik med følgende  

 indhold:
B.T. præciserer B.T. skrev den 28.10., at BIBOs direktør har relationer til  

 flere rockere.
Der skulle have stået tidligere direktør.
Det drejer sig  

 nemlig  

 ikke om den nuværende direktør Thomas Sørensen.
Det er derimod  som det  

 fremgik andet steds i artiklen  Bo Hansen, direktør indtil for en måned  

 siden,  

 stifter og tidligere medejer af BIBO samt fortsat tilknyttet virksomheden,  

 der  

 har relationer til flere rockere. Ved breve af 29. og 31. oktober samt 28. november 2003 anmodede  

 BIBO om genmæle i forhold til oplysningerne om,  

  

 at  

 en nærmere omtalt  

 flyttebil kører for BIBO uden at opgive indtægterne til skattevæsenet,  

  

 at  

 BIBO snyder skattevæsenet og er indblandet i økonomisk kriminalitet,  

  

 at  

 myndighederne har indledt en kulegravning af firmaet,  

  

 at  

 selskabets  

 ejerforhold og bestyrelse ikke er ændret,  

  

 at  

 selskabets direktør har  

 relationer til rockere,  

  

 og at  

 den tidligere bokser Brian Nielsen  

 risikerer at miste sine penge i selskabet.
 Ved breve af 30. oktober, 3. november, 4. december 2003 afviste  

 B.T. at bringe et genmæle.
BIBO har oplyst, at den flyttebil, der omtales i artiklen den  

 28. oktober 2003, ikke har tilknytning til selskabet.
B.T.s  

 dokumentation for,  

 at BIBO skulle snyde skattevæsenet og være involveret i økonomisk  

 kriminalitet,  

 hviler på det løsrevne citat Det her ligner sorte penge fra  

 kriminalassistent  

 Peder Due.
Citatet bygger på en række antagelser, som BIBO klart over B.T.  

 har  

 afvist som ukorrekte.
BIBO har videre anført, at det er ikke korrekt, at der foregår  

 et samarbejde mellem flere myndigheder for at undersøge BIBO.
BIBO har  

 indhentet dokumentation fra en række myndigheder, der bekræfter, at der  

 hverken  

 er verserende sager mod selskabet eller samarbejder om at kulegrave  

 selskabet.  

 Desuden har myndighederne understreget, at de har tavshedspligt og ikke har  

 udtalt sig til B.T.
 BIBO har yderligere anført, at oplysningen om, at man ikke har  

 ændret på selskabets ejerforhold og sammensætning af bestyrelsen, er forkert.  

 BIBO iværksætte i begyndelsen af oktober 2003 de nødvendige tiltag for at  

 ændre  

 ejerkredsen, og ændringerne blev den 28. oktober 2003 sendt til Erhvervs- og  

 Selskabsstyrelsen  

 til registrering.
 BIBO har endelig anført, at B.T. har bragt forkerte oplysninger  

 om, at selskabets direktør har relationer til rockere, og at den tidligere  

 bokser Brian Nielsen risikerer at miste sine penge i selskabet.
B.T. har anført, at man har bragt korrekte oplysninger om,  

  

 at  

 den omtalte flyttebil er tilknyttet BIBO,  

  

 at  

 BIBO snyder skattevæsenet  

 og er involveret i økonomisk kriminalitet,  

  

 og at  

 myndighederne kulegraver  

 selskabet.
Peder Due har ikke anfægtet, at han har udtalt sig til B.T. som  

 citeret.
Han har endvidere udtalt: Jeg kan bekræfte, at Køge Politi,  

 Glostrup  

 Politi og Told & Skat har bidraget med oplysninger til at kortlægge  

 BIBOs  

 forhold.
Udtalelsen blev ikke bragt i bladet, men indhentet for at  

 underbygge,  

 at bladets fremstilling var korrekt.
Peder Due havde adgang til de relevante  

 oplysninger, og det er uden betydning, om han havde mandat til at udtale sig.  

 Der er ikke lagt afstand til bladets artikler i udtalelserne fra diverse  

 myndigheder, der fremgår af de dokumenter, som klageren har fremlagt.
 B.T. har videre anført, at der den 28. oktober 2003 ikke var  

 oplysninger i Erhvervs- og selskabsstyrelsen om de ændrede ejerforhold, og  

 oplysningen om registreringen af Brian Nielsen var således korrekt.
 B.T. har oplyst, at man den 29. og 31. oktober 2003 har rettet  

 den forkerte oplysning om, at BIBOs nuværende direktør, Thomas  

 Sørensen, skulle  

 have relationer til rockere.
 B.T. har endelig anført, at udsagnet om, at Brian Nielsen risikerer  

 at miste sine penge, ikke er en oplysning af faktisk karakter, men alene  

 bladets vurdering, og der er derfor ikke grundlag for et genmæle på dette  

 punkt.
I sagens behandling har følgende nævnsmedlemmer deltaget:  

 Niels Grubbe, David Trads, Kaare R.
Skou og  

 Kirsten Dyregaard.
 Pressenævnet udtaler:
Udsagnene i artiklen den 28. oktober 2003 om, at BIBO snyder  

 skattevæsenet og er indblandet i økonomisk kriminalitet hænger sammen med  

 omtalen af en flyttebil, som ifølge oplysninger i artiklen kører for BIBO,  

 uden  

 at indtægterne opgives til skattevæsenet, og med kriminalassistent Peder Dues  

 udtalelse: Det her ligner sorte penge.
Oplysningen om, at  

 myndighederne er i  

 gang med at kulegrave BIBO, har blandt andet baggrund i en udtalelse, som  

 kriminalassistent Peder Due er fremkommet med over for B.T.
Nævnet finder  

 ikke,  

 at B.T. har godtgjort, at de bragte oplysninger er utvivlsomt korrekte, og  

 BIBO  

 har derfor krav på genmæle, jf. medieansvarslovens § 36, stk. 1.
 BIBO har oplyst, at anmeldelse om ændring af selskabets registrering  

 blev sendt til Erhvervs- og Selskabsstyrelsen den 28. oktober 2003. Herefter  

 lægger Pressenævnet til grund, at oplysningen i artiklen samme dag om, at  

 Brian  

 Nielsen i ugen før ifølge registreringen i Erhvervs- og Selskabsstyrelsen  

 stadig stod som medejer af BIBO, var korrekt, og at registreringen var  

 uændret,  

 da artiklen blev bragt den 28. oktober 2003. Der er derfor ikke grundlag for  

 genmæle på dette punkt.
Oplysningen om, at BIBOs direktør, Thomas Sørensen, skulle have  

 relationer til rockere, er forkert.
Da B.T. den 31. oktober 2003 har  

 korrigeret  

 oplysningen, finder nævnet ikke, at der er grundlag for et genmæle på dette  

 punkt.
 Nævnet finder, at udsagnene i artiklen den 29. oktober 2003 om,  

 at Brian Nielsen risikerer at miste penge på BIBO, er udtryk for bladets  

 vurdering i anledning af, at Ikea havde afbrudt samarbejdet med BIBO, og der  

 er  

 derfor heller ikke grundlag for genmæle på dette punkt.
 BIBO er herefter berettiget til efter påkrav at få optaget  

 følgende genmæle, jf. medieansvarslovens § 39:
Genmæle Den 28. oktober 2003 bragte B.T. en omtale af, at en nærmere  

 angivet flyttebil kører for BIBO, uden at indtægterne opgives til  

 skattevæsenet, og at selskabet således snyder skattevæsenet og er involveret  

 i  

 økonomisk kriminalitet.
Samtidig blev det oplyst, at myndighederne kulegraver  

 selskabet.
Heroverfor meddeles det,  

  

 at  

 den omtalte flyttebil ikke kører  

 for BIBO,  

  

 at  

 BIBO ikke har noget udestående med skattevæsenet og ikke er  

 involveret i økonomisk kriminalitet,  

  

 og at  

 der ikke af myndighederne er  

 indledt en kulegravning af selskabet.
BIBO Transport og Flytteservice A/S. Afgjort den 18. maj 2004.
