Nr BTB 115 Betænkning over Forslag til folketingsbeslutning om at flytte  

 administrationen af tipsmidler til ungdomsorganisationer fra DUF til  

 Undervisningsministeriet   

 Nr B 115 1996-97, 1. samling Afgivet af Uddannelsesudvalget Afgivet: 19970513 Udvalget har behandlet beslutningsforslaget i nogle møder.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Enhedslistens og  

 Centrum-Demokraternes medlemmer af udvalget) beslutningsforslaget til  

forkastelse.
Et mindretal inden for flertallet (Venstres og Det Konservative  

 Folkepartis medlemmer af udvalget) kan på det foreliggende grundlag ikke  

 støtte beslutningsforslaget, da det vil være usagligt og forkert at udtage et  

 enkelt tilskudsområde og ændre afgørende på administrationen heraf, når der i  

 kølvandet på pengestrømsanalyserne er lagt op til en bredere drøftelse af  

 hele tips- og lottoområdet i efteråret.
Alene af den grund kan  

 beslutningsforslaget ikke støttes.
Venstre og Det Konservative Folkeparti er  

 i øvrigt af den opfattelse, at den senere tids negative fokusering på  

 tilskudsgivningen på DUF-området snarere bunder i pengerigelighed end i  

 administrative fejl og mangler.
Et mindretal (Socialistisk Folkepartis medlem af udvalget) vil  

 stemme hverken for eller imod beslutningsforslaget ved 2. behandling.  

 Socialistisk Folkeparti er i princippet enig i, at administrationen af  

 tipsmidler bør flyttes fra Dansk Ungdoms Fællesråd (DUF) til  

 Undervisningsministeriet, men da man nu står over for en samlet løsning på  

 tipsområdet, mener Socialistisk Folkeparti, at denne bør afventes.  

 Socialistisk Folkeparti har længe arbejdet for at sikre en mere gennemskuelig  

 og sikker forvaltning af disse midler og har noteret sig, at der generelt er  

 enighed om at forbedre administrationen, og at dette spørgsmål kommer til at  

 indgå i en samlet drøftelse af tipsmidlernes anvendelse.
Socialistisk  

 Folkeparti understreger derfor, at det er vigtigt, at en samlet stillingtagen  

 ikke igen skal vente på redegørelser og analyser, og opfordrer til, at der  

 snarest muligt i det nye folketingsår tages hul på denne diskussion.  

 Socialistisk Folkeparti lægger vægt på at undgå, at de efterhånden kolossale  

 beløb, der er til rådighed til fordeling, også i 1998 fordeles efter  

 retningslinjer og principper, der engang var hensigtsmæssige, men nu er  

 ganske utidssvarende i forhold til pengerigeligheden.
 Et andet mindretal (Dansk Folkepartis medlem af udvalget)  

 indstiller beslutningsforslaget til vedtagelse uændret.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
