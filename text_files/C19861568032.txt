 Gennem de seneste 10 år er der sket en jævn stigning i anmeldelser af  

 arbejdsbetingede lidelser til arbejdstilsynet og sikringsstyrelsen fra mindre  

 end 1000 i 1975 til over 7000 i 1984.
 Selvom det totale antal arbejdsbetingede sygdomme er ukendt, tyder skøn  

 over hyppigheden af f.eks. erhvervsbetinget høretab og cancer på, at den  

 reelle forekomst er større end antallet af anmeldte tilfælde (* 1). En række  

 forhold ved anmeldemønstret peger i samme retning:
 - i 1983 og 1984 modtog arbejdstilsynet kun anmeldelser fra ca. 20 procent  

 af samtlige praktiserende læger og speciallæger, og halvdelen af  

 anmeldelserne stammede fra kun 3 procent af lægerne (* 1).
 - for anmeldelser fra hospitalsafdelinger er der konstateret påfaldende  

 store regionale forskelle i anmeldelsesfrekvensen (* 1).
 - oplysningskampagner om reglerne og procedurer for anmeldelse har haft en  

 udtalt effekt på frekvensen af anmeldelser i de egne af landet, hvor sådanne  

 har været gennemført (* 1).
 - læger synes ikke i tilstrækkeligt omfang at være opmærksomme på pligten  

 til anmeldelse af erhvervssygdomme i forbindelse med dødsfald (* 2).
 Der foreligger såvidt vides ikke tilsvarende opgørelser for tandlæger, men  

 sundhedsstyrelsen antager, at tilsvarende forhold gør sig gældende på dette  

 område.
I følge lovgivningen (* 3) (* 4) er læger og tandlæger forpligtet til at  

 anmelde sygdomme, hvor der enten foreligger arbejdsbetinget sygdom eller blot  

 er mistanke herom.
I forbindelse med ligsyn har læger endvidere pligt til at  

 foretage indberetning, når det antages, at dødsfaldet kan skyldes en  

 erhvervssygdom (* 5).
ARBEJDSBETINGEDE SYGDOMME anmeldes til arbejdstilsynet og  

 sikringsstyrelsen på en blanket, som fra 01.07.1986 er fælles for de to  

 institutioner.
Anmeldelse af høreskader foregår dog efter aftale med landets  

 hørecentraler på en særlig blanket, hvor et audiogram kan påføres.
I forbindelse med ændringen af anmeldeordningen har socialministeriet  

 udsendt en ny bekendtgørelse om anmeldepligten.
Desuden har direktoratet for  

 arbejdstilsynet og sikringsstyrelsen udarbejdet en vejledning til brug for  

 anmeldende læger og tandlæger.
Bekendtgørelsen og vejledningen vedlægges til  

 orientering.
 Anmeldelse af arbejdsbetingede lidelser skal foretages i følgende  

 tilfælde:
- ved sygdomme der er anerkendt som erhvervssygdomme d.v.s. de såkaldte  

 listesygdomme jvf. bilag til sikringsstyrelsens bekendtgørelse (* 6) - ved sygdomme i øvrigt, hvor der blot formodes at være en arbejdsbetinget  

 baggrund.
Arbejdstilsynets behandling af anmeldelserne har først og fremmest  

 profylaktisk sigte.
Anmeldelse vil derfor før eller senere medføre en nærmere  

 udredning af forholdene på arbejdspladsen. Ønsker om anonymitet for den  

 pågældende patient vil blive respekteret i forbindelse med sådanne tilsyn.
Sikringsstyrelsens behandling vedrører erstatningsforhold.
Kun ved  

 anmeldelser, hvor der er fremsat ønske om rejsning af erstatningssag, vil der  

 ske en behandling af sagen i sikringsstyrelsen.
Under behandling af disse  

 sager vil anonymitet ikke kunne opretholdes.
INDBERETNING AF DØDSFALD skal i følge ligsynsloven foretages, når der er  

 grund til at antage, at dødsfaldet kan skyldes en erhvervssygdom omfattet af  

 loven om arbejdsskadeforsikring.
Indberetningen foretages til politiet i  

 følge vejledningen på dødsattesten.
Anmeldelse medfører, at der udføres  

 retslægeligt (medico-legalt) ligsyn med mindre embedslægen finder, at  

 dødsårsagen er tilstrækkeligt klarlagt.
 Indberetning til politiet fritager ikke lægen for pligten til at foretage  

 anmeldelse til direktoratet for arbejdstilsynet/sikringsstyrelsen.
Sundhedsstyrelsen skal på baggrund af den formodede underrapportering af  

 arbejdsbetingede sygdomme henstille, at landets læger og tandlæger er  

 opmærksomme på muligheden for arbejdsbetingede lidelser blandt deres  

 patienter.
Anmeldelse skal som anført foretages både ved sygdomstilfælde og  

 dødsfald, hvor der er mistanke om eller dokumentation for en arbejdsbetinget  

 lidelse.
Anmeldelse bør ordentligvis foretages så tidligt i sygdomsforløbet  

 som muligt.
 Evt. tvivlsspørgsmål kan søges afklaret ved henvendelse til direktoratet  

 for arbejdstilsynet, tlf. 01 - 18 00 88 eller sikringsstyrelsen, tlf. 01 - 29  

 95 33.
Søren K.
Sørensen /Nils Rosdahl (* 1) Arbejdstilsynet december 1985 i skrivelse til sundhedsstyrelsen.
(* 2) Mosbech H.
Anmeldelsespraksis for arbejdsbetingede lidelser og  

 ulykker ved udstedelse af dødsattester.
Ugeskrift for Læger 1985, 147: 901 -  

 3.
 (* 3) Arbejdsministeriets bekendtgørelse nr. 318 af 2. november 1964 om  

 lægers anmeldelse af erhvervssygdomme.
 (* 4) Socialministeriets bekendtgørelse nr. 148 af 30. marts 1978 om  

 lægers og tandlægers pligt til at anmelde arbejdsbetingede sygdomme til  

 sikringsstyrelsen.
 (* 5) Lov nr. 279 af 26. maj 1976 om ligsyn m.v. § 3, stk. 1.
 (* 6) Sikringsstyrelsens bekendtgørelse nr. 695 af 29. december 1984 om  

 fortegnelse over erhvervssygdomme i medfør af lovgivning om  

 arbejdsskadeforsikring (Revideret udgave kan ventes i nærmeste fremtid).
