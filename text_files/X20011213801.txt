Ligningsrådets afgørelse  

 vedrørende periodisering af erstatning for  

 landbrugsbesætning En svineproducent, der drev en produktion på samlet ca. 2000  

 søer og smågrise, fik konstateret smitte med den multiresistente  

 Salmonella Tyhimurium DT 104. Besætningen måtte slagtes, og der  

 blev af Fødevaredirektoratet pålagt sanering af ejendommene.
 Svineproducenten planlagde at indsætte og opbygge en tilsvarende  

 svineproduktion efter saneringen.
Der blev således forventet et ekstraordinært  

 besætningssalg i regnskabsåret A med DKK 4,6 mio., således  

 at der ikke ville være nogen besætning på  

 statustidspunktet.
Dette medførte, efter den nedskrevne værdi af  

 stam- og handelsbesætning var fratrukket, en skattemæssig  

 fortjeneste på ca.
DKK 2,8 mio. i regnskabsåret A.
Omvendt skulle der i efterfølgende regnskabsår B  

 indkøbes ny besætning, hvilket, efter nedskrivning til  

 normalhandelsværdi og nedskrivning i øvrigt, ville  

 medføre et fradrag på ca.
DKK 2,8 mio. i regnskabsåret  

 B.
Disse forskydninger i indkomsten ville isoleret set medføre en  

 skattebetaling på ca. 32% af DKK 2,8 mio i alt ca.
DKK 900.000.
 Som følge heraf anmodede revisor, på svineproducentens vegne,  

 om en udskydelse af indtægtsførelsen af fortjenesten ved  

 besætningssalget.
Ligningsrådets afgørelse Under hensyntagen til den hidtidige praksis vedrørende  

 periodisering af branderstatning, fandt Ligningsrådet, at  

 ansøgningen kunne imødekommes.
 Ligningsrådet vedtog dog samtidig, at en sådan periodisering  

 af erstatningssummer for husdyrbesætninger ikke kan forventes  

 imødekommet for fremtidige sager, da der ikke er hjemmel hertil.  

 Ansøgninger indsendt efter den 3. august 2001 kan således ikke  

 forventes imødekommet.
 Ligningsrådet anmodede på denne baggrund Told- og  

 Skattestyrelsen om at ændre dette i Ligningsvejledningen for 2001.
