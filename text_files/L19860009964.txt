 I tilslutning til udenrigsministeriets bekendtgørelser nr. 89 af 3.  

 oktober 1977 og nr. 61 af 9. august 1978, Lovtidende C, meddeles det, at der  

 ved noteveksling i Nairobi den 16. maj og den 29. juli 1986 er indgået en  

 overenskomst mellem Danmark og Kenya, ifølge hvilken den danske regering i  

 årene 1986-1990 yder et beløb på 23.400.000 kroner foruden personalebistand  

 til kloakeringsarbejder i Homa Bay, Isiolo, Busia og Nyahururu.
 Formålet med overenskomsten er at yde teknisk og finansiel bistand til  

 etablering af sanitære installationer, som kan bortlede spildevand fra  

 tætbefolkede beboelsesområder til kloakværker, der allerede er bygget med  

 dansk bistand.
