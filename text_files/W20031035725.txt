Medeksproprierede  

 landzone arealer, der ikke er omfattet af  

 lokalplan, kan på grund af beliggenhed erstatningsfastsættes som byzone.
Når  

 der ydes erstatning baseret på byzonepriser, er der kun grundlag for  

 herudover  

 at give erstatning for landbrugsmæssige ulemper, hvis erstatningen for disse  

 ulemper sammen med en erstatning baseret på den landbrugsmæssige værdi, ville  

 have ført til en højere erstatning.
Ekspropriation af arealer udlagt til offentlig formål i  

 henhold til lokalplan Torsdag den 24. april 2003 kl. 9,30  

 samledes  

 overtaksationskommissionen på ejendommen Lånumvej 2, Stoholm.
Til stede var formanden, kommissarius Torben Bjerre, de af  

 Trafikministeriet udnævnte faste medlemmer af kommissionen, borgmester Holger  

 Hedegaard, Vinderup, og fabriksarbejder Kjeld Justesen, Svenstrup, samt  

 gårdejer Niels Jørgen Kristensen, Aalestrup, der sammen med centerleder Frede  

 Hessel, Aalestrup af formanden er udtaget fra den af Viborg Amtsråd  

 udarbejdede  

 liste over amtskommunale medlemmer af overtaksationskommissionen.
Frede  

 Hessel  

 havde meldt forfald.
 Landinspektør Torben Andersen, der er udpeget til at bistå  

 kommissionen, var mødt.
Protokollen førtes af fuldmægtig Karen Buskgaard.
Der  

 foretoges:
OTAX 3/2003 Overtaksation i  

 anledning af Fjends Kommunes ekspropriation i henhold til lokalplanerne  

 03.B.12.01 og 03.F.02.02 Der fremlagdes ankebegæring af 20. februar 2003 fra ejeren  

 af matr. nr. 3a Smollerup By, Smollerup, Hans Jørgen Jensen, og udskrift af  

 taksationskommissionens forhandlingsprotokol vedrørende  

 taksationsforretningen  

 den 7. januar 2003 med deri nævnte bilag.
Desuden fremlagdes et brev af 16.  

 april 2003 fra advokat Niels Wulff, Viborg, til overtaksationskommissionen,  

 hvori redegøres for ejerens erstatningskrav.
 Ejeren, Hans Jørgen Jensen, mødte sammen med advokat Niels  

 Wulff.
 For Fjends Kommune mødte Finn Smedskjær, Ida Thybo Jensen og  

 Tina Guldberg.
Kommissionens formand spurgte, om nogen havde kendskab til  

 forhold, der kunne medføre inhabilitet for et eller flere medlemmer eller for  

 den udpegede landinspektør.
Det var ikke tilfældet.
 Mødet indledtes med en besigtigelse af forholdene på  

 ejendommen, hvor parterne fik lejlighed til at udtale sig.
 For ejeren nedlagde advokat Niels Wulff påstand om en  

 erstatning på 25,50 kr. pr. m2  

 for hele det afståede areal, svarende  

 til en samlet erstatning på 1.771.230 Til støtte herfor anførte han for så  

 vidt  

 angår de 23.100 m2, der afstås til boligformål, at kommunen ved  

 salg fra arealet af 13 byggegrunde på hver 1.100 m2  

 kan opnå en  

 indtægt på 2.214.200 kr. opgjort således:
9 grunde a 1.100 m2  

 til kr. 150,00 pr. m2 kr. 1.485.000,00 4 grunde a 1.100 m2  

 til kr. 135,00 pr. m2 kr. 594.000,00 13 byggemodningsbidrag (13 x kr. 10.400,00) kr. 135.200.00 Samlet provenu kr. 2.214.200,00 Kommunens udgifter til udstykning/byggemodning fastsættes  

 skønsmæssigt til 125.000 kr. pr. grund, i alt 1.625.000 kr.
Dette medfører et  

 nettoprovenu på 589.200 kr. svarende til 25,50 kr. pr. m2.
For så vidt angår de 43.200 m2, der afstås til  

 fritids- og kulturcenter, og de medeksproprierede 3.160 m2  

 anførte  

 advokat Wulff, at erstatningen som udgangspunkt skal fastsættes til arealets  

 værdi som ved anvendelse til bebyggelse.
De ved lokalplanen fastsatte  

 begrænsede udnyttelsesmuligheder kan have en vis betydning for arealets  

 værdi,  

 men udfra en række hensyn bør erstatningen ikke fastsættes lavere end for det  

 andet eksproprierede areal.
Disse hensyn er opregnet i advokatens skriftlige  

 indlæg således:
"  

  

 at  

  

 lodsejeren driver jorder  

 erhvervsmæssigt, at  

  

 der ikke er mulighed for at købe erstatningsjord, at  

  

 indskrænkningen af lodsejerens ejendom tillige nødvendiggør en  

 reduktion af kvægbesætningen på grund af harmonikrav, at  

  

 jorden kan udnyttes intensivt, idet der er etableret  

 vandingsanlæg.
Endelig bør der ved  

 fastsættelse af erstatning tages hensyn til kommunens behov for at eje  

 arealerne.
Kommunen råder allerede over tilstrækkelige træningsfaciliteter i  

 forhold til de behov, der er herfor hos kommunens borgere." Fjends Kommunes repræsentanter påstod erstatningen fastsat  

 til et lavere beløb end bestemt ved taksationskommissionens kendelse, idet de  

 henviste til kommunens anbringender ved taksationsforretningen.
De fremlagde  

 et  

 skriftligt indlæg af 23. april 2003, hvori er anført kommunens bemærkninger  

 til  

 advokat Niels Wulffs skriftlige erstatningskrav af 16. april 2003. Efter  

 kommunens opfattelse er advokatens opgørelse over kommunens forventede  

 nettoprovenu behæftet med en del fejl, og det af advokaten anvendte  

 beregningsprincip kan ikke anvendes til beregning af købsprisen på råjord.  

 Hvis  

 advokat Wulffs beregningsprincip skal lægges til grund, skal der f.eks.  

 indregnes bidrag til vejanlæg, og arealer til vejudlæg skal fragå  

 salgsarealerne.
Det er imidlertid ikke markedsvilkårene på salgstidspunktet,  

 der er afgørende for, hvad kommunen kan købe råjorden til.
Erstatningen skal  

 fastsættes til handelsværdien på ekspropriationstidspunktet for en fornuftig  

 køber med kendskab til arealets udnyttelsesmuligheder.
 Med hensyn til arealet, der afstås til fritids- og  

 kulturcenter, oplyste kommunens repræsentanter, at arealet skal anvendes til  

 idrætsanlæg, og at der er et aktuelt behov for denne udvidelse af  

 idrætsarealerne i kommunen.
Kommissionen drøftede sagen og afsagde sålydende KENDELSE:
For så vidt angår det areal (delareal 2-1), der i lokalplan  

 nr. 03.B.12.01 er udlagt til boligformål, kan overtaksationskommissionen  

 tiltræde taksationskommissionens bemærkninger om grundlaget for  

 erstatningsfastsættelsen.
Overtaksations kommissionen kan ligeledes tiltræde  

 den af taksationskommissionen fastsatte arealpris på 19 kr. pr. m2  

 for det pågældende areal.
Delareal 2-2 er i lokalplan 03.F-02-02 udlagt til offentligt  

 formål (boldbane eller anden udbygning af fritidsaktiviteter). Arealet har  

 derfor ingen almindelig handelsværdi.
Som det følger af Højesterets dom af  

 11.  

 maj 1981 (UfR 1981.448) skal erstatningen i et sådant tilfælde fastsættes  

 efter  

 de muligheder og forventninger, der var knyttet til arealet, da det blev  

 inddraget i byzone.
På dette grundlag finder overtaksationskommissionen, at  

 erstatningen passende kan fastsættes til 15 kr. pr. m2  

 for det  

 pågældende areal.
 For så vidt angår det medeksproprierede areal (delareal  

 2-3), der ikke er omfattet af lokalplanerne, men fortsat ligger i landzone,  

 findes dette areal efter sin beliggenhed at burde vurderes som delareal 2-2,  

 og  

 erstatningen fastsættes ligeledes til 15 kr. pr. m2  

 for dette areal.
 Når der ydes arealerstatning baseret på byzonepriser, er der  

 kun grundlag for herudover at give erstatning for landbrugsmæssige ulemper  

 ved  

 arealafståelsen, hvis erstatningen for disse ulemper sammen med en  

 arealerstatning baseret på den land brugsmæssige værdi ville have ført til en  

 højere erstatning, og det er ikke tilfældet i den foreliggende sag.
Herefter bestemmes:
 Erstatningen fastsættes således:
For areal (23.100 m2  

 ) pr.  

 m2 19 kr.
For areal (46.360 m2  

 ) pr. m2 15 kr.
Renter 3,25% p.a. fra den 9. oktober 2002 Som godtgørelse for udgifter til advokatbistand tillægges  

 der ejeren 4.000  

 kr.
 Hermed afsluttedes forretningen.
T.  

 Bjerre Holger Hedegaard Kjeld Justesen Niels  

 Jørgen Kristensen /K.  

 Buskgaard Udskriftens rigtighed  

 bekræftes.
