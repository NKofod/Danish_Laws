Lejeaftaler tilrettelagt med henblik på  

 opnåelse af boligstøtte - boligydelseslån - rykning for  

 lån efter realkreditloven (Til samtlige kommuners boligstøttekontorer, til  

 samtlige sociale nævn og til Kommunedata I/S) Lejeaftaler tilrettelagt med henblik på  

 opnåelse af boligstøtte Der har i den seneste tid været omtalt eksempler  

 på annoncer vedrørende andelsboliger, der opfordrer til, at  

 pensionister, der ønsker at flytte ind i en andelsbolig, lader deres  

 børn købe andelen og leje boligen ud til forældrene med  

 henblik på, at forældrene kan få boligydelse som lejere  

 fremfor som andelshavere.
Efter § 30 i lov om individuel boligstøtte  

 udbetales boligydelse til lejere som tilskud.
Efter § 32 udbetales bolig  

 ydelse til pensionister, der er andelshavere i en privat andelsboligforening  

 med 40 pct. som tilskud og 60 pct. som lån.
 Boligstøttelovens regler om boligstøtte til  

 lejere er som udgangspunkt ikke til hinder for, at en lejer, der har lejet en  

 lejlighed af et familiemedlem, kan modtage boligstøtte hertil som  

 lejer.
 Hvis den leje, der er aftalt mellem parterne, er  

 væsentligt højere end den sædvanlige leje, kan kommunen  

 imidlertid som ved andre lejeforhold nedsætte lejen efter lovens  

 § 11, så der alene ydes boligstøtte til en normal leje for  

 sædvanlige lejligheder af tilsvarende størrelse.
På baggrund af de nævnte eksempler  

 vedrørende udlejning af andelsboliger skal By- og Boligministeriet  

 henlede kommunernes opmærksomhed på, at det i § 15 i lov om  

 individuel boligstøtte er fastsat, at en kommune i nærmere  

 angivne tilfælde kan afslå at yde boligstøtte eller yde  

 støtte med et nedsat beløb.
Det gælder bl.a., hvis  

 særlige forhold, f.eks. i forbindelse med ansøgerens  

 afståelse af sin hidtidige bolig og leje af den lejlighed, hvortil  

 boligstøtte søges, sandsynliggør, at lejeaftalen er  

 tilrettelagt med særligt henblik på opnåelse af  

 boligstøtte.
 Baggrunden for bestemmelsen er ifølge forarbejderne  

 hertil at give kommunerne mulighed for at hindre misbrug, når  

 forhold i forbindelse med lejeaftalens indgåelse indicerer, at aftalen  

 tilsigter  opnåelse af boligstøtte som et  

 primært formål.
Det er By- og Boligministeriets opfattelse, at  

 bestemmelsen kan anvendes, hvor det primære formål med en  

 lejeaftale ikke er at sikre lejeren en bolig, men at lejeren skal opnå  

 boligstøtte.
Ministeriet finder herunder, at bestemmelsen kan  

 anvendes, hvor det primære formål med aftalen er, at lejeren skal  

 kunne få boligsikring som lejer, eller at en lejer, der er pensionist,  

 skal opnå en højere boligydelse som lejer, end den  

 pågældende ville kunne få som andelshaver i samme  

 bolig.
 Ministeriet finder således, at en kommune kan yde  

 boligydelse med et nedsat beløb, hvis det er sandsynliggjort, at et  

 lejeforhold, hvor en pensionist lejer en andelsbolig, er tilrettelagt med det  

 primære formål, at pensionisten skal kunne få en  

 højere boligydelse som tilskud, end pensionisten ville kunne få,  

 hvis den pågældende selv havde købt andelen og boede i den  

 samme lejlighed som andelshaver.
Ministeriet finder i denne forbindelse ikke, at det under  

 alle omstændigheder vil være en betingelse for nedsættelse  

 af boligstøtten, at lejen er særligt høj.  

 Afgørende må efter ministeriets opfattelse være, om det  

 primære formål med lejeaftalen har været at opnå  

 boligstøtte eller forhøjet boligstøtte.
Dette vil typisk  

 kunne være tilfældet, hvor der er aftalt en særligt  

 høj leje, men vil også kunne forekomme i andre situationer,  

 herunder når formålet med lejeaftalen er at opnå  

 boligstøtte som lejer fremfor som andelshaver.
 Boligydelseslåns rykning for lån efter  

 realkreditloven.
 Efter § 38 i lov om individuel boligstøtte  

 skal kommunalbestyrelsen i visse tilfælde tillade, at et  

 skadesløsbrev eller ejerpantebrev, der er tinglyst på ejendommen  

 til sikkerhed for et boligydelseslån, rykker tilbage for lån, som  

 senere ydes efter reglerne i realkreditloven.
Det gælder når By- og Boligministeriet har modtaget en række  

 forespørgsler om, hvilke lån en kommune skal tillade rykning for  

 og herunder, om rykning for de såkaldte  

 "nedsparingslån" skal tillades.
 By- og Boligministeriet kan i den anledning oplyse, at  

 efter § 1 i realkreditloven gælder loven for realkreditinstitutter  

 og realkreditvirksomhed.
Realkreditinstitutter er her i landet registrerede  

 institutter, der driver realkreditvirksomhed efter realkreditloven.
Ved  

 realkreditvirksomhed forstås efter loven ydelse af lån mod  

 registreret pant i fast ejendom på grundlag af udstedelse af  

 realkreditobligationer.
 En kommune skal således efter  

 boligstøttelovens § 38 tillade rykning for sådanne  

obligationslån i det omfang, betingelserne i  

 boligstøttelovens § 38 nr. 1 eller nr. 2 i øvrigt er  

 opfyldt.
 Finanstilsynet har oplyst overfor By- og Boligministeriet,  

 at nedsparingslån kan ydes efter realkreditloven.
 Nedsparingslån kan imidlertid også ydes uden  

 at lånet er ydet efter realkreditloven.
 Det vil således bero på de konkret forhold, om  

 kommunalbestyrelsen skal tillade, at et boligydelseslån rykker tilbage  

 for et nedsparingslån.
Afgiften ved tinglysning af rykningen betales af  

 låntageren, jf.
Vejledning om individuel boligstøtte pkt.  

 11.2.
