 I medfør af § 1, stk. 3 og 8, § 2, stk. 1, §§ 4-6 og § 7, stk. 2, i lov  

 nr. 1 af 3. januar 1992 om statstilskud til dækning af udgifter til  

 kuldioxidafgift i visse virksomheder med et stort energiforbrug, som ændret  

 ved lov nr. 143 af 3. marts 1992, lov nr. 1018 af 19. december 1992 og lov  

 nr. 376 af 18. maj 1994 fastsættes:
Betingelser for tilskud § 1.  Der kan efter ansøgning gives tilskud til  

 dækning af udgifter til kuldioxidafgift i virksomheder, der er registreret  

 efter merværdiafgiftsloven (momsloven), og hvor afgiftsgrundlaget, jf. stk.  

 2, udgør over 3 pct. af virksomhedens refusionsgrundlag efter § 9, stk. 4-7,  

 i lov om kuldioxidafgift af visse energiprodukter (afgiftsloven). For  

 virksomheder, der er omfattet af afgiftslovens § 9 a, opgøres  

 refusionsgrundlaget under et, jf. dog § 9 a, stk. 2 og 3.
Stk. 2.  Afgiftsgrundlaget efter stk. 1 er  

 kuldioxidafgiften for virksomheden efter tilbagebetaling af 50 pct. i henhold  

 til afgiftslovens § 9, stk. 1, tillagt beløb vedrørende anvendt naturgas, som  

 kan medregnes efter afgiftslovens § 9, stk. 2, 4. pkt.
I afgiftsgrundlaget  

 indgår kun afgiften for forbrug med tilbagebetalingsret efter afgiftslovens §  

 9, stk. 3. For virksomheder, som er omfattet af afgiftslovens § 9 a, opgøres  

 afgiftsgrundlaget under et, jf. dog § 9 a, stk. 2 og 3.
 Stk. 3.  Virksomheder, som er meddelt tilsagn om tilskud  

 for en nærmere fastsat periode, jf. § 6, og som i tilsagnsperiodens første 12  

 måneder (kvalifikationsperioden) opfylder bestemmelserne i § 1, stk. 1, kan  

 gives tilskud i hele den periode, tilsagnet dækker, selvom afgiftsgrundlaget  

 ikke overstiger 3 pct. af refusionsgrundlaget.
 Stk. 4.  Tilskud, der gives i medfør af stk. 3, og  

 tilbagebetalt refusion opgjort efter afgiftslovens § 9, stk. 2 og 3, kan for  

 hver opgørelsesperiode ikke overstige summen af tilsvarende refusion og  

 tilskud i nærmeste forudgående opgørelsesperiode, hvor virksomheden har  

 opfyldt bestemmelsen i stk. 1. Er denne periode mindre end 1 år, udgør  

 opgørelsesperioden den i stk. 3 nævnte kvalifikationsperiode på 12 måneder.
 Stk. 5.  Væksthusgartnerier kan opnå tilskud til den del  

 af afgiftsgrundlaget, der vedrører drift af væksthuse, selv om  

 afgiftsgrundlaget ikke overstiger 3 pct. af refusionsgrundlaget.
 Stk. 6.  Ved væksthusgartneri forstås en  

 gartneribedrift, hvor minimum 75 pct. af virksomhedens omsætning i  

 opgørelsesperioden, jf. § 15, stk. 1, stammer fra produktion i væksthuse.
 § 2.  Det er en betingelse for tilskud, at  

 virksomheden har gennemgået et energisyn efter retningslinierne i  

 Energistyrelsens bekendtgørelse om energisyn og energieffektivisering i visse  

 virksomheder, og at virksomheden gennemfører de energieffektiviserende  

 foranstaltninger, som er anbefalet i rapporten over energisynets basisdel.
 Stk. 2.  For indbyrdes forbundne virksomheder, jf.  

 afgiftslovens § 9 a, der opfylder betingelserne i afgiftslovens § 9 a, stk.  

 2, eller har opnået dispensation efter § 9 a, stk. 3, skal energiforbruget  

 måles og opgøres separat for hver virksomhed, som er omfattet af tilsagn om  

 tilskud.
 Stk. 3.  Stk. 2 gælder tilsvarende for virksomheder, der  

 er registreret efter momslovens § 47, stk. 3, 2. pkt., og som har opnået  

 tilsagn om tilskud inden den 20. april 1994.
 § 3.  Det er en betingelse for tilskud, at  

 virksomheden gennemfører energistyring og opfylder krav i forbindelse med  

 indkøb af nyt udstyr som angivet i Energistyrelsens bekendtgørelse om  

 energisyn og energieffektivisering i visse virksomheder.
 § 4.  For virksomheder, der er registreret efter  

 momslovens § 47, stk. 3, 2. pkt., og som har opnået tilsagn om tilskud inden  

 den 20. april 1994, er det de enkelte registrerede enheder, som er  

 berettigede til tilskud, og som skal opfylde betingelserne.
 Stk. 2.  For virksomheder, der er registreret efter  

 momslovens § 47, stk. 3, 2. pkt., og som har opnået tilsagn om tilskud den  

 19. maj 1994 eller senere, skal refusionsgrundlag og afgiftsgrundlag opgøres  

 under et for forbundne virksomheder, jf. afgiftslovens § 9 a, stk. 1. Dette  

 gælder dog ikke virksomheder, der opfylder betingelserne i afgiftslovens § 9  

 a, stk. 2, eller har opnået dispensation efter § 9 a, stk. 3.
 Stk. 3.  For virksomheder, der er registreret efter  

 momslovens § 47, stk. 4, og som har opnået tilsagn om tilskud inden den 20.  

 april 1994, er det de enkelte juridiske enheder, som er berettigede til  

 tilskud, og som skal opfylde betingelserne.
Stk. 4.  For virksomheder, der er registreret efter  

 momslovens § 47, stk. 4, og som har opnået tilsagn om tilskud den 19. maj  

 1994 eller senere, skal refusionsgrundlag og afgiftsgrundlag opgøres under  

 et, hvis disse er omfattet af reglerne i afgiftslovens § 9 a, stk. 1 om  

 forbundne virksomheder.
Dette gælder dog ikke juridiske enheder, der opfylder  

 betingelserne i afgiftslovens § 9 a, stk. 2, eller juridiske enheder, der har  

 opnået dispensation efter § 9 a, stk. 3.
Ansøgning om tilskud § 5.  Ansøgning om tilskud til dækning af udgifter til  

 kuldioxidafgift indsendes til Energistyrelsen på et særligt ansøgningsskema.  

 Virksomhedens indehaver eller ansvarlige ledelse skal i ansøgningen forpligte  

 virksomheden til at gennemføre en energieffektivisering som nævnt i §§ 2 og  

 3.
Stk. 2.  Ved ansøgning skal virksomheden have gennemgået  

 et energisyn, jf. § 2, stk. 1. Energisynet skal være afsluttet inden for de  

 seneste 12 måneder.
Ansøgningen skal vedlægges en rapport over basisdelen for  

 energisynet, som er underskrevet af energisynskonsulenten.
 Stk. 3.  Ved ansøgning skal en virksomhed underrette  

 Energistyrelsen, dersom der siden afslutningen af energisynet er sket  

 væsentlige ændringer i de forhold i virksomheden, som omfattes af energisyn.
 Stk. 4.  Virksomheden skal i forbindelse med ansøgningen  

 gøre rede for virksomhedens registreringsforhold efter momsloven.
Stk. 5.  Indbyrdes forbundne virksomheder, der opfylder  

 betingelserne i afgiftslovens § 9 a, stk. 2, eller har opnået dispensation  

 efter § 9 a, stk. 3, skal vedlægge ansøgningen en oversigt over de  

 energiforbrugende driftsmidler og bygninger, der er omfattet af energisynet,  

 og som henhører under den momsregistrerede virksomhed.
Energistyrelsen og de  

 statslige told- og skattemyndigheder kan til enhver tid kræve at få tilsendt  

 en ajourført oversigt.
Tilsagn om tilskud § 6.  Energistyrelsen meddeler tilsagn om tilskud med  

 virkning fra den hverdag, bortset fra lørdage, hvor virksomhedens ansøgning  

 med bilag, jf. § 5, forelå i Energistyrelsen.
 Stk. 2.  Tilsagn om tilskud, som har virkning fra  

 begyndelsen af en opgørelsesperiode for virksomheden, jf. § 15, stk. 1,  

 meddeles for 3 hele opgørelsesperioder på 12 måneder.
 Stk. 3.  Tilsagn om tilskud, som ikke har virkning fra  

 begyndelsen af en opgørelsesperiode for virksomheden, jf. § 15, stk. 1,  

 meddeles for en periode omfattende tidsrummet frem til den førstkommende hele  

 opgørelsesperiode for virksomheden samt 2 hele opgørelsesperioder på 12  

 måneder.
 Stk. 4.  Når tilsagn om tilskud er meddelt, kan  

 tilsagnsperioden for en virksomhed ikke forlænges, med mindre der efter  

 tilsagnets meddelelse er gennemført nyt energisyn i virksomheden.
 § 7.  Tilsagn om tilskud vil være betinget af, at  

 virksomheden opfylder følgende vilkår:
Stk. 2.  Virksomheder, som er meddelt tilsagn om  

 tilskud, skal hvert år i tilsagnsperioden underrette Energistyrelsen, når  

 rapporterne omtalt i stk. 1, nr. 2) og 3) er udarbejdet.
Energistyrelsen kan  

 anmode en virksomhed om at indsende rapporterne.
§ 8.  Energistyrelsen kan anmode virksomheder, som er  

 meddelt tilsagn om tilskud, om at indsende oplysninger vedrørende energisynet  

 og de energimæssige konsekvenser heraf til Energistyrelsen.
Omfanget af  

 oplysningerne aftales med de berørte organisationer.
 Stk. 2.  Energistyrelsen skal behandle de indsendte  

 oplysninger som fortrolige og må kun videregive oplysninger i generaliserede  

 former, hvor enkeltvirksomheders forhold ikke kan identificeres.
 § 9.  En virksomhed, som er meddelt tilsagn om  

 tilskud, skal underrette Energistyrelsen, såfremt der i tilsagnsperioden sker  

 væsentlige ændringer i de forhold i virksomheden, som omfattes af tilsagnet.
 Stk. 2.  Såfremt en virksomhed, der er meddelt tilsagn  

 om tilskud, opdeles eller sammenlægges med andre virksomheder, bortfalder  

 tilsagnet.
 Stk. 3.  Ved sammenlægning af flere virksomheder, der  

 hver især er meddelt tilsagn om tilskud, kan tilsagnet dog videreføres,  

 såfremt virksomhederne hver især opfylder bestemmelserne i § 1, stk. 3, eller  

 § 1, stk. 5. Tilsagnet kan kun videreføres til datoen for udløbet af det  

 tilsagn, der før sammenlægningen ville være udløbet først.
§ 10.  Energistyrelsen eller den, som Energistyrelsen  

 bemyndiger dertil, kan uanmeldt og uden retskendelse foretage eftersyn på en  

 virksomhed vedrørende forhold, som omfattes af energisyn, samt overholdelsen  

 af de i § 7, stk. 1, nævnte vilkår.
Virksomheders indehavere og ansatte skal  

 yde fornøden bistand til gennemførelsen af eftersyn.
 § 11.  Dersom der efter det senest gennemførte  

 energisyn er sket væsentlige ændringer i de forhold i en virksomhed, som  

 omfattes af energisyn, kan Energistyrelsen betinge tilsagn om tilskud af, at  

 der inden en fastsat frist gennemføres nyt eller opfølgende energisyn i  

 virksomheden.
 § 12.  Energistyrelsen kan tilbagekalde tilsagn om  

 tilskud, dersom en virksomhed ikke overholder bestemmelserne i denne  

 bekendtgørelse.
 § 13.  Energistyrelsen underretter løbende de  

 statslige told- og skattemyndigheder om meddelte tilsagn om tilskud og om  

 tilbagekaldelse af tilsagn.
Udbetaling af tilskud § 14.  Tilskuddet ydes med et beløb svarende til  

 virksomhedens udgift til kuldioxidafgift for forbrug med tilbagebetalingsret  

 efter afgiftslovens § 9, stk. 3. Udgiften opgøres efter § 9, stk. 1-3, i  

 afgiftsloven med fradrag af afgiftsbeløb, der tilbagebetales virksomheden  

 efter disse regler.
Tilskuddet udbetales med det beløb, der overstiger summen  

 af 10.000 kr. årligt og fradrag som nævnt i afgiftslovens § 9, stk. 2, 3.  

 pkt.
§ 15.  Opgørelsesperioden for tilskud er kalenderåret  

 i de tilfælde, hvor virksomhedens afgiftsperiode efter momsloven er  

 sammenfaldende med kalenderårets begyndelse og slutning.
For virksomheder,  

 der ikke kan benytte kalenderåret som opgørelsesperiode, er  

 opgørelsesperioden en 12-måneders periode.
 Stk. 2.  En virksomhed kan uanset stk. 1 få udbetalt et  

 foreløbigt tilskud for de afgiftsperioder, hvor afgiftsgrundlaget udgør over  

 3 pct. af virksomhedens refusionsgrundlag, jf. § 1. De ikke  

 tilskudsberettigede beløb efter § 14, 3. pkt., skal fradrages forlods.
Stk. 3.  Virksomheder, som i de første 12 måneder af  

 tilsagnsperioden har haft et afgiftsgrundlag, som udgør over 3 pct. af  

 refusionsgrundlaget, jf. § 1, kan uanset stk. 1 få udbetalt et foreløbigt  

 tilskud for hver afgiftsperiode indtil tilsagnsperiodens udløb.
De ikke  

 tilskudsberettigede beløb efter § 14, 3. pkt., skal fradrages forlods.
Stk. 4.  Til væksthusgartnerier og andre virksomheder,  

 der er omhandlet i § 2, stk. 2 i lov om fremskyndet tilbagebetaling af visse  

 afgifter, kan tilskuddet udbetales månedsvis.
De ikke tilskudsberettigede  

 beløb efter § 14, 3. pkt., skal fradrages forlods.
 Stk. 5.  Ved anmodning om fremskyndet tilbagebetaling  

 efter stk. 4 skal andre virksomheder end væksthusgartnerier oplyse størrelsen  

 af henholdsvis foreløbigt tilskud og godtgørelsesberettiget kuldioxidafgift  

 efter afgiftsloven.
§ 16.  Anmodning om udbetaling af tilskud sendes til  

 de statslige told- og skattemyndigheder.
Beløbet angives i hele kroner, idet  

 der ses bort fra ørebeløb.
Anmodningen skal være underskrevet af  

 virksomhedens ansvarlige ledelse.
 Stk. 2.  Udbetaling og modregning af tilskud sker efter  

 reglerne i momslovens § 63.
 § 17.  Efter udgangen af opgørelsesperioden skal andre  

 virksomheder end væksthusgartnerier foretage en endelig opgørelse af  

 afgiftsgrundlaget i procent af refusionsgrundlaget, af godtgørelsesberettiget  

 kuldioxidafgift efter afgiftsloven, af afgift i medfør af afgiftslovens § 9,  

 stk. 2, 3. pkt. og af tilskudsberettiget beløb i opgørelsesperioden.
 Stk. 2.  Er opgørelsesperioden efter stk. 1 mindre end 1  

 år, foretages den i stk. 1 nævnte opgørelse endvidere efter udløbet af den i  

 § 1, stk. 3 nævnte kvalifikationsperiode på 12 måneder.
Stk. 3.  Opgørelsen efter stk. 1 skal indberettes til de  

 statslige told- og skattemyndigheder senest 1 måned og 10 dage efter  

 opgørelsesperiodens udløb.
For virksomheder, der er registreret efter  

 momslovens § 66, stk. 1, skal indberetningen ske senest 2 måneder og 20 dage  

 efter opgørelsesperiodens udløb.
Indberetningen skal være underskrevet af  

 virksomhedens ansvarlige ledelse.
Stk. 4.  Opgørelsen efter stk. 2 skal indberettes til de  

 statslige told- og skattemyndigheder senest den 10. i måneden efter udløbet  

 af den måned, hvori kvalifikationsperioden udløber.
For virksomheder, der er  

 registreret efter momslovens § 66, stk. 1, skal indberetningen ske senest den  

 20. i den anden måned efter udløbet af den måned, hvori  

 kvalifikationsperioden udløber.
 Stk. 5.  Viser opgørelsen efter stk. 1, at  

 tilskudsbeløbet i opgørelsesperioden overstiger et foreløbigt udbetalt  

 tilskud til virksomheden, finder § 16 tilsvarende anvendelse.
Stk. 6.  Viser opgørelsen efter stk. 1, at virksomheden  

 har fået udbetalt for meget som foreløbigt tilskud i opgørelsesperioden, skal  

 det for meget udbetalte beløb angives og tilbagebetales til de statslige  

 told- og skattemyndigheder.
Fristen for angivelse og betaling er den i stk. 3  

 nævnte.
For virksomheder, hvis kvalifikationsperiode, jf. § 1, stk. 3 ikke er  

 kalenderåret, jf. stk. 2, skal for meget udbetalt foreløbigt tilskud for  

 første opgørelsesperiode i tilsagnsperioden først tilbagebetales til de  

 statslige told- og skattemyndigheder efter udløbet af kvalifikationsperioden.  

 Fristen for betaling er den i stk. 4 nævnte.
 Stk. 7.  Viser opgørelsen efter stk. 1 ved udgangen af  

 2. kalenderår i tilsagnsperioden, at afgiftsgrundlaget ikke overstiger 3 pct.  

 af refusionsgrundlaget, og virksomheden har fået udbetalt foreløbigt tilskud,  

 jf. § 15, stk. 3, skal beløb, hvormed summen af foreløbigt udbetalt refusion  

 og tilskud i 2. kalenderår overstiger summen af refusion og tilskud i  

 kvalifikationsperioden, jf. dog stk. 10, angives og tilbagebetales til de  

 statslige told- og skattemyndigheder, jf. stk. 6, 1. og 2. pkt.
 Stk. 8.  Viser opgørelsen efter stk. 1 ved udgangen af  

 3. kalenderår i tilsagnsperioden, at afgiftsgrundlaget ikke overstiger 3 pct.  

 af refusionsgrundlaget, og virksomheden har fået udbetalt foreløbigt tilskud,  

 jf. § 15, stk. 3, og virksomhedens afgiftsgrundlag i 2. kalenderår ikke  

 oversteg 3 pct. af refusionsgrundlaget, skal beløb, hvormed summen af  

 foreløbigt udbetalt refusion og tilskud i 3. kalenderår overstiger summen af  

 refusion og tilskud i kvalifikationsperioden, angives og tilbagebetales til  

 de statslige told- og skattemyndigheder, jf. stk. 6, 1. og 2. pkt.
 Stk. 9.  Viser opgørelsen efter stk. 1 ved udgangen af  

 3. kalenderår i tilsagnsperioden, at afgiftsgrundlaget ikke overstiger 3 pct.  

 af refusionsgrundlaget, og virksomheden har fået udbetalt foreløbigt tilskud,  

 jf. § 15, stk. 3, og virksomhedens afgiftsgrundlag i 2. kalenderår oversteg 3  

 pct. af refusionsgrundlaget, skal beløb, hvormed summen af foreløbigt  

 udbetalt refusion og tilskud i 3. kalenderår overstiger summen af refusion og  

 tilskud i 2. kalenderår, jf. dog stk. 11, angives og tilbagebetales til de  

 statslige told- og skattemyndigheder, jf. stk. 6, 1. og 2. pkt.
 Stk. 10.  Viser opgørelsen efter stk. 7 og 8, at  

 refusionen for opgørelsesperioden overstiger summen af refusion og tilskud i  

 kvalifikationsperioden, angives og tilbagebetales forskellen mellem summen af  

 foreløbigt udbetalt refusion og tilskud og den endeligt opgjorte refusion for  

 opgørelsesperioden.
 Stk. 11.  Viser opgørelsen efter stk. 9, at refusionen  

 for opgørelsesperioden overstiger summen af refusion og tilskud i 2.  

 kalenderår, angives og tilbagebetales forskellen mellem summen af foreløbigt  

 udbetalt refusion og tilskud og den endeligt opgjorte refusion for  

 opgørelsesperioden.
 Stk. 12.  Væksthusgartnerier, der er nævnt i § 15, stk.  

 4, skal efter udløbet af opgørelsesperioden foretage en endelig opgørelse af  

 henholdsvis godtgørelsesberettiget kuldioxidafgift efter afgiftsloven og  

 tilskudsberettiget beløb i opgørelsesperioden.
Stk. 13.  Opgørelsen efter stk. 12 skal indberettes til  

 de statslige told- og skattemyndigheder senest samtidig med afgivelse af  

 momsangivelsen for den sidste afgiftsperiode efter momsloven i  

 opgørelsesperioden.
Indberetningen skal være underskrevet af virksomhedens  

 ansvarlige ledelse.
 Stk. 14.  Viser opgørelsen efter stk. 12, at  

 tilskudsbeløbet i opgørelsesperioden overstiger et foreløbigt udbetalt  

 tilskud til virksomheden, finder § 16 tilsvarende anvendelse.
 Stk. 15.  Viser opgørelsen efter stk. 12, at  

 virksomheden har fået udbetalt for meget i foreløbigt tilskud i  

 opgørelsesperioden, skal det for meget udbetalte beløb angives og  

 tilbagebetales til de statslige told- og skattemyndigheder senest samtidig  

 med afgivelse af momsangivelsen for den sidste afgiftsperiode efter momsloven  

 i opgørelsesperioden.
Regnskabsbestemmelser § 18.  Virksomheder, som modtager tilskud, skal kunne  

 fremlægge fakturaer eller særskilte opgørelser til dokumentation af  

 tilskudsbeløbet.
Virksomhederne skal tilrettelægge deres regnskaber således,  

 at de kan danne grundlag for opgørelsen af tilskudsbeløbet.
 Stk. 2.  Virksomhederne skal umiddelbart for hver  

 afgiftsperiode efter momsloven, hvori virksomheden har modtaget tilskud, og  

 for hver opgørelsesperiode kunne redegøre for afgifts- og  

 refusionsgrundlaget, jf. § 1, samt for beregningen af tilskud.
 Stk. 3.  Virksomhederne skal umiddelbart kunne foretage  

 en sammentælling af de udbetalte tilskud for hver opgørelsesperiode.
 § 19.  Regnskab over tilskuddet føres i virksomhedens  

 almindelige forretningsregnskab på en sådan måde, at tilskuddet til enhver  

 tid kan opgøres på grundlag af regnskabet.
 Stk. 2.  Hvis regnskabet ikke kan indpasses i  

 forretningsregnskabet, føres et specielt regnskab efter de statslige told- og  

 skattemyndigheders nærmere anvisning.
 Stk. 3.  Regnskabsmaterialet skal opbevares i 5 år efter  

 regnskabsårets udløb.
Kontrolbeføjelser § 20.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation, uden  

 retskendelse, adgang til at foretage eftersyn hos de virksomheder, der  

 anmoder om tilskud efter denne bekendtgørelse, og til at efterse  

 virksomhedernes forretningsbøger og øvrige regnskabsmateriale, samt  

 korrespondance mv.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp ved foretagelse af de i stk. 1  

 nævnte eftersyn.
 Stk. 3.  Det i stk. 1 nævnte materiale skal på de  

 statslige told- og skattemyndigheders anmodning indsendes til de statslige  

 told- og skattemyndigheder.
 § 21.  Leverandører af energiprodukter omfattet af  

 afgiftsloven, herunder også leverandører af naturgas og varme, der er  

 fremstillet ved naturgas, skal på begæring meddele de statslige told- og  

 skattemyndigheder oplysning om de leverede energiprodukter.
 § 22.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation, uden  

 retskendelse, adgang til at foretage eftersyn af regnskaber mv. hos de i § 21  

 nævnte virksomheder.
Straffebestemmelser § 23.  Med bøde straffes den, der forsætligt eller  

 groft uagtsomt:
 Stk. 2.  Den, der begår en af de nævnte overtrædelser  

 med forsæt til uberettiget at få udbetalt tilskud, straffes med bøde, hæfte  

 eller fængsel indtil 2 år.
Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab som sådant bødeansvar.
Andre bestemmelser § 24.  For meddelte tilsagn om tilskud, der ikke har  

 virkning fra en opgørelsesperiodes start, jf. § 15, stk. 1, opgøres  

 tilskuddet fra tilsagnets ikrafttræden til starten af første hele  

 opgørelsesperiode på grundlag af virksomhedens afgifts- og refusionsgrundlag  

 for samme tidsrum.
 Stk. 2.  Det ikke tilskudsberettigede beløb på 10.000  

 kr. reduceres forholdsmæssigt svarende til periodens længde, jf. stk. 1, i  

 forhold til en hel opgørelsesperiode.
 § 25.  Såfremt det konstateres, at der er ydet for  

 stort et tilskud eller at virksomheden ikke har opfyldt betingelserne for at  

 opnå tilskud, afkræver de statslige told- og skattemyndigheder virksomheden  

 det skyldige beløb til betaling senest 14 dage efter påkrav.
 Stk. 2.  Tilbagebetales det skyldige beløb ikke  

 rettidigt til de statslige told- og skattemyndigheder, skal betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
§ 26.  Virksomheder, hvis regnskab ikke kan lægges til  

 grund for opgørelse af refusionsgrundlaget i henhold til afgiftslovens § 9,  

 stk. 4-7, er ikke berettiget til tilskud.
Eventuelt udbetalte tilskud  

 tilbagebetales efter reglerne i § 25.
 § 27.  For tilbagebetalingen af for meget udbetalt  

 tilskud hæfter den, der som ejer, forpagter eller lignende driver  

 virksomheden for egen regning.
 § 28.  Energistyrelsens afgørelser om ydelse af  

 tilskud kan ikke indbringes for højere administrativ myndighed.
Stk. 2.  Told- og skatteregioners afgørelser kan  

 indbringes for Told- og Skattestyrelsen.
Afgørelser truffet af Told- og  

 Skattestyrelsen kan ikke indbringes for anden administrativ myndighed.
 Ikrafttrædelse m.v.
 § 29.  Bekendtgørelsen træder i kraft den 31. december  

 1994.
 Stk. 2.  § 1, stk. 3 og 4, har virkning for  

 virksomheder, hvis tilsagnsperiode starter før den 20. april 1994, samt for  

 virksomheder, hvis tilsagnsperiode starter den 19. maj 1994 eller senere.
 Stk. 3.  Ved bekendtgørelsens ikrafttræden ophæves  

 bekendtgørelse nr.1191 af 23. december 1992 om statstilskud til dækning af  

 udgifter til kuldioxidafgift i visse virksomheder.
§ 30.  For virksomheder, hvis tilsagnsperiode starter  

 inden den 20. april 1994, finder bestemmelserne i afgiftslovens § 9 a ikke  

 anvendelse i tilsagnsperioden.
Det samme gælder bestemmelserne i § 9, stk. 4,  

 om mindst 10 pct. af virksomhedens salg m.v., og § 9, stk. 5, 4. pkt., om  

 medregning af eksportrestitutioner og produktionstilskud.
Stk. 2.  For virksomheder, hvis tilsagnsperiode starter  

 i perioden fra den 19. maj 1994 til den 1. juli 1994, har bestemmelserne i  

 afgiftslovens § 9 a virkning fra tilsagnsperiodens begyndelse.
Det samme  

 gælder bestemmelserne i § 9, stk. 4, om mindst 10 pct. af virksomhedens salg  

 m.v., § 9, stk. 5, 4. pkt., om medregning af eksportrestitutioner og  

 produktionstilskud, og § 9, stk. 7, 2. pkt., om virksomheder, der fremstiller  

 elektricitet til eget brug.
§ 31.  For virksomheder, der ikke anvender  

 kalenderåret som opgørelsesperiode efter § 15, stk. 1, begynder den første  

 12-måneders opgørelsesperiode fra starten af første afgiftsperiode efter  

 momsloven i tilsagnsperioden.
For virksomheder, hvis nye regnskabsår først  

 begynder ved starten af 2. afgiftsperiode i tilsagnsperioden, kan starten af  

 den første 12-måneders opgørelsesperiode efter ansøgning henlægges til  

 starten af 2. afgiftsperiode i tilsagnsperioden.
 Stk. 2.  Andre virksomheder end væksthusgartnerier, hvis  

 tilsagnsperiode er startet mere end 12 måneder før bekendtgørelsens  

 ikrafttræden, skal foretage den i § 17, stk. 1 og 2 nævnte opgørelse for  

 kvalifikationsperioden.
 Stk. 3.  Opgørelsen efter stk. 2 skal indberettes til de  

 statslige told- og skattemyndigheder senest samtidig med indberetningen af  

 opgørelsen for 2. kalenderår i tilsagnsperioden.
