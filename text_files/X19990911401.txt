Varemærkerne NORTRAN og NORITREN fundet  

 forvekslelige År 1997, den 27. juni afsagde  

 Patentankenævnet (Hans Chr.
Thomsen, Gulmann, Warnich-Hansen) følgende KENDELSE i sagen j.nr.
V 20/95:	Klage fra H.
Lundbeck A/S, Valby, over Patentdirektoratets afgørelse af 17.
februar 1995 vedrørende gyldigheden af varemærkeregistrering VR 5382 1994 for Vitamex AB, Sverige, v/Larsen & Birkeholm A/S Skandinavisk Patentbureau, Taastrup.
 Den 19. juli 1993 indleverede Naturpost Norge AS, Oslo  

 v/Larsen & Birkeholm - Skandinavisk Patentbureau, en ansøgning om  

 registrering af varemærket NORTRAN for nærmere angivne varer i  

 klasse 5.
 Den 31. januar 1994 blev ansøgningen overdraget til  

 Vitamex AB, Sverige.
 Varemærket blev registreret den 12. august 1994.
 Den 7. september 1994 blev registreringen offentliggjort i  

 Dansk Varemærketidende.
Ved skrivelse af 13. oktober 1994 nedlagde H.
Lundbeck  

 A/S, Valby, i medfør af varemærkelovens ? 23 indsigelse mod registreringens gyldighed.
 Som begrundelse for indsigelsen anførtes:
 "I anledning af bekendtgørelsen i  

 Varemærketidende den 7. september 1994 af ovennævnte  

 varemærker skal vi hermed tillade os at nedlægge indsigelse mod  

 disses endelige registrering.
Begrundelsen herfor er, at vi finder, at mærkerne er  

 forvekslelige med vort under nr.
VR 00.173 1964 registrerede  

 ordvaremærke NORITREN.
 Det bemærkes for det første, at da NORITREN  

 dækker medicinske og farmaceutiske specialiteter i klasse 5, er  

 der ingen tvivl om, at der er vareartskollision mellem mærkerne.
 Hvad herefter angår mærkeligheden er  

 der for os ingen tvivl om, at mærkerne efter gældende praksis  

 bør anses for forvekslelige.
De to mærker, der drejer sig om, er NORITREN NORTRAN Selv om det næsten forekommer os at være  

 overflødigt nærmere at begrunde, at disse mærker frembyder  

 indlysende lig-  heder, og kun forskelle på ubetydelige punkter, skal  

 følgende bemærkes herom:
 Hvad specielt angår NORITREN`s forvekslelighed med  

billedmærket indeholdende NORTRAN (VR 05.393 1994), skal vi  

 tillade os at citere, hvad Rigmor Carlsen skriver om sammenligning  

 mellem ord i figurmærker og rene ordmærker i  

 Registreringspraksis side 55, højre spalte, linje 3 ff:
Det kan ikke antages, at et ord i et figurmærke  

 opnår helt den samme beskyttelse som det rene ordmærke.
Dette  

 vil være beskyttet også mod forvekslelige ord i et  

 figurmærke, men ordet i et figurmærke vil ikke altid  

 være beskyttet overfor et forveksleligt ord i et andet  

 figurmærke, der ikke i øvrigt har fælles  

 lighedspunkter. (Vor understregning).
At dette ikke betyder, at der uden videre helt kan ses  

 bort fra der figurlige element i et sådant figurmærke, er vi klar  

 over.
Men i dette konkrete tilfælde, når henses til dels den  

 dominerende plads af ordet NORTRAN i billedmærket og dels til de  

 ovenfor beskrevne indlysende ligheder mellem selve ordene NORITREN og  

 NORTRAN, mener vi, at man her bør komme til den konklusion, at  

 NORITREN også er forveksleligt med  billedmærket  

 indeholdende NORTRAN.
På ovennævnte baggrund skal vi således  

 anmode Direktoratet om at nægte endelig registrering af de  

 pågældende bekendtgjorte mærker." I skrivelse af 9. november 1994 bestred mærkeinde-  

 haveren, at NORTRAN og NORITREN er forvekslelige og udtalte:
 "I besvarelse af Patentdirektoratets skrivelse af 17.  

 oktober 1994 vedlagt kopi af indsigers brev af 13. oktober 1994 skal vi  

 herved meddele, at ansøgerne fastholder deres registrering af VR 5382  

 1994 NORTRAN (w) samt VR 5393 1994 NORTRAN (fig.) til trods for det af  

 indsigerne fremførte.
Ved en stavelsesmæssig sammenstilling af  

 mærkerne får man NOR-TRAN overfor NO-RI-TREN.
Man vil her se, at vor klients mærker består  

 af to stavelser, mens indsigermærket består af tre stavelser,  

 hvoraf ingen er identiske.
Netop denne forskel i antallet af stavelser  

 gør, at mærkerne ikke bør kunne forveksles hverken  

 auditivt eller visuelt.
En eventuel opdeling af mærkerne NORITREN i  

 NOR-I-TREN synes især auditivt utænkelig, da bogstavet R  

 naturligt vil knytte sig til vokalen I.
I den forbindelse skal vi henvise til  

 Patentdirektoratets egen praksis, hvoraf følger, at det tostavelsesord  

 kun anses for forveksleligt med et trestavelsesord, såfremt det er  

 fuldstændigt indeholdt i trestavelsesordet.
Dette er ikke  

 tilfældet her, eftersom NOR-TRAN ikke er fuldstændigt indeholdt i  

 NO-RI-TREN.
Endvidere skal vi tilføje, at det netop er den ekstra  

 stavelse med vokalen I i indsigermærket, som gør, at  

 mærkerne er meget forskellige fra hinanden.
 Med hensyn til det betydningsmæssige indhold skal vi  

 henvise til, at ordet "tran" genkendes i slutstavelsen TRAN, og at  

 forstavelsen NOR henviser til "Norge" (den oprindelige ansøgers  

 hjemland). Et sådant betydningsmæssigt indhold ses ikke i  

 indsigermærket, der forekommer som et rent kunstord.
 Hvad angår indsigers bemærkning om NORITREN's  

 forvekslelighed med billedmærket indeholdende NORTRAN, skal vi  

 bemærke, at de to mærker ikke bør kunne anses for  

 forvekslelige pga. de oven for anførte grunde, og endvidere, at  

 figurelementerne i vor klients NORTRAN-billedmærkeregistrering kraftigt  

 bidrager til, at de to mærker ikke bør kunne anses for  

 forvekslelige.
 Endelig skal vi gøre opmærksom på, at  

 vi med klasse 5 er inde i en klasse, hvor det er almindelig praksis, at der  

 tillades større lighed mellem mærkerne.
 Sluttelig skal vi bemærke, at Patentdirektoratet  

 ganske korrekt under sagens behandling ikke har fundet anledning til at  

 modholde indsigers mærke VR 0173 1964 NORITREN over for vor klients  

 NORTRAN-mærker.
På de oven for anførte baggrunde skal vi  

 således anmode om, at indsigelsen afvises." Patentdirektoratet traf afgørelse i sagen den 17.  

 februar 1995 og afviste indsigelsen med følgende begrundelse:
 "....To varemærker er forvekslelige i henhold til  

 varemærkelovens ? 15, stk. 1,  

 nr. 2, jf. ? 4, stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer af samme eller lignende  

 art.
Der foreligger sammenfald af varer omfattet af de to  

 registreringer.
Det er derimod direktoratets opfattelse, at mærkelighed  

 ikke er til stede.
Mærkerne består af syv henholdsvis otte  

 bogstaver, hvoraf hovedparten er identiske og optræder på samme  

 plads i mærkerne.
Der foreligger således en vis lighed mellem  

 mærkernes udseende.
Det foreliggende mærke udtales imidlertid i  

 to stavelser, hvoraf første stavelse er stavelsen NOR.
Indsigers  

 mærke udtales i tre stavelser, hvoraf den indledende stavelse er  

 stavelsen NO.
Mærkernes udtale afviger således væsentligt  

 fra hinanden.
Ved vurderingen af de enkelte elementer i mærkerne findes  

 det forhold, at begge mærker indledes med bogstaverne NOR ikke i sig  

 selv at indebære, at forvekslelighed foreligger.
Dette skyldes, at der  

 i varemærkeregistret eksisterer en række varemærker,  

 registreret for klasse 5, som indledes med bogstavkombinationen NOR.  

 Endvidere har mærkeelementet TRAN i det foreliggende mærke en  

 kendt betydning, hvilket fjerner mærkerne fra hinanden.
Efter en vurdering af forskelle og ligheder mellem  

 mærkerne skønner direktoratet, at mærkerne ikke ligner  

 hinanden i et sådant omfang, at risiko for forveksling er til stede.  

 Den nedlagte indsigelse kan således ikke tages til følge." Denne afgørelse har klageren, H.
Lundbeck A/S, ved  

 skrivelse af 12. april 1995 indbragt for Patentankenævnet med  

 påstand om, at direktoratets afgørelse omstødes.
 Som begrundelse for anken har klagen anført:
 "Den 17. februar 1995 traf Patentdirektoratet beslutning  

 om at fastholde registrering af ovennævnte varemærker på  

 trods af vor indsigelse herimod nedlagt på basis af vort registrerede  

 varemærke NORITREN (VR 173 1964).
 Denne afgørelse skal vi hermed tillade os at  

 indbringe for Patentankenævnet, idet vi finder, at NORTRAN ubetinget er  

 forveksleligt med NORITREN og allerede burde have været modholdt under  

 ansøgningsbehandlingen i direktoratet, hvilket dog ikke skete.
 Dette synspunkt mener vi allerede at have begrundet  

 tilstrækkeligt i vor indsigelsesskrivelse af 13. oktober 1994, hvis  

 indhold vi til fulde fastholder her og nu.
 Vi gør dér gældende, at der er  

 så store ligheder, først og fremmest i skriftbilledet, at de to  

 mærker fremtræder som klart forvekslelige, og at de forskelle,  

 der er mellem mærkerne - tilstedeværelsen af bogstavet "i" midt i  

 ordet NORITREN og en forskel i slutvokal - langt fra er tilstrækkelige  

 til, at mærkerne kan eksistere side om side for identiske eller  

 ligeartede varer.
 I ansøgernes brev af 9 november 1994 indtages det  

 standpunkt, at NORTRAN og NORITREN ikke er forvekslelige.
 Dette standpunkt begrundes, såvidt vi kan se,  

 hovedsaglig på to forhold.
 Det ene er, at NORTRAN indeholder én stavelse  

 mindre end NORITREN.
 Det andet er en henvisning til, at NOR- i NORTRAN  

 refererer til Norge og -TRAN til ordet "tran".
 I Patentdirektoratets afgørelse af 17 februar 1995  

 anføres følgende:
"Der foreligger sammenfald af varer omfattet af de to  

 registreringer.
Det er derimod direktoratets opfattelse, at mærkelighed  

 ikke er til stede.
Mærkerne består af syv henholdsvis otte  

 bogstaver, hvoraf hovedparten er identiske og optræder på samme  

 plads i mærkerne.
Der foreligger således en vis lighed mellem  

 mærkernes udseende.
Det foreliggende mærke  

 (ansøgermærket) udtales imidlertid i to stavelser, hvoraf  

 første stavelse er stavelsen NOR.
Indsigers mærke udtales i tre  

 stavelser, hvoraf den indledende stavelse er stavelsen NO.
Mærkernes  

 udtale afviger således væsentlig fra hinanden.
Ved vurderingen af  

 de enkelte elementer i mærkerne findes det forhold, at begge  

 mærker indledes med bogstaverne NOR ikke i sig selv at indebære,  

 at forvekslelighed foreligger.
Dette skyldes, at der i  

 varemærkeregistret eksisterer en række varemærker,  

 registreret for klasse 5, som indledes med bogstavkombinationen NOR.  

 Endvidere har mærkeelementet TRAN i det foreliggende mærke en  

 kendt betydning, hvilket fjerner mærkerne fra hinanden.
Efter en vurdering af forskelle og ligheder mellem  

 mærkerne skønner direktoratet, at mærkerne ikke ligner  

 hinanden i et sådant omfang, at risiko for forveksling er til stede.  

 Den nedlagte indsigelse kan således ikke tages til  

 følge." Som vi læser afgørelsen, anerkender  

 direktoratet, som påpeget af os, at der er store visuelle  

 ligheder mellem NORTRAN og NORITREN, men auditive og  

betydningsmæssige forhold anses på afgørende  

 måde at tale for at statuere ikke-forvekslelighed.
 Grunden til, at vi mener, at direktoratets  

 afgørelse er forkert, er - udover den, at vi er aldeles overbeviste  

 om, at mærkerne umiddelbart er forvekslelige - at de forhold, som  

 ifølge afgørelsens ordlyd fører direktoratet til det  

 resultat, at mærkerne er ikke-forvekslelige - nemlig de ovenfor omtalte  

auditive og betydningsmæssige forhold - for os at se  

 efter gældende praksis ikke berettiger til den konklusion.
 Problemet er dels hvilken vægt, der skal  

 lægges på henholdsvis visuelle, auditive og  

betydningsmæssige ligheder/forskelle og dels relevansen for den  

 foreliggende sag af det forhold, at stavelsen -TRAN er identisk med et ord  

 på dansk.
Hvad angår det første punkt, er der en klar  

 gældende praksis vedrørende omtalte vægtning.
I Rigmor  

 Carlsens Registreringspraksis (København 1980) hedder det  

 således på side 54, spalte 2:
 "I registreringssituationen er tre momenter  

 afgørende for, om der foreligger mærkelighed:
1)	synsbilledet, det visuelle billede, som mærket  

 umiddelbart giver, 2)	lydbilledet, det auditive indtryk, som mærket  

 giver ved udtale, og 3)	mærkets begrebsindhold eller de  

 forestillingsbilleder og associationer, som mærket giver.
 Af disse tre momenter har det visuelle klar  

 overvægt.
[...] Selv en betydelig auditiv lighed er ikke  

 tilstrækkelig, hvis ordene visuelt er klart forskellige. (PURITEE  

 er ikke anset forveksleligt med CURITY)  (vor fremhævelse) (Sidste bemærkning - overført på  

 nærværende sag - gælder naturligvis også omvendt,  

 således at "Selv en betydelig auditiv forskel er ikke  

 tilstrækkelig (til at statuere ikke-forvekslelighed), hvis ordene  

 visuelt er klart overensstemmende.") I nærværende sag mener vi ikke, der kan  

 være ringeste tvivl om, at NORTRAN og NORITREN visuelt er klart  

 overensstemmende, således som påvist i detaljer i vor  

 indsigelsesskrivelse, og det er da heller ikke blevet benægtet hverken  

 af ansøgerne og direktoratet.
Når end ikke en betydelig auditiv forskel  

 ifølge gældende praksis kan forventes at være  

 tilstrækkelig, kan vi ikke se, at man efter ovennævnte  

 gældende princip med rette kan komme til, at NORTRAN og NORITREN, som  

 visuelt er klart overensstemmende, er ikke-forvekslelige.
Selv om der  

 ubestridelig er auditive forskelle mellem mærkerne, er lighederne  

 på dette punkt dog overvejende, og vi vil påstå, at selv  

 hvis man ville bedømme forveksleligheden mellem mærkerne  

 udelukkende ud fra et auditivt synspunkt, ville det i allerhøjeste  

 grad være tvivlsomt, om ikke-forvekslelighed kunne statueres.
 Om omtalte vægtning mellem de tre lighedskriterier  

 henvises endvidere til Koktvedgaard & Wallberg: "Varemærkeloven  

 og Fællesmærkeloven" (1994), side 118 ff.
 Dernæst kommer vi til spørgsmålet om  

 relevansen af det betydningsmæssige indhold af suffikset TRAN.
 For det første er gældende praksis - jfr.  

 igen ovenfor citerede princip - at selv hvis der havde været relevante  

 betydningsmæssige forhold, der trak mærkerne fra hinanden, ville  

 disse være et langt underordnet moment i den samlede  

 lighedsbedømmelse i sammenligning med de visuelle  

 ligheder/forskelle.
 Hvad angår den konkrete sag, benægter vi ikke,  

 at der findes et ord på dansk, der hedder "tran", men vi er aldeles  

 uenige i, at det uden videre kan antages, således som både  

 ansøger og direktoratet gør det, at NORTRAN opfattes som  

 havende noget med "tran" at gøre, og at et sådant synspunkt kan  

 lægges til grund for ethvert farmaceutisk præparat.
For eksempel vil det for os at se nærmest være  

 utænkeligt, hvis nogen med et rimeligt kendskab til medicin ville  

 associere til fedtstoffet "tran", hvis NORTRAN tænktes anvendt for  

 nøjagtigt det præparat, NORITREN anvendes for, nemlig et  

 psykofarmakon.
Inden for den slags højt specialiserede  

 præparater, som typisk sælges under samme navn i mange lande, er  

 der ikke tradition for at generere et varemærke baseret på en  

 dansk/tysk betegnelse for et indholdsstof, rent bortset fra, at det ville  

 forekomme mildest talt fjernt fra tanken, at et psykofarmakon skulle  

 være baseret på "tran".
 Hvis synspunktet om en eventuel associering til "tran"  

 skulle gøres gældende som værende relevant for  

 forveksleligheden, måtte det i det mindste være for nogle varer,  

 som man måtte forvente kunne have noget med "tran" at gøre, fx  

 et kost- eller vitamintilskud, men ikke for farmaceutiske præparater  

 som helhed.
 Vi må derfor på det skarpeste afvise, at nogen  

 forskel af betydningsmæssig art mellem mærkerne med rette kan  

 lægges til grund i nærværende sag.
 Det der derimod for os at se er det væsentlige - og  

 skræmmende - i denne sag er, at det må lægges til grund, at  

 hvis NORTRAN godkendes til registrering, har dette mærkes indehavere  

 herefter papir på, at NORTRAN kan bruges for alle farmaceutiske  

 præparater, herunder fx psykofarmaka, således at man må  

 forestille sig, at NORTRAN´s nuværende indehavere - eller det  

 psykofarmakasælgende firma, mærket eventuelt senere overdrages  

 til - med Patentdirektoratets udtrykkelige tilladelse kan anvende  

 mærket NORTRAN for det samme farmaceutiske præparat, som  

 NORITREN nu og her sælges under.
 Efter vor opfattelse vil en sådan situation  

 både kunne være direkte katastrofal - nemlig hvis der er forskel  

 mellem de to produkter og det ene fejlagtigt ordineres (fx på grund af  

 en læges utydelige håndskrift) i stedet for det andet -og  

 være uantagelig for os som mærkeindehaver med bedre prioritet,  

 hvis de to produkter skulle vise sig at være ens eller næsten  

 ens.
 Selv om vi føler os ret trygge ved, at Sundheds-  

   styrelsen aldrig ville godkende NORTRAN for et psykofarmakon ved siden af  

 vort NORITREN, finder vi det særdeles uheldigt, at det danske  

 Patentdirektorat udsender det signal, at det ikke ser noget problem ved, at  

 den samme farmaceutiske specialitet markedsføres under henholdsvis  

 NORTRAN og NORITREN.
 Hvad specielt angår spørgsmålet om  

 forvekslelighed mellem NORITREN og figurmærket VR 5383 1994  

 indeholdende ordet, skal vi henvise til, hvad vi herom anfører i vor  

 indsigelsesskrivelse af 13. oktober 1994. Vi fastholder, at ordet NORTRAN er  

 så dominerende i figurmærket, at  

 forvekslingsspørgsmålet i praksis - og for os at se især i  

 dette tilfælde, hvor der er tale om oplagt forvekslelige ord - kan  

 anskues, som om der havde været tale om to ordmærker.
 På ovennævnte baggrund skal vi således  

 tillade os at henstille til Patentankenævnet at omstøde  

 Patentdirektoratets afgørelse i de pågældende to sager,  

 således at disse afslås".
 Mærkeindehaveren har ved skrivelse af 13. juli 1995  

 nedlagt påstand om stadfæstelse og har anført:
 "....Vi skal indledningsvis bemærke, at  

 argumentationen i denne sag er identisk med argumentationen i klagesag V  

 23/95 vedrørende dansk varemærkeregistrering nr. 5395 1994  

 NORTRAN (fig.).
vort svar af 9. november 1994 til Patentdirektoratet  

 efter klagerens indsigelse fremførte vi bl.a., at en  

 stavelsesmæssig opstilling af mærkerne ville resultere i NOR-TRAN over for NO-RI-TREN hvoraf fremgår, at der helt klart er tale om et  

 tostavelsesmærke over for et trestavelsesmærke, og hvor  

ingen af stavelserne er identiske.
Der er alene tale om et vist  

 bogstavsammenfald, som dog ingen relevans har i relation til  

 stavelsesopdelingen og dermed udtalen af ordene/mærkerne.
Netop den  

 ekstra stavelse med vokalen I i klagerens mærke gør, at  

 mærkerne er meget forskellige fra hinanden.
 Klagerne fremfører, at Patentdirektoratet  

 anerkender, at der er store (vor understregning) visuelle ligheder  

 mellem mærkerne, men dette er en klar fejl, idet Patentdirektoratet  

 alene siger, at "Der foreligger således en vis lighed mellem  

 mærkernes udseende", jf. også Patentdirektoratets  

 afgørelse som citeret i klagers skrivelse.
 Hvad angår spørgsmålet om de tre  

 lighedskriterier nævner den omtalte litteratur på området,  

 nemlig Registreringspraksis og Varemærkeloven og  

 Fællesmærkeloven, at det visuelle moment har klar overvægt  

 henholdsvis at det synsmæssige indtryk tillægges meget stor  

 betydning, idet dog de to andre lighedskriterier, herunder diskussionen og  

 stærke/svage mærker, kan medføre en anden  

 vurdering.
Vi har i indsigelsessagen endvidere bl.a. fremført,  

 at mærket NORTRAN, i modsætning til klagers mærke NORITREN,  

 har et betydningsmæssigt indhold, som også må  

 tillægges stor vægt.
Som også anerkendt af  

 Patentdirektoratet har mærkeelementet TRAN en kendt betydning, der  

 fjerner mærkerne fra hinanden.
Vi har yderligere nævnt, at  

 forstavelsen NOR henviser til "Norge" (den oprindelige ansøgere  

 hjemland), idet samtidig norske producenter er kendte som  

 hovedleverandører af tranprodukter.
Patentdirektoratet påpeger i sin afgørelse  

 endvidere, at der  varemærkeregistret findes en række  

 varemærker registreret for klasse 5, der indledes med  

 bogstavkombinationen NOR.
Vi kan bekræfte dette og oplyse, at Skriptors  

 mikrofichesystem indeholder i hvert fald otte skærmbilleder med hver 60  

 mærker, i alt mindst 480 mærker, med bogstavkombinationen NOR,  

 herunder VR 5830 1994 NOR-SPICE VR 6398 1993 NORAID VR 5542 1990 NORBROOK VR 2140 1981 NORCURON VR 1161 1990 NORDALYTE VR 1171 1956 NORDEX VR 6944 1989 NORDIATE VR 3489 1982 NORDICAPS VR 2429 1966 NORDOL VR 0009 1979 NORDOTOL VR 4470 1990 NORMELL VR 3118 1966 NORMENON VR 1681 1981 NORMISON VR 3112 1986 NORMITID VR 3037 1964 NORMITIL VR 1063 1988 NORMIX VR 0863 1975 NORPACE VR 3744 1988 NORPIN VR 5484 1990 NORPROLAC VR 2404 1977 NORPROTEIN.
 Vi har med denne liste klart dokumenteret, at stavelsen  

 NOR er et svagt element, hvilket i sig selv indebærer, at forveksling  

 ikke foreligger, jf. også, at man normalt lægger stor vægt  

 på mærkernes begyndelse.
 Resultatet er, at en forvekslingsmulighed nærmest  

 skal foretages mellem -ITREN henholdsvis -TRAN, hvilket helt klart  

 svækker klagers argumentation.
Til klagers bemærkninger om NORTRAN-mærkets  

 eventuelle brug for farmaceutiske præparater, herunder psykofarmaka,  

 ser vi ingen problemer.
Såfremt der skulle være tale om det samme  

 farmaceutiske præparat, ja da kan der ingen fare være, og skulle  

 der være forskelle mellem de to produkter, da skal vi - sammenholdt med  

 alle de ovenfor nævnte argumenter - understrege, at det for klasse  

 5-varer er almindelig praksis, at der tillades større lighed mellem  

 mærkerne.
 I forbindelse med vor gennemgang af tilsvarende  

 registreringer er vi i øvrigt stødt på vedlagte kopi af  

 VR 2652 1965 NORAMETREN for bl.a. lægemidler - en registrering som  

 efter vor opfattelse ligger tættere på NORITREN end NORTRAN og  

 som klagers mærke tilsyneladende sameksisterer med.
Vi skal følgelig anmode om, at Patentdirektoratets  

 afgørelse stadfæstes." I skrivelse af 2. august 1995 har klageren yderligere  

 anført som følger:
 "I ansøgernes svar gentages det synspunkt, at det  

 skal lægges til grund i nærværende sag, at NORTRAN kan  

 associere til NORGE og TRAN, idet - som det udtrykkes - "norske producenter  

 er kendte som hovedleverandører af tranprodukter".
 Vi må på det bestemteste afvise, at et  

 sådant synspunkt kan tillægges nogen som helst vægt i  

 nærværende sag, sålænge NORTRAN registreringerne ikke  

 er begrænset til netop "tranprodukter af norsk oprindelse", og ikke som  

 nu dækker bl.a. farmaceutiske produkter i deres helhed (dog  

 begrænset til human brug).
 Til illustration af dette synspunkt skal vi gøre  

 opmærksom på eksistensen af en NORTRAN registrering i Sverige,  

 som vi for nylig er faldet over, jfr. vedlagte kopi.
Som det fremgår, indehaves registreringen af Fisons  

 Limited, Storbritannien, og der er begæret prioritet fra en Britisk  

 hjemlandsregistrering.
Den dækker følgende varer:
Klasse 5:	Desinfektionsmedel; preparat för  

 utrotning av ogräs, skadedjur och ohyra; pesticider, herbicider,  

 insekticider och fungicider Hvis ansøgernes - og desværre også  

 Patentdirektoratets synspunkt, som det har indtaget i denne sag - skulle  

 overføres på ovennævnte Fisons-mærke måtte  

 dette betyde, at også dette engelske mærke skulle opfattes som  

 havende noget med "Norge" og "tran" at gøre, og efter vor mening ville  

 noget sådant være intet mindre end absurd.
 Endelig noterer vi med interesse - omend noget rystede -  

 at ansøgerne begejstret bekræfter, hvad vi anfører i vor  

 klagebegrundelse, nemlig at konsekvensen af at stadfæste  

 Patentdirektoratets afvisning af vor indsigelse jo vil være, at NORTRAN  

 herefter kan bruges for fx psykofarmaka, som NORITREN i flere år  

 har været i brug for.
Ansøgerne har ret i, at hvis det var  

 nøjagtig det samme psykofarmakum, der var tale om, ville det jo ikke  

 medføre skade på patienterne, hvis mærkerne blev  

 forvekslet, men hvad nu, hvis det ene præparat fx var til behandling  

 for lette depressioner og det andet for svære akutte psykoser? Det  

 forekommer os aldeles utænkeligt, at nogen sundhedmyndighed eller  

 medicinkyndig vil finde en sådan mærkesameksistens i orden, og vi  

 skal derfor stadig henstille, at Patentankenævnet giver os medhold i  

 vor klage." Ankenævnet har behandlet sagen på sit  

 møde den 4. marts 1997.
 Ingen af parterne gav møde.
 Ankenævnet skal udtale:
 Ankenævnet finder ikke, at der på de  

 vareområder, hvor risiko for forveksling kan opstå, kan  

 lægges vægt på nogen meningsbærende betydning af  

 mærkebestanddelen TRAN.
 At en del mærker i klasse 5 indledes med bogstaverne  

 NOR, finder Ankenævnet ikke tilstrækkeligt til at fratage denne  

 mærkebestanddel særpræg, da der dels ikke ses at være  

 knyttet noget suggestivt til ordbestanddelen, dels ikke er oplyst, hvor mange  

 af de anførte mærker, der efterfølges af bogstavet D, og  

 danner orddelen NORD.
 Ankenævnet kan tilslutte sig, at der i sagen  

 foreligger direkte varesammenfald.
Der består efter Ankenævets opfattelse ikke  

 kun en vis lighed mellem mærkernes udseende, men en betydelig grad af  

 lighed og en hertil knyttet risiko for forveksling, især såfremt  

 mærkerne anvendes i håndskrevne recepter og lign.
I så fald  

 vil bogstavet "I" kunne forveksles med en opstreg til "t", og bogstavet "e"  

 kunne forveksles med et håndskrevet "a", og omvendt.
 Ankenævnet vil af disse grunde tage indsigelsen til  

 følge.
 Herefter bestemmes:
 Varemærkeregistrering VR 5382/94 erklæres  

 ugyldig.
