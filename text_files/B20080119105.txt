Bekendtgørelse om regulering af grænser og præmier i forsikringsordningerne for private arbejdsgivere og selvstændige erhvervsdrivende I medfør af § 45, stk. 5, og § 55, stk. 4, i lov nr. 563 af 9. juni 2006 om sygedagpenge fastsættes:
Sygedagpengeforsikring for private arbejdsgivere § 1. Grænsen for optagelse (§ 28, stk. 1, nr. 1, i bekendtgørelse om sygedagpenge) udgør 6.343.750 kr.
 Stk. 2. Udelukkelsesgrænsen (§ 40, stk. 1, i bekendtgørelse om sygedagpenge) udgør 7.830.000 kr.
 § 2. Præmiesatsen udgør 0,68 %.
Sygedagpengeforsikring for selvstændige erhvervsdrivende § 3. For personer med indtægt ved selvstændig erhvervsvirksomhed, der har tegnet sygedagpengeforsikring med ret til sygedagpenge fra 3. fraværsdag, udgør den årlige præmie:
 1) 1/1 sats (sygedagpengenes højeste beløb): 2.493 kr.
 2) 2/3 sats (2/3 af sygedagpengenes højeste beløb): 1.662 kr.
 § 4. For personer med indtægt ved selvstændig erhvervsvirksomhed, der har tegnet sygedagpengeforsikring med ret til sygedagpenge fra 1. fraværsdag, udgør den årlige præmie:
 1) 1/1 sats (sygedagpengenes højeste beløb): 3.852 kr.
 2) 2/3 sats (2/3 af sygedagpengenes højeste beløb): 2.568 kr.
Ikrafttræden § 5. Bekendtgørelsen træder i kraft den 1. januar 2009. §§ 3 og 4 træder dog først i kraft den 1. april 2009.
 Stk. 2. Bekendtgørelse nr. 1351 af 6. december 2007 om regulering af grænser og præmier i forsikringsordningerne for private arbejdsgivere og selvstændige erhvervsdrivende ophæves med virkning fra den 1. januar 2009, §§ 3 og 4 dog først den 1. april 2009.
