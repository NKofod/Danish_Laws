Bekendtgørelse om ændring af bekendtgørelse om arbejdsløshedsforsikring ved arbejde mv. inden for EØS og i det øvrige udland § 1 I bekendtgørelse nr. 470 af 29. april 2010 om arbejdsløshedsforsikring ved arbejde mv. inden for EØS og i det øvrige udland, foretages følgende ændringer:
 1. § 2, stk.3, affattes således:
»Stk. 3. Et fuldtidsforsikret medlem skal forud for ledigheden have indberettet mindst 296 løntimer inden for de seneste sammenhængende indberetningsperioder, som dækker 12 uger eller 3 måneder.
Et deltidsforsikret medlem skal forud for ledigheden have indberettet mindst 148 løntimer inden for de seneste sammenhængende indberetningsperioder, som dækker 12 uger eller 3 måneder.
Løntimerne opgøres på baggrund af indberettede løntimer, jf. lov om et indkomstregister, i overensstemmelse med reglerne i bekendtgørelse om beskæftigelseskrav for lønmodtagere og dagpengeperiode.
En selvstændig erhvervsdrivende skal drive selvstændig virksomhed mere end midlertidigt og i væsentligt omfang i 8 hele uger inden for 12 uger eller 3 måneder, jf. reglerne i bekendtgørelse om drift af selvstændig virksomhed.« 2. I § 2, stk. 4, § 3, stk. 3,§ 7, stk. 4, § 8, stk. 3, § 9, stk. 3, § 10, stk. 4,og § 12, stk. 5, 2. pkt., indsættes efter »beskæftigelseskrav«: »for lønmodtagere«.
 3. I § 2, stk. 6, § 3, stk. 5, § 6, stk. 3, § 9, stk. 5, § 10, stk. 6,og § 14, stk. 4, ændres »Arbejdsdirektoratet« til: »Styrelsen for Fastholdelse og Rekruttering«.
 4. § 4, 2. pkt., ophæves.
 5. Efter § 6 indsættes:
»Udbetaling af arbejdsløshedsdagpenge efter artikel 65 i forordning (EF) nr. 883/04 § 6 a.
A-kassen skal indberette til Styrelsen for Fastholdelse og Rekruttering, når den i medfør af artikel 65 i forordning (EF) nr. 883/04 har udbetalt dagpenge til et medlem, som forud for ledigheden var omfattet af et andet lands arbejdsløshedsforsikring som grænsearbejder eller anden arbejdstager end grænsearbejder.
 Stk. 2. A-kassen skal oplyse det samlede bruttobeløb, medlemmet har modtaget fra 1. ledighedsdag og op til 3 måneder frem, jf. artikel 65, stk. 6, i forordning (EF) nr. 883/04.
 Stk. 3. A-kassen skal oplyse det samlede bruttobeløb, medlemmet har modtaget fra 1. ledighedsdag og op til 5 måneder frem, hvis medlemmet forud for udbetalingerne fra a-kassen har haft arbejde som lønmodtager, eller har drevet selvstændig virksomhed i 12 måneder inden for 24 måneder i et andet EU-land, jf. artikel 65, stk. 7, i forordning (EF) nr. 883/04.
Stk. 4. Oplysningerne skal sendes til Styrelsen for Fastholdelse og Rekruttering senest 1 måned efter den sidste udbetaling efter stk. 2 eller stk. 3. A-kassens krav på refusion bortfalder, og udbetalte dagpenge for op til 3 eller 5 måneder skal tilbagebetales, hvis a-kassen ikke indsender den relevante dokumentation inden for 1-måneds-fristen.« 6. § 7, stk. 1, 2. pkt., ophæves.
 7. I § 13, stk. 2, ændres »§ 1, stk. 2« til: »§ 1, stk. 3«.
§ 2 Bekendtgørelsen træder i kraft den 5. marts 20121).
Styrelsen for Fastholdelse og Rekruttering, den 1. marts 2012 Jakob Jensen / Søren Balslev 1) Der udarbejdes en vejledning til bekendtgørelsen.
