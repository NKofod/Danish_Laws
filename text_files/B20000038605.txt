Bekendtgørelse om opgørelse af,  

 meddelelse om og offentliggørelse af betydelige andele i selskaber,  

 der har aktier optaget til notering på en fondsbørs eller aktier  

 optaget til handel på en autoriseret markedsplads I medfør af § 29, stk. 3, i lov om værdipapirhandel m.v., jf.  

 lovbekendtgørelse nr. 591 af 13. juli 1999 som ændret ved lov  

 nr. 283 af 26. april 2000, fastsættes:
Opgørelse af betydelige andele § 1. I selskaber, der har aktier optaget til  

 notering på en fondsbørs i Danmark, i et andet land inden for  

 Den Europæiske Union eller i lande, som Fællesskabet har  

 indgået samarbejdsaftale med, eller der har aktier optaget til handel  

 på en autoriseret markedsplads i Danmark, skal der ved  

 opgørelsen af betydelige andele efter § 29, stk. 1 og 2, i lov om  

 værdipapirhandel m.v., som besiddelse medregnes:
1)	aktier, den pågældende selv ejer, 2)	aktier, hvis stemmeret andre råder over i eget navn for den  

 pågældendes regning, 3)	aktier, hvis stemmeret tilkommer en virksomhed, som den  

 pågældende kontrollerer ved at have forbindelse med som  

 nævnt i aktieselskabslovens § 2, stk. 2, jf. stk. 4 og 5, 4)	aktier, hvis stemmeret tilkommer andre, med hvem den  

 pågældende har indgået en skriftlig aftale, som forpligter  

 parterne til ved samordnet brug af deres stemmeret at føre en  

 langsigtet, fælles politik om forvaltningen af selskabet, 5)	aktier, hvis stemmeret den pågældende eller en af denne  

 kontrolleret virksomhed, jf. nr. 3 midlertidigt og mod betaling ved skriftlig  

 aftale har overdraget til andre, 6)	aktier, som den pågældende har stillet til sikkerhed,  

 medmindre panthaver råder over stemmeretten og erklærer at have  

 til hensigt at udøve den, 7)	aktier, den pågældende har i pant, og hvor denne  

 råder over stemmeretten og erklærer at have til hensigt at  

 udøve den, 8)	aktier, hvis stemmeret den pågældende har brugsret til, 9)	aktier, hvis stemmeret den pågældende eller andre  

 nævnt i de ovenstående numre har ret til at erhverve på  

 eget initiativ efter en skriftlig aftale, samt 10)	aktier, som er deponeret hos den pågældende, når  

 denne frit kan udøve stemmeretten.
Meddelelse om betydelige andele § 2. Enhver, der besidder betydelige andele efter  

 § 1, skal straks give meddelelse til selskabet.
Samtidig med meddelelsen til  

 selskabet skal den pågældende give ligelydende meddelelse til den  

 eller de fondsbørs(er), hvor selskabets aktier er noteret eller den  

 eller de autoriserede markedsplads(er), hvor selskabets aktier er optaget til  

 handel.
 Stk. 2. Meddelelsen skal indeholde oplysning om fulde  

 navn, bopæl eller for virksomheders vedkommende hjemsted, antallet af  

 aktier med deres pålydende, hvilken aktieklasse aktierne  

 tilhører, samt oplysning om på hvilket grundlag besiddelsen er  

 opgjort efter denne bekendtgørelses § 1.
Stk. 3. Omfatter meddelelsen besiddelse efter § 1, nr. 4,  

 gives denne af en af aftalens parter på alles vegne.
Meddelelsen skal  

 indeholde særskilte oplysninger for de af aftalens parter, der hver for  

 sig overskrider grænserne for meddelelsespligt i § 29, stk. 2, i lov om  

 værdipapirhandel m.v.
 Stk. 4. Meddelelse om besiddelse omfattet af § 1, nr. 9,  

 fritager ikke den øjeblikkelige aktiebesidder fra en eventuel  

 meddelelsespligt i medfør af stk. 1.
 Stk. 5. Ved »straks« i stk. 1 forstås:
1)	handelsdagen for handler, der indgås gennem en eller flere  

 fondsbørsmedlemmer, jf. § 20, stk. 1, i lov om værdipapirhandel  

 m.v., 2)	handelsdagen for handler, der indgåes på en autoriseret  

 markedsplads, og 3)	i andre tilfælde den dag, hvor et besiddelsesforhold, jf. § 1,  

 etableres eller ændres.
Offentliggørelse af betydelige andele § 3. En fondsbørs eller en autoriseret  

 markedsplads indberetter straks meddelelser modtaget i henhold til § 29, stk.  

 1, i lov om værdipapirhandel m.v. til Erhvervs- og Selskabsstyrelsen,  

 jf. dog stk. 3.
 Stk. 2. Erhvervs- og Selskabsstyrelsen  

 offentliggør straks meddelelser efter stk. 1 i styrelsens  

 edb-informationssystem.
 Stk. 3. Selskaber, der har aktier optaget til notering  

 på en fondsbørs i et andet land inden for Den Europæiske  

 Union eller i lande, som Fællesskabet har indgået  

 samarbejdsaftale med, skal drage omsorg for offentliggørelse på  

 den måde, der er foreskrevet i den pågældende stat.
Fritagelse af fondsbørsmedlemmer § 4. Fondsrådet kan fritage medlemmer af en  

 fondsbørs, jf. § 20, stk. 1,  i lov om værdipapirhandel m.v., i  

 Danmark, i et andet land inden for Den Europæiske Union eller i lande,  

 som Fællesskabet har indgået samarbejdsaftale med, fra pligten  

 til at give selskabet og Fondsbørsen meddelelse om betydelige andele,  

 hvis besiddelsen er et led i vedkommendes løbende forretning og ikke  

 benyttes til at gribe ind i selskabets forvaltning.
 Stk. 2. Klage over Fondsrådets afgørelser  

 efter stk. 1 kan indbringes for Erhvervsankenævnet efter reglerne i §  

 88, stk. 1, i lov om værdipapirhandel m.v.
Ikrafftræden § 5. Bekendtgørelsen træder i kraft  

 den 1. juli 2000.
 Stk. 2. Bekendtgørelse nr. 328 af 22. april 1996 om  

 opgørelse af, meddelelse om og offentliggørelse af betydelige  

 andele i børsnoterede selskaber ophæves.
