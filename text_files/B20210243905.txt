 Bekendtgørelse om ændring af bekendtgørelse om dyrlægers og apotekers opsplitning og udlevering af lægemidler til veterinær brug, og apotekers registrering til ordningen m.v.
§ 1 I bekendtgørelse nr. 1655 af 18. december 2018 om dyrlægers og apotekers opsplitning og udlevering af lægemidler til veterinær brug, og apotekers registrering til ordningen m.v. foretages følgende ændringer:
 1. Efter § 1 indsættes:
»§ 1 a.
Dyrlæger og apoteker er omfattet af artikel 103 i forordning 2019/6 af 11. december 2018 om veterinærlægemidler, når de udfører aktiviteter efter § 1, stk. 1.
Stk. 2. Uanset stk. 1 tillades dyrlæger at købe små mængder af veterinærlægemidler fra apoteker i overensstemmelse med artikel 99, stk. 4 i forordning 2019/6 af 11. december 2018 om veterinærlægemidler til opsplitning af lægemidler efter § 1, stk. 1.« 2. § 2, nr. 1, affattes således:
»1) Opsplitning: Aktiviteter, hvor en lægemiddelpaknings ydre eller indre emballage bliver åbnet (anbrudt) og hele eller dele af lægemiddelpakningen bliver delt fra hinanden med henblik på udlevering til dyreejere.
Opsplitning af lægemidler omfatter lægemiddelformer som kapsler, tabletter, pulvere, granulater, væsker, salver og cremer etc.« 3. I § 3, stk. 2, ændres »nødvending« til: »nødvendig«.
 4. § 18, stk. 2, affattes således:
»Stk. 2. Dyrlægen skal desuden foruden at gengive lægemidlets navn og styrke angive batch nr., udløbsdato og udlevere en kopi af den indlægsseddel, der lå i den opsplittede pakning af lægemidlet til dyreejer i overensstemmelse med artikel 88, stk. 2, i forordning 2019/6 af 11. december 2018 om veterinærlægemidler.« 5. § 19, stk. 2, affattes således:
»Stk. 2. Apoteket skal desuden foruden at gengive lægemidlets navn og styrke angive batch nr., udløbsdato og udlevere en kopi af den indlægsseddel, der lå i den opsplittede pakning af lægemidlet til dyreejer i overensstemmelse med artikel, 88 stk. 2, i forordning 2019/6 af 11. december 2018 om veterinærlægemidler.« § 2 Bekendtgørelsen træder i kraft den 28. januar 2022.
