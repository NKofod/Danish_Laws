Indledning Siden udsendelsen af boligministeriets cirkulære af 24/6 1975 om de  

 almennyttige boligselskabers økonomi m.v. er der på flere punkter gennemført  

 meget væsentlige ændringer af de lovregler, der regulerer boligselskabernes  

 økonomiske forhold.
Herunder skal særligt nævnes:
 - Lov nr. 705 af 22/12 1982 om ændring af lov om boligbyggeri, der bl.a.  

 fastsatte regler om vedligeholdelse og istandsættelse af boliger og om bidrag  

 til Boligselskabernes Landsbyggefond.
- Gennemførelse af en finansieringsreform i foråret 1982, hvorefter nyt  

 almennyttigt byggeri finansieres med indekslån.
Ved lov nr. 532 af 16/11 1983  

 om boligbyggeri, blev der foretaget en mere teknisk sammenskrivning til een  

 lov af lov om boligbyggeri og lov om offentlig støtte til indeksfinansieret  

 boligbyggeri og om ændring af lov om boligbyggeri.
- Lov nr. 283 af 6/6 1984 om ændring af lov om boligbyggeri, hvorved  

 gennemførtes meget omfattende ændringer bl.a. af bestemmelserne om de  

 almennyttige boligselskabers økonomiske forvaltning.
Hovedparten af disse  

 bestemmelser blev gennemført på baggrund af forslag fra den arbejdsgruppe  

 under boligstyrelsen, der den 27/2 1984 afgav en »Redegørelse om særlige  

 problemer inden for de almennyttige boligselskabers virksomhed«.
 De herefter gældende lovbestemmelser er optrykt i lovbekendtgørelse nr.  

 407 af 26/7 1984 og suppleret med lov nr. 248 af 6/6 1985 om omprioritering  

 m.m. af visse almennyttige boligafdelinger og om ændring af lov om  

 realkreditinstitutter og lov om boligbyggeri.
På baggrund af de nye lovbestemmelser er der i november 1984 udsendt nye  

 normalvedtægter for de 3 almennyttige boligselskaber og i juni 1985 en ny  

 bekendtgørelse om almennyttig boligvirksomhed (bekendtgørelse nr. 220 af 24/5  

 1985), samt instruks af samme dato om revision af almennyttige  

 boligselskabers regnskaber.
Da der endvidere er gennemført indgribende  

 ændringer af de almennyttige boligselskabers organisatoriske forhold udsendes  

 endvidere et nyt cirkulære om organisation og udlejning af almennyttigt  

 byggeri, »organisationscirkulæret«.
 Nærværende cirkulære om de almennyttige boligselskabers økonomi m.v.,  

 »økonomicirkulæret«, træder i stedet for følgende cirkulærer:
 1. Cirkulære af 9/3 1967 om de almennyttige  

 boligselskabers pligtmæssige indskud i en landsbyggefond.
 2. Cirkulære af 15/10 1971 om forskellige ændringer  

 vedrørende boligsikring samt de almennyttige boligselskabers organisation og  

 økonomi.
 3. Cirkulære af 4/10 1974 om en særlig støtteordning  

 for almennyttige byggerier med væsentlige udlejningsvanskeligheder.
 4. Cirkulære af 24/6 1975 om de almennyttige  

 boligselskabers økonomi m.v.
 5. Punkt 9 i cirkulære af 8/11 1977 om ændringer i lov  

 om boligbyggeri m.v.
 6. Pkt. 3-6 i cirkulære af 13/8 1979 om ændringer i  

 lov om boligbyggeri.
 7. Afsnit I i cirkulære af 11/2 1981 om forskellige  

 forhold vedrørende de almennyttige boligselskabers virksomhed.
 Nedennævnte cirkulæreskrivelser er i fornødent omfang indarbejdet i  

 cirkulæret eller kan i øvrigt betragtes som bortfaldet:
 1. Cirkulæreskrivelse af 2/8 1976 om  

 kapitaltilskudslejligheder i almennyttigt boligbyggeri.
 2. Cirkulæreskrivelse af 19/9 1977 om  

 kommunalbestyrelsernes stilling under huslejeboycot.
 3. Cirkulæreskrivelse af 21/6 1979 om kommunernes  

 tilsyn med lejefastsættelsen m.v. i almennyttigt boligbyggeri.
 4. Cirkulæreskrivelse af 8/7 1982 om godkendelse af  

 energibesparende foranstaltninger i almennyttigt byggeri.
 5. Cirkulæreskrivelse af 21/4 1983 om de almennyttige  

 boligselskabers dispositioner over afdelingernes henlæggelsesmidler m.v.
 6. Cirkulæreskrivelse af 1/11 1983 om boligtageres  

 adgang til at foretage forbedringer af det lejede og om godtgørelse ved  

 fraflytning m.v. i almennyttigt byggeri.
 Blandt de væsentligste ændringer, der er gennemført siden udsendelsen af  

 økonomicirkulæret i 1975, og som er uddybet i nærværende cirkulære, skal  

 særligt fremhæves:
 1. Bestemmelserne om pligtmæssige bidrag til  

 Boligselskabernes Landsbyggefond er udvidet til også at omfatte afdelinger  

 taget i brug i perioden 1/1 1965 til 31/12 1969, jfr. lov nr. 705 af 22/12  

 1982 og bemærkningerne til konto 113 under cirkulærets pkt. 15.
 2. Erhvervelse af fast ejendom kræver i visse tilfælde  

 garantitilsagn og/eller kommunal godkendelse, jfr. cirkulærets pkt. 19.
 3. Regler om udlån af afdelingsmidler er overført til  

 loven og samtidigt ændret og udbygget, jfr. cirkulærets pkt. 4.
 4. Etablering af Boligselskabernes Landsbyggefonds  

 garantiordning for afdelingsmidler, jfr. cirkulærets pkt. 4.3.
 5. Etablering af en regnskabskonsulenttjeneste i  

 Boligselskabernes Landsbyggefond, jfr. cirkulærets pkt. 11.
 6. Registrerede revisorer har fået adgang til at  

 varetage revisionen i mindre selskaber, jfr. cirkulærets pkt. 7.
 7. Bekendtgørelsen om almennyttig boligvirksomhed  

 indeholder i kapitel 10 om budgetlægning, lejefastsættelse og  

 regnskabsaflæggelse bl.a. bestemmelser om følgende:
 - Nye regnskabsskemaer og spørgeskemaer, jfr. cirkulærets pkt. 5.
 - Retningslinier for indsendelse af regnskab m.v. til  

 tilsynsmyndighederne, jfr. cirkulærets pkt. 10.
 - Hurtig afvikling af opsamlede driftsunderskud og underfinansiering, jfr.  

 cirkulærets pkt. 13 og 15.
Ved udformningen af økonomicirkulæret er vejledningen vedrørende  

 aflæggelse af årsregnskab for almennyttige boligselskaber (revideret juni  

 1975) ændret i overensstemmelse med de nye regler for regnskabsaflæggelse  

 m.v.
Vejledningen om regnskabsaflæggelse er integreret i selve cirkulæret,  

 således at beskrivelsen af de forhold, der skal iagttages i forbindelse med  

 regnskabsaflæggelsen, knytter sig til kontoplanerne i de nye  

 regnskabsskemaer.
 Herudover er der - også hvor reglerne er uændrede eller ændrede i mindre  

 omfang - foretaget en del redaktionelle ændringer i forhold til det tidligere  

 økonomicirkulære, ligesom emner, der enten slet ikke var nævnt eller kun var  

 perifert omtalt i det tidligere cirkulære, på baggrund af indvundne  

 erfaringer er omtalt eller uddybet.
 Som bilag til cirkulæret er optaget de nye regnskabsskemaer og  

 spørgeskemaer, eksempel på vedligeholdelsesplan, konteringsskitser,  

 budgetskema for afdeling samt instruks af 24/5 1985 om revision af  

 almennyttige boligselskabers regnskaber.
 Cirkulæret er inddelt i følgende afsnit:
 Afsnit 1. Boligselskabernes økonomiske opbygning.
 Afsnit 2. Den årlige regnskabsaflæggelse og budgetlægning.
 Afsnit 3. Gennemgang af regnskabets (og budgettets) enkelte poster.
 Afsnit 4. Lejefastsættelse m.v.
Afsnit 5. Erhvervelse, afhændelse, forandring og pantsætning af fast  

 ejendom.
Godtgørelse for boligtagers forbedringer m.v.
 Der henvises iøvrigt til indholdsfortegnelsen bagest i cirkulæret.
Afsnit 1. Boligselskabernes økonomiske opbygning 1. Opdeling i selskab og afdelinger 1.1. Generelle regler Udtrykket »boligselskab« anvendes i dette cirkulære som  

 fællesbetegnelse for selvejende boligselskaber, garantiselskaber og  

 almennyttige andelsboligforeninger.
Et almennyttigt boligselskab består dels af selve selskabet og dels af  

 dets afdelinger, herunder byggefonden.
Et boligselskab kan enten være et  

 selvstændigt selskab eller et datterselskab (undertiden kaldet lokalselskab)  

 af et forretningsførerselskab.
1.2. Afdelinger Hvert byggeforetagende skal udgøre en særlig afdeling af det pågældende  

 boligselskab. (Lovens og bekendtgørelsens § 6). Dette gælder også ubebyggede  

 ejendomme.
Ligeledes skal en allerede bebygget ejendom, der overtages af et  

 almennyttigt boligselskab, organiseres som en selvstændig afdeling.
Der  

 henvises i øvrigt til cirkulærets pkt. 19 om erhvervelse af fast ejendom.
1.3. Erhvervsarealer Til supplering af boligerne kan der i begrænset omfang indrettes  

 erhvervslokaler af forskellig art, og ofte indgår disse som en del af en  

 boligafdeling.
Hvis erhvervsarealet ved nybyggeri imidlertid overstiger 5  

 pct. af beboelsesbygningernes bruttoetageareal (som er den maksimale  

 størrelse, der kan medgå under de statsgaranterede lån), stiller  

 boligstyrelsen som forudsætning for støtte til boligbebyggelsen krav om, at  

 erhvervsarealet og boligerne etableres som 2 selvstændige - begge  

 almennyttige - afdelinger under boligselskabet med skøde på hver sin faste  

 ejendom.
Opføres byggeriet som ejerlejligheder, forudsættes endvidere  

 uomtvistelig god sikkerhed - f.eks. i form af pantesikkerhed - for, at  

 erhvervsafsnittet ikke kan påføre ejerforeningen - og derigennem boligtagerne  

 - tab som følge af manglende dækning for dettes andel af fællesudgifterne.
1.4. Byggefond Selskabets byggefond er efter bekendtgørelsens § 6, stk. 3, en selvstændig  

 afdeling, jfr. i øvrigt cirkulærets pkt. 16 om byggefondens årsregnskab.
1.5. Ungdomsboliger Ungdomsboliger kan efter lovens § 67, stk. 4, opføres af almennyttige  

 boligselskaber.
Ungdomsboligerne kan enten integreres i en afdeling eller  

 opføres som en selvstændig (almennyttig) afdeling, der udelukkende består af  

 sådanne ungdomsboliger.
 Der henvises til lovens kapitel 11 og boligstyrelsens cirkulære af 11/6  

 1982 om offentlig støtte til ungdomsboliger, finansieret med indekslån.
 For så vidt angår lejefastsættelsen henvises til cirkulærets pkt. 17.2.3.
1.6. Lette kollektivboliger Lette kollektivboliger kan ligeledes opføres af almennyttige  

 boligselskaber.
Lette kollektivboliger kan - i modsætning til ungdomsboliger  

 - ikke integreres i en afdeling, men skal opføres som en selvstændig  

 (almennyttig) afdeling, der udelukkende består af lette kollektivboliger.
 Der henvises til lovens kapitel 12, boligministeriets cirkulære af 1/9  

 1976 om støtte til lette kollektivboliger m.v. samt boligstyrelsens cirkulære  

 af 30/3 1982 om offentlig støtte til lette kollektivboliger, finansieret med  

 indekslån.
 For så vidt angår lejefastsættelsen henvises til cirkulærets pkt. 17.2.4.
1.7. Ikke-almennyttige afdelinger Opførelse/erhvervelse af ejendomme med salg for øje Bebyggelser, der opføres eller erhverves med salg for øje (f.eks. parcel-  

 og rækkehuse, private andelsboliger eller ejerlejligheder), i stedet for med  

 henblik på udleje eller til brug for selskabet og dets beboere, udskilles  

 ligeledes som særskilte afdelinger, men betragtes ikke som almennyttige  

 afdelinger.
Med hensyn til fremskaffelse af midler til gennemførelse af sådan  

 virksomhed bemærkes, at hverken selskabets dispositionsfond, byggefonden  

 eller almennyttige afdelingers midler, som selskabet har i forvaltning, må  

 udlånes eller stilles som sikkerhed for lån hertil.
De fornødne midler -  

 bortset fra lån, der optages til formålet med den ikke-almennyttige afdeling  

 som debitor - vil dog kunne fremskaffes f.eks. ved anvendelse af midler fra  

 særlige reservefonde eller andre midler, som ikke efter de gældende  

 bestemmelser er forbeholdt anvendt til særlige formål.
Ved likvidation efter salg af en afdeling opført med salg for øje  

 overføres halvdelen af overskuddet til dispositionsfonden, medens resten  

 overføres til byggefonden.
Der henvises herved til bekendtgørelsens § 38,  

 stk. 3.
 Feriecentre m.v.
 Et boligselskab er ikke afskåret fra at påtage sig at etablere  

 fritidscentre, feriehuse og lignende til anvendelse for selskabets beboere.  

 En sådan bebyggelse må i givet fald ligeledes udgøre en selvstændig afdeling,  

 således at den ikke på nogen måde kan påføre selskabet eller de almennyttige  

 boligafdelinger nogen økonomisk risiko.
 Om finansieringen gælder tilsvarende regler som for opførelse/erhvervelse  

 af ejendomme med salg for øje, dog at de fornødne midler endvidere kan  

 fremkomme ved frivillige indskud fra interesserede beboere.
1.8. Sammenlægning af afdelinger Beslutning i selskabet To eller flere byggeforetagender kan efter bekendtgørelsens § 6, stk. 1,  

 sammenlægges til een afdeling, såfremt der er truffet bestemmelse herom af  

 selskabets øverste myndighed, dvs. for så vidt angår selvejende  

 boligselskaber af kommunalbestyrelsen, for garantiselskaber af garanterne ved  

 generalforsamlingen og for andelsboligforeninger af medlemmerne ved  

 generalforsamlingen eller et valgt repræsentantskab.
 Endvidere kan der i forbindelse med opførelse af nybyggeri træffes  

 beslutning om, at 2 eller eventuelt flere byggeafsnit tilsammen skal udgøre  

 en afdeling.
Kommunalbestyrelsens samtykke Er der bevilget statsstøtte til en af afdelingerne, skal der indhentes  

 samtykke fra kommunalbestyrelsen i den kommune, hvor afdelingerne er  

 beliggende.
Kommunalbestyrelsens afgørelse kan ikke indbringes for højere  

 administrativ myndighed.
Boligstyrelsen, Boligselskabernes Landsbyggefond,  

 Kongeriget Danmarks Hypotekbank og Finansforvaltning og øvrige panthavere  

 skal orienteres om sammenlægningen.
Byggeforetagenderne må udgøre en naturlig enhed En beslutning om, at flere byggeafsnit skal etableres som een afdeling,  

 eller om senere sammenlægning af to eller flere afdelinger, vil som  

 udgangspunkt forudsætte, at de pågældende byggeforetagender udgør en samlet  

 bebyggelse, som danner en naturlig enhed, og er opført kontinuerligt.  

 Byggeforetagenderne forudsættes at være beliggende i den samme kommune.
 Det må herudover bl.a. sikres, at den sammenlagte afdeling får en passende  

 størrelse, således at intentionerne bag det udvidede beboerdemokrati ikke  

 tilsidesættes.
Økonomiske forhold.
Lejefastsættelse Sammenlægningen må i øvrigt være rimeligt begrundet, hvorved må tages i  

 betragtning, om de enkelte afdelingers økonomi gør en sammenlægning  

 betænkelig.
Dette vil f.eks. kunne være tilfældet, hvis en af afdelingerne er  

 underfinansieret eller har et stort opsamlet driftsunderskud, der skal  

 afvikles, medens den anden (de andre) afdeling (afdelinger) har balance i  

 deres økonomi.
Kan en afdelings dårlige økonomi henføres til forhold, der  

 står i forbindelse med den samlede bebyggelse, f.eks. en uforholdsmæssig  

 andel i friarealer, varmecentral eller lignende, bør forholdet dog ikke  

 hindre sammenlægning.
Da lejen (boligafgiften) i den sammenlagte afdeling må fastsættes efter  

 ensartede principper under hensyn til lejlighedernes indbyrdes værdi, jfr.  

 lovens § 7, stk. 2, og cirkulærets afsnit 4, vil en mindre lejeforhøjelse i  

 een eller flere af de sammenlagte afdelinger, uanset det ovenfor anførte,  

 ofte være nødvendig.
En sådan lejetilpasning bør gennemføres på en måde, der  

 tager fornødent hensyn til de nuværende beboere, f.eks. således at den i  

 første række gennemføres ved beboerskifte og i øvrigt ved passende lejlighed,  

 eventuelt gradvis eller i forbindelse med en forhøjelse af den sammenlagte  

 afdelings samlede leje.
Tilpasningen skal dog være fuldt gennemført senest 10  

 år efter sammenlægningen, jfr. bekendtgørelsens § 23, stk. 3.
 Principperne for en nødvendig lejetilpasning bør fastlægges inden  

 sammenlægningen.
2. Almennyttige forretningsførerselskaber Almennyttige forretningsførerselskaber (tidligere kaldet hovedselskaber)  

 er almennyttige boligselskaber, der forestår og administrerer almennyttigt  

 boligbyggeri gennem oprettelse af datterselskaber over hele eller dele af  

 landet.
Forretningsførerselskabernes kompetence og forhold til  

 datterselskaberne er såvel formelt som i praksis forskelligartede.  

 Forretningsførerselskaberne er for så vidt angår deres administration af  

 almennyttige datterselskaber undergivet de samme regler om  

 regnskabsaflæggelse m.v., som finder anvendelse for andre almennyttige  

 boligselskaber, jfr. cirkulærets pkt. 14 om forretningsførerselskabers  

 årsregnskab.
 Nogle forretningsførerselskaber administrerer andre selskaber og  

 ejendomme, f.eks. plejehjem, kollegier og lignende institutioner, samt  

 byggeri af privat karakter.
3. Økonomisk uafhængighed 3.1. Hæftelse En afdeling er økonomisk uafhængig af andre afdelinger og af selskabet.  

 Den hæfter således hverken for andre afdelingers eller for selskabets  

 forpligtelser.
På den anden side hæfter selskabet heller ikke for en  

 afdelings forpligtelser, medmindre det har påtaget sig en sådan hæftelse,  

 f.eks. i forbindelse med udlån.
Det er således eksempelvis den enkelte  

 afdeling, der skal være debitor i henhold til de pantebreve, der udstedes i  

 forbindelse med opførelsen, eventuelle senere forbedringer og lignende.
Bestemmelserne om den økonomiske uafhængighed tager sigte på at sikre, at  

 der ikke sker en økonomisk infiltration mellem afdelingerne indbyrdes og  

 mellem afdelingerne og selskabet/forretningsførerselskabet, som ville kunne  

 medføre likviditetsproblemer og økonomiske problemer i øvrigt og dermed  

 risiko for, at eksempelvis underskud i een afdeling kan påføre andre  

 afdelinger tab.
Såvel selskabets som den enkelte afdelings økonomi må derfor  

 tilrettelægges således, at den kan hvile i sig selv, jfr. dog pkt. 4 om udlån  

 af afdelingsmidler.
 Der henvises til lovens § 6, stk. 1, og bekendtgørelsens § 7, stk. 1 og 2.
3.2. Skøde For at bidrage til at sikre afdelingens økonomiske uafhængighed er det  

 udtrykkeligt fastsat i loven, at den enkelte afdeling skal have skøde på  

 ejendommen, jfr. cirkulærets pkt. 19 om erhvervelse af fast ejendom.
 Der henvises til lovens § 6, stk. 1, og bekendtgørelsens § 6, stk. 2.
3.3. Fælles forvaltning Den indbyrdes økonomiske uafhængighed er ikke til hinder for, at  

 administrationen tilrettelægges således, at ind- og udbetalinger foregår  

 gennem selskabet/forretningsførerselskabet, og at der er fælles forvaltning  

 af selskabets og solvente afdelingers midler, herunder fælles kasse- og  

 bankbeholdning, men det må nøje iagttages, at afdelinger med sund økonomi  

 ikke derved påvirkes af mindre velfunderede afdelinger.
Opnår selskabet ved den fælles forvaltning af afdelingsmidlerne en  

 forrentning, der overstiger almindelig sparekasse- eller bankindlånsrente, er  

 selskabet dog berettiget til at lade en sådan nettorenteindtægt  

 (rentemarginal) indgå i selskabets indtægter.
Nettorenteindtægten kan bl.a.  

 anvendes til nedsættelse af administrationsbidraget for samtlige afdelinger  

 eller til nedsættelse af renten ved udlån af afdelingsmidler, jfr.  

 bemærkningerne til kontiene 131.1. og 202 under cirkulærets pkt. 15 om  

 afdelingsregnskabet samt til konto 601.1. under cirkulærets pkt. 13 om  

 selskabsregnskabet.
 Det skal fremgå af selskabets/forretningsførerselskabets regnskab, hvilke  

 afdelingsmidler det har i forvaltning.
 Afdelingsmidler modtaget i forvaltning og selskabets øvrige kortfristede  

 gæld skal i selskabets balance til stadighed være fuldt ud modsvaret af  

 likvide beholdninger, obligationer eller lignende samt eventuelt lån til  

 afdelinger, som opfylder bestemmelserne i cirkulærets pkt. 4.
 Der må ikke være fælles forvaltning af almennyttige selskabers  

 afdelingsmidler og midler, der hidrører fra selskaber og ejendomme uden  

 almennyttig status.
4. Udlån af afdelingsmidler 4.1. Generelle regler Bestemmelserne om den økonomiske uafhængighed mellem afdelingerne  

 indbyrdes og mellem den enkelte afdeling og selskabet forhindrer ikke, at  

 afdelingsmidler, og herunder byggefondens midler, der er i selskabets  

 forvaltning, udlånes af selskabet.
For at udelukke at afdelingsmidlerne  

 gennem sådanne udlån kan gå tabt for afdelingerne, er det fastsat, at selskabet/forretningsførerselskabet indestår for sikkerhed og  

 likviditet, jfr. pkt. 4.2., at Boligselskabernes Landsbyggefond indestår for tab for lånet  

 (garantiordning for afdelingsmidler), jfr. pkt. 4.3., og at udlån ikke må ske til afdelinger med visse økonomiske vanskeligheder  

 eller kun kan ske med kommunal godkendelse (udlånsbegrænsninger), jfr. pkt.  

 4.4.
 Der henvises til lovens § 6, stk. 2, og § 41, stk. 1, samt  

 bekendtgørelsens § 7, stk. 3, og § 32.
Udlån af en afdelings midler kan kun ske til anvendelse for det pågældende  

 selskabs andre almennyttige afdelinger.
I forretningsførerselskaber kan der  

 dog tillige ske udlån til anvendelse for almennyttige afdelinger under de  

 andre datterselskaber under det pågældende forretningsførerselskab.
Udlån kan  

 derimod ikke ske til ikke-almennyttige afdelinger, og der kan heller ikke ske  

 udlån til anvendelse i en afdeling under et andet selvstændigt boligselskab,  

 selv om de to almennyttige boligselskaber har samme administrator.
 Under forudsætning af uomtvistelig god sikkerhed (dvs. såvel reel  

 sikkerhed som likviditet) er der i princippet ingen begrænsninger af de  

 formål, hvortil afdelingsmidlerne må udlånes, men anvender en låntagende  

 afdeling midlerne til erhvervelse af fast ejendom, skal der ansøges om  

 kommunal godkendelse, jfr. cirkulærets pkt. 19.
4.2. Selskabet indestår for sikkerhed og likviditet Udlån fra en afdeling til en anden må kun ske gennem selskabet og ikke  

 direkte fra den ene afdeling til den anden.
Udlån fra et datterselskab til et  

 andet under samme forretningsførerselskab kan tilsvarende kun ske via  

 forretningsførerselskabet.
Selskabet/forretningsførerselskabet indestår for, at der er uomtvistelig god sikkerhed for midlerne, og at midlerne kan frigøres med kort varsel.
 Dette kan eksempelvis være sikret gennem selskabets egne midler,  

 bankgaranti eller lånetilsagn trækningsret - i bank eller sparekasse.
4.3. Boligselskabernes Landsbyggefonds garantiordning for afdelingsmidler Boligselskabernes Landsbyggefond indestår for tab på afdelingsmidler, som  

 almennyttige boligselskaber/forretningsførerselskaber modtager i forvaltning.
 Landsbyggefondens regler om denne garantiordning er godkendt af  

 boligministeren (boligstyrelsen) den 6.7.1984 og lyder:
»Regler om garantiordning for afdelingsmidler I henhold til § 41, stk. 1, i lov om boligbyggeri har Landsbyggefondens  

 bestyrelse fastsat følgende regler om fondens dækning af tab på afdelingers  

 midler, som almennyttige boligselskaber modtager i forvaltning:
 1. Fonden dækker ethvert tab på almennyttige  

 afdelingers midler, som almennyttige boligselskaber modtager i forvaltning.
 2. Fondens udbetaling af beløb til dækning af en  

 afdelings tab forudsætter, at det er godtgjort, at afdelingen har et aktuelt  

 behov for anvendelse af beløbet, og at beløbet ikke kan dækkes af selskabets  

 disponible egenkapital, herunder selskabets dispositionsfond.
3. Fondens dækning af en afdelings tab er at betragte  

 som et udlæg for selskabet.
Når selskabets økonomi tillader det, kan fonden  

 kræve udlægget tilbagebetalt.
Udlægget tilskrives renter svarende til  

 Nationalbankens diskonto til enhver tid.
 4. Fondens hæftelse for dækning af afdelingernes tab  

 er begrænset til følgende midler:
a.
Fondens dispositionsfond.
b.
Fondens reservefond i det omfang dens midler ikke er anvendt til  

 driftsstøttelån, øvrige lån eller kapitalindskud m.v.
c.
Såfremt midlerne under a og b ikke er tilstrækkelige, kan i nødvendigt  

 omfang anvendes midler fra den fælles moderniseringsfond.« ---------- Landsbyggefondens garanti omfatter tab af afdelingernes drifts- og  

 henlæggelsesmidler, herunder også byggefondens midler, der er i  

 selskabets/forretningsførerselskabets forvaltning, hvad enten midlerne er  

 udlånt af selskabet eller anbragt på anden måde.
Det er uden betydning for garantisikringen, om de bestemmelser, der gælder  

 for udlån, er overholdt.
Hensigten med garantiordningen er, at en afdelings  

 beboere skal være sikrede imod tab i enhver situation, altså også i tilfælde  

 hvor et tab er en følge af, at selskabets ledelse ikke har overholdt  

 udlånsbestemmelserne eller på anden måde har disponeret uforsvarligt over  

 afdelingernes midler.
 Den omstændighed, at garantiordningen dækker ethvert tab af  

 afdelingsmidler, fritager ikke selska- bets/forretningsførerselskabets  

 ledelse fra dets almindelige ansvar for uforsvarlige dispositioner, herunder  

 overtrædelse af de bestemmelser, der gælder for udlån.
 Garantiordningen dækker også tab på udlån m.v., der er effektueret inden  

 garantiordningens ikrafttræden den 15/6 1984.
4.4. Udlånsbegrænsninger Selskabet/forretningsførerselskabet må ikke foretage udlån af  

 afdelingsmidler til:
 1. Afdelinger med opsamlede driftsunderskud, der  

 skyldes udlejningsvanskeligheder.
 2. Afdelinger, hvor der forventes  

 udlejningsvanskeligheder (uanset om der er opsamlet driftsunderskud).
 3. Afdelinger med opsamlede driftsunderskud, der  

 overstiger een måneds bruttolejeindtægt (konto 201.1.-201.8.), medmindre  

 kommunalbestyrelsen har givet samtykke til udlånet.
 Kommunalbestyrelsen kan ikke tillade udlån, såfremt driftsunderskuddet  

 skyldes aktuelle udlejningsvanskeligheder, eller hvis  

 udlejningsvanskeligheder må påregnes.
 Kommunalbestyrelsen skal ved behandling af eventuelle ansøgninger om  

 tilladelse til udlån til afdelinger med opsamlede driftsunderskud vurdere  

 dels omfanget af afdelingens økonomiske vanskeligheder, dels hvorledes disse  

 vanskeligheder kan afhjælpes.
Afsnit 2. Den årlige regnskabsaflæggelse og budgetlægning 5. Regnskabsopstilling 5.1. Særskilte regnskaber for selskab og afdelinger Et boligselskabs årsregnskab består af særskilte årsregnskaber for dels  

 selskabet dels de enkelte afdelinger, herunder byggefonden, med hertil  

 knyttede noter samt af et spørgeskema.
 Selskabets bestyrelse er efter bekendtgørelsens § 3, stk. 1, ansvarlig  

 for, at regnskabsaflæggelse, budgetlægning og lejefastsættelse sker i  

 overensstemmelse med reglerne i bekendtgørelsens kapitel 10.
 I cirkulærets afsnit 3 er foretaget en gennemgang af regnskabets (og  

 budgettets) enkelte poster.
5.2. Regnskabsskemaer Årsregnskabet skal udfærdiges ved benyttelse af de 2 regnskabsskemaer,  

 boligstyrelsen har udarbejdet, for dels selskab og byggefond (de to  

 regnskaber er samlet i eet skema) og dels afdeling, med hertil hørende  

 spørgeskemaer.
Der er udarbejdet særskilt spørgeskema for  

 forretningsførerselskaber, men ikke regnskabsskema, jfr. cirkulærets pkt. 14  

 om forretningsførerselskabers årsregnskab.
Regnskabsskemaerne er optrykt som  

 bilag til cirkulæret.
Trykte regnskabsskemaer med hertil hørende  

 spørgeskemaer kan købes hos Direktoratet for Statens Indkøb (pr. 1/1 1986  

 Statens Informationstjeneste), Bredgade 20, 1260 København K, telefon 01-92  

 91 00.
 Selskaberne kan dog selv lade fremstille regnskabsskemaer og  

 spørgeskemaer, blot der anvendes samme kontoplan, herunder kontonumre, samt  

 besvares samme spørgsmål, jfr. bekendtgørelsens § 24, stk. 1.
 Et selskab kan iøvrigt vælge at samle de statistiske oplysninger på  

 afdelingsregnskabets forside i en fælles oversigt for samtlige selskabets  

 afdelinger.
 De nye regnskabsskemaers systematik og terminologi er i den udstrækning,  

 det er fundet praktisk muligt og hensigtsmæssigt, søgt tilnærmet  

 årsregnskabsloven (lov nr. 284 af 10/6 1981 om visse selskabers aflæggelse af  

 årsregnskab m.v.). Denne lov gælder dog ikke for almennyttige boligselskaber.
 For at give et bedre overblik er der i afdelingsregnskabet samtidig  

 foretaget en opdeling af de enkelte regnskabsposter i hovedgrupper.
5.3. Ikrafttræden for nye regnskabsskemaer Boligselskaberne skal anvende de nye regnskabsskemaer med virkning fra det  

 regnskabsår, som påbegyndes efter udgangen af 1985, men kan vælge at anvende  

 dem fra et tidligere tidspunkt, jfr. bekendtgørelsens § 43. Eksempelvis skal  

 et selskab, hvis regnskabsår følger kalenderåret, anvende den nye  

 opstillingsform m.v. fra og med den 1/1 1986, medens et selskab, hvis  

 regnskabsår er perioden 1/7-30/6, kan vente til 1/7 1986.
5.4. Sammenligningstal I regnskabsskemaernes balance skal der ved hver post i regnskabet og i de  

 tilknyttede noter anføres de tilsvarende beløb for det foregående  

 regnskabsår.
I resultatopgørelsen - men ikke i balancen - anføres de  

 tilsvarende budgetterede beløb for det pågældende og for det efterfølgende  

 regnskabsår (budgetår).
Er beløbene i de enkelte regnskabsår ikke sammenlignelige, skal der så  

 vidt muligt foretages en tilpasning af beløbene efter principperne i  

 årsregnskabsloven.
Manglende sammenlignelighed eller foretagen tilpasning  

 skal angives og behørigt begrundes i noterne.
5.5. Ingen modregning Årsregnskabslovens princip om, at der ikke må foretages (skjult)  

 modregning mellem aktiv- og passivposter eller mellem udgifts- og  

 indtægtsposter, finder også anvendelse på almennyttige boligselskaber, idet  

 en sådan modregning vil kunne sløre helhedsbilledet.
5.6. Tidsmæssig afgrænsning Den almindelige regnskabsmæssige opgørelsesmåde, hvorefter der skal  

 opføres udgifter og indtægter, der vedrører det år, som regnskabet omfatter  

 uanset betalingstidspunktet, gælder også for almennyttige boligselskaber med  

 den ene undtagelse, at prioritetsydelser (eksklusive morarenter), der er  

 forfaldne i løbet af regnskabsåret, kan medtages, selv om de måske delvis  

 vedrører et andet regnskabsår.
5.7. Noter Årsregnskabet skal give et retvisende billede af selskabets og dets  

 afdelingers aktiver og passiver, af den økonomiske stilling og af  

 driftsresultatet.
Med henblik herpå er der som noget nyt indført øgede  

 specifikations- og oplysningskrav - noter - for at sikre bedre  

 gennemskuelighed og forståelse af regnskabet.
Tekstning af regnskabet i form  

 af noter bør dog begrænses til det mest informative, således at væsentlige  

 oplysninger ikke drukner i mindre væsentlige oplysninger og dermed tilslører  

 det egentlige formål med oplysningerne.
 I regnskabsskemaerne er til visse konti udarbejdet faste noter, og  

 samtidig er angivet med en * i notekolonnen, hvilke poster der skal  

 specificeres nærmere.
5.8. Spørgeskema Som et integreret led i regnskabsaflæggelsen skal selskaberne udfylde  

 spørgeskemaer for henholdsvis selskabet og afdelingerne.
Herudover er  

 udarbejdet et særskilt spørgeskema for forretningsførerselskaber.  

 Spørgeskemaerne omfatter nogle centrale spørgsmål om  

 selskabets/forretningsførerselskabets og afdelingernes driftsresultater og  

 økonomiske stilling.
De er udarbejdet således, at de skulle dække relevante  

 forhold og dog være tilpas overskuelige.
Spørgsmålene er indskrænket til det  

 pågældende regnskabsår.
Spørgsmålene er formuleret således, at svaret kun  

 skal begrundes nærmere i en note til spørgeskemaet, hvis spørgsmålet besvares  

 med et ja.
I noterne må eksempelvis anføres en nærmere forklaring på de af  

 spørgsmålet omfattede forhold, og det må oplyses, om der er eller vil blive  

 truffet eventuelt fornødne forholdsregler til at bringe forholdet i orden,  

 herunder forholdsregler til afhjælpning af konstaterede økonomiske  

 vanskeligheder.
 Indeholder spørgeskemaet kun afkrydsninger i nej-kolonnen, vil  

 tilsynsmyndigheden, såfremt der ikke på anden måde, f.eks. i  

 revisionsberetningen, er fremkommet oplysninger, der giver anledning til  

 nærmere undersøgelse, hurtigt kunne foretage den vurdering, der er nødvendig  

 for at tage regnskabet til efterretning.
5.9. Underskrifter på regnskabet Årsregnskabet skal underskrives af forretningsføreren  

 (forretningsførerselskabet), den samlede selskabsbestyrelse, selskabets  

 øverste myndighed samt af revisor.
Afdelingsregnskaberne skal tillige  

 underskrives af de pågældende afdelingsbestyrelser med oplysning om, at  

 regnskabet er godkendt på et afdelingsmøde.
6. Regnskabsår Selskabets vedtægter skal efter lovens § 4, stk. 1, nr. 7, indeholde en  

 bestemmelse om selskabets regnskabsår.
Efter normalvedtægterne følger  

 regnskabsåret kalenderåret, men det enkelte selskab kan i vedtægterne  

 fastsætte et andet regnskabsår.
 Selskabet og dets afdelinger skal have samme regnskabsår.
 Et forretningsførerselskab og dets datterselskaber er ikke pligtige at  

 have samme regnskabsår.
Regnskabsåret skal omfatte 12 måneder.
Et selskabs eller en afdelings  

 første regnskabsperiode kan imidlertid omfatte et kortere eller længere  

 tidsrum, dog maksimalt 18 måneder.
Ved omlægning af regnskabsåret vil  

 tilsvarende afvigelser blive accepteret.
7. Revision Ledelsens forslag til årsregnskab skal revideres og påtegnes af en  

 statsautoriseret revisor.
I mindre selskaber kan revisionen dog varetages af  

 en registreret revisor.
Revisionen skal foretages efter reglerne i  

 bekendtgørelsens kapitel 11, jfr. boligstyrelsens instruks af 24/5 1985 om  

 revision af almennyttige boligselskabers regnskaber (revisionsinstruksen).  

 Revisionsinstruksen er optaget som bilag til cirkulæret.
Ved revisionen af det første års driftsregnskab bør revisor foretage  

 fornøden afstemning med det reviderede byggeregnskab.
I de tilfælde, hvor der  

 anvendes forskellig revisor til de to regnskaber, må den, der reviderer  

 driftsregnskabet, havde det reviderede byggeregnskab stillet til rådighed ved  

 sin revision.
Der påhviler ikke revisor pligter med hensyn til udlejningen eller  

 boligafgiftsfastsættelsen for de enkelte lejemål.
Hvis det ikke er aftalt,  

 forudsættes revisor ikke at foretage efterberegning af skatteopkrævninger med  

 henblik på, om skattebeløbene er korrekte, eller om foreliggende  

 skattelempelsesmuligheder er udnyttet.
Som nævnt under pkt. 9 om budgetlægning medvirker revisor ikke ved  

 budgetlægningen, medmindre der er indgået særlig aftale herom.
Revisor skal  

 dog efter revisionsinstruksen påse, at underskud fra tidligere år og  

 underfinansiering afvikles budgetmæssigt efter reglerne herom.
 8. Regnskabets godkendelse i afdelingerne/selskabet.
8.1. Selskabsregnskabet.
Byggefondsregnskabet Forslag til årsregnskab for selve selskabet/forretningsførerselskabet samt  

 for byggefonden skal forelægges selskabsbestyrelsen og selskabets øverste  

 myndighed til endelig godkendelse inden indsendelsen til kommunalbestyrelsen  

 og Boligselskabernes Landsbyggefond, jfr. bekendtgørelsens § 2, stk. 2,  

 sidste punktum. (I selvejende boligselskaber, hvor kommunalbestyrelsen er  

 selskabets øverste myndighed, indsendes dog det samlede regnskabsforslag for  

 selskab og afdelinger samtidig til kommunalbestyrelsen og Boligselskabernes  

 Landsbyggefond). Det forelagte forslag skal være revideret og påtegnet af  

 revisor.
Er der ansat en forretningsfører, forelægger denne efter  

 normalvedtægterne forslaget til årsregnskab for bestyrelsen.
 I garantiselskaber skal årsregnskabet efter normalvedtægterne fremlægges  

 til eftersyn for garanterne på selskabets kontor, samtidig med, at der  

 indkaldes til ordinær generalforsamling.
8.2. Afdelingsregnskaberne Forslag til årsregnskab for den enkelte afdeling skal - forinden det  

 godkendes endeligt af selskabsbestyrelsen og selskabets øverste myndighed -  

 forelægges det pågældende ordinære afdelingsmøde til godkendelse.
Regnskabet  

 skal forelægges afdelingsmødet af afdelingsbestyrelsen eller af  

 selskabsbestyrelsen, hvis der ikke er valgt afdelingsbestyrelse.
 Der henvises til lovens § 15, stk. 8, og bekendtgørelsens § 2, stk. 2,  

 sidste punktum.
 Afdelingsbestyrelsen skal have kopi af følgende:
 1. Udkast til årsregnskab for afdelingen, revideret og  

 påtegnet af revisor.
 2. Det udfyldte spørgeskema med tilhørende noter, i  

 den udstrækning det vedrører den pågældende afdeling.
 3. Udskrifter af revisionsprotokollen, i den  

 udstrækning revisors bemærkninger vedrører den pågældende afdeling.
 4. Revisors beretning, jfr. revisionsinstruksen  

 vedrørende årsregnskabet.
 Herudover kan selskabsbestyrelsen vælge at medsende sin årsberetning.
 Afdelingsregnskabet skal efter normalvedtægterne udsendes til samtlige  

 husstande i afdelingen forud for det ordinære afdelingsmøde.
Afdelingsbestyrelsen vil imidlertid - eventuelt efter henstilling fra  

 ledelsen - kunne vedtage, at der af administrative grunde udsendes et  

 regnskab, der alene indeholder et i hovedposter sammenfattet regnskab.
Det  

 forudsættes dog herved, at det samtidig tilkendegives over for beboerne, at  

 de efter derom fremsat ønske kan få adgang til at gennemgå det specificerede  

 regnskab med tilhørende noter i dets helhed eller, såfremt dette måtte  

 ønskes, få udleveret fotokopi af hele eller dele af regnskabsmaterialet  

 vedrørende den pågældende afdeling.
 Det skal dog fremgå, om regnskabet er revideret, og hvilke påtegninger  

 revisor måtte have anført i forbindelse med revisionen.
 Det ordinære afdelingsmøde skal efter normalvedtægterne afholdes inden 5  

 måneder efter regnskabsårets slutning, dvs. inden 1. juni, såfremt  

 regnskabsåret følger kalenderåret.
Kan afdelingsmødet ikke godkende det af ledelsen udarbejdede årsregnskab  

 for afdelingen, og er selskabets ledelse ikke enig i afdelingsmødets  

 stillingtagen til regnskabet, skal selskabets ledelse (under vedlæggelse af  

 afdelingsmødets bemærkninger) efter lovens § 15, stk. 12, indbringe denne  

 tvistighed for kommunalbestyrelsen, som træffer den endelige administrative  

 afgørelse.
Kommunalbestyrelsens afgørelse kan således ikke indbringes for  

 boligstyrelsen.
8.3. Bestyrelsens årsberetning Selskabets bestyrelse skal i tilslutning til regnskabet afgive en  

 årsberetning.
I årsberetningen redegør bestyrelsen nærmere for den økonomiske  

 udvikling i selskabet og dets afdelinger i regnskabsåret.
Herunder redegøres  

 for eventuelle, særlige, økonomiske problemer i selskabet og dets afdelinger  

 samt for de foranstaltninger, herunder forhøjelse af boligafgiften/lejen, der  

 er eller påtænkes iværksat til løsning af sådanne problemer.  

 (Bekendtgørelsens § 24, stk. 2).
 Har revisor haft særlige bemærkninger til regnskabet, bør bestyrelsen  

 kommentere disse i årsberetningen og herunder redegøre for, hvilke  

 foranstaltninger disse eventuelt måtte give eller har givet anledning til.  

 Bestyrelsen skal i øvrigt nøje gennemgå revisionsprotokollen, der skal  

 forelægges på hvert bestyrelsesmøde, samt revisionsberetningen og overveje,  

 hvilke foranstaltninger disse i øvrigt måtte give anledning til.
9. Budgetlægning 9.1. Nybyggeri Ved projektering af nybyggeri udarbejdes driftsbudget for bl.a. herigennem  

 at søge konstateret, om boligafgiften kommer til at ligge på et sådant  

 niveau, at de projekterede lejligheder kan påregnes udlejet til de  

 boligsøgende, som lejlighederne er bestemt for.
 Med henblik på den foreløbige fastsættelse af boligafgiften foretages en  

 gennemgang af driftsbudgettet umiddelbart inden udlejningen for så vidt  

 muligt at sikre, at indtægterne allerede fra begyndelsen er tilstrækkelige  

 til at dække driftsudgifterne.
Det budget, der danner grundlag for størrelsen af den endelige  

 boligafgift, kan dog først foreligge, når byggeregnskabet er opgjort, og  

 finansieringen er tilendebragt.
Ved indgåelse af lejemål må der derfor tages  

 forbehold om, at den endelige boligafgift og det endelige indskud først kan  

 fastsættes, når byggeregnskabet er opgjort og finansieringen tilendebragt.
9.2. Årlig budgetlægning Efter lovens § 7, stk. 4, 1. punktum, fastsættes lejen årligt på grundlag  

 af et driftsbudget.
Selskabets ledelse skal således hvert år udarbejde et  

 driftsbudget til sikring af, at boligafgiften til stadighed er tilstrækkelig  

 til at dække udgifterne, jfr. nærmere nedenfor om lejefastsættelsen under  

 cirkulærets pkt. 17.
Der må ikke budgetteres med overskud på driften.
For at undgå for hyppige  

 reguleringer af boligafgiften kan der dog i den enkelte afdeling budgetteres  

 med et beløb til uforudsete udgiftsstigninger på højst 2-3 pct. af de  

 samlede, budgetterede, ordinære udgifter, jfr. bemærkninger til konto 119.
 Budgettet bør i øvrigt alt efter selskabets og afdelingernes forhold  

 sammenholdes kvartals- eller halvårsvis med den løbende drift med henblik på  

 en eventuel ajourføring og lejeregulering, hvis der konstateres væsentlige  

 afvigelser.
9.3. Forbedringer Det vil endvidere være nødvendigt at udarbejde driftsbudgetændringer, når  

 der påtænkes gennemført forbedringer i en afdeling, jfr. pkt. 17.3.3.3.
 9.4. Udarbejdelse - driftsbudgetskemaer - tidsfrist m.v.
 Selskabsbestyrelsen er efter bekendtgørelsens § 3, stk. 1, ansvarlig for,  

 at budgetlægningen sker efter de herom gældende regler.
Budgettet skal udarbejdes efter samme kontoplan som årsregnskabet, og  

 budgetforudsætningerne må være præciseret og oplyst i budgettet.
Selskabet  

 kan vælge at anvende de af Boligselskabernes Landsbyggefond udfærdigede  

 driftsbudgetskemaer.
Budgetskemaet er optrykt som bilag til cirkulæret, og  

 enkelte eksemplarer udsendes af Boligselskabernes Landsbyggefond til samtlige  

 selskaber, der herefter selv kan kopiere efter behov.
Skemaet kan endvidere  

 købes hos Direktoratet for Statens Indkøb (pr. 1/1 1986 Statens  

 Informationstjeneste).
Det må anses som yderst hensigtsmæssigt, at der budgetteres for en  

 flerårig periode, i særlig grad med hensyn til vedligeholdelses- og  

 fornyelsesudgifterne, således at de nødvendige henlæggelser er i  

 overensstemmelse med kommende behov.
Ligesåvel som kommunalbestyrelsen kan  

 forlange budgettet indsendt til kommunen, jfr. cirkulærets pkt. 9.7., vil  

 kommunen kunne opstille krav til budgetperiodens længde.
Ledelsen vil - selv om den ikke er forpligtet hertil - kunne anmode  

 revisor om tillige at medvirke ved budgetlægningen.
Revisor skal dog i alle  

 tilfælde påse, at underskud fra tidligere år og underfinansiering afvikles  

 budgetmæssigt efter reglerne herom, jfr. revisionsinstruksen.
De årlige driftsbudgetter for selskabet og de enkelte afdelinger skal  

 efter bekendtgørelsens § 23, stk. 2, udarbejdes så betids, at eventuelle  

 lejeforhøjelser kan træde i kraft ved regnskabsårets begyndelse.
Følger  

 regnskabsåret kalenderåret, og kan lejeforhøjelsen gennemføres med 3 måneders  

 varsel, skal budgettet således foreligge så betids, at varsling kan udsendes  

 inden udgangen af september måned.
Er budgettet ikke endeligt godkendt inden  

 dette tidspunkt, skal der tages forbehold herom i varslet.
9.5. Godkendelse i afdelingerne/selskabet 9.5.1. Selskabsbudgettet.
Byggefonden Budgettet for selve selskabet skal ikke forelægges afdelingsbestyrelserne,  

 men skal alene godkendes af selskabsbestyrelsen.
 Der er ikke pligt til at udarbejde budget for byggefonden.
9.5.2. Afdelingsbudgetterne 9.5.2.1. Afdelingsbestyrelsens godkendelse Driftsbudgettet for den enkelte afdeling skal efter lovens § 15, stk. 7,  

 forelægges afdelingsbestyrelsen til godkendelse, inden selskabets ledelse  

 godkender budgettet endeligt.
I modsætning til hvad der gælder for  

 regnskabet, er der ikke pligt til at forelægge budgettet for afdelingsmødet  

 til godkendelse.
Afdelingsbestyrelsen kan dog beslutte, at der skal afholdes  

 afdelingsmøde om budgettet.
Afdelingsbestyrelsens/afdelingsmødets beføjelser  

 i øvrigt fremgår af lovens § 15, stk. 9, 10 og 11.
9.5.2.2. Indbringelse af tvister for kommunalbestyrelsen Kan afdelingsbestyrelsen ikke godkende det af ledelsen udarbejdede  

 driftsbudget for afdelingen, og kan selskabets ledelse ikke tilslutte sig  

 afdelingsbestyrelsens stillingtagen til budgettet, skal selskabets ledelse  

 (under vedlæggelse af afdelingsbestyrelsens bemærkninger) efter lovens § 15,  

 stk. 12, indbringe denne tvistighed for kommunalbestyrelsen, der træffer den  

 endelige administrative afgørelse.
Kommunalbestyrelsens afgørelse kan således  

 ikke indbringes for boligstyrelsen.
9.6. Senere orientering på afdelingsmøde Efter normalvedtægterne udsendes budgettet til samtlige husstande i  

 afdelingen forud for det ordinære afdelingsmøde, og dagsordenen for  

 afdelingsmødet skal bl.a. omfatte forelæggelse af afdelingens budget.  

 Forelæggelsen sker alene til orientering om budgettet for det allerede  

 påbegyndte regnskabsår, og afdelingsmødet skal således ikke godkende  

 budgettet.
Det bemærkes, at regnskabsskemaet indeholder en kolonne med  

 budgettallene for det »kommende år«, dvs. for det regnskabsår,  

 hvori afdelingsmødet holdes.
9.7. Kommunalbestyrelsen Medmindre kommunalbestyrelsen udtrykkeligt har anmodet om, at budgettet  

 skal indsendes til kommunalbestyrelsen inden budgetårets begyndelse, er der  

 ikke noget krav herom.
Kommunalbestyrelsen får dog altid kendskab til  

 budgettet inden halvdelen af budgetåret er forløbet, idet regnskabsskemaets  

 resultatopgørelse (der skal indsendes inden 6 måneder efter regnskabsårets  

 afslutning) som nævnt indeholder en kolonne med budgettallene for det år, der  

 følger efter det pågældende regnskabsår.
 Kommunalbestyrelsen skal ikke - medmindre der er en særlig anledning  

 hertil - foretage en egentlig gennemgang af budgettet, men vil normalt kunne  

 nøjes med at påse, at eventuelle underskud fra tidligere år og eventuel  

 underfinansiering søges afviklet efter de herom gældende regler, og at  

 budgettet balancerer.
10. Det offentlige regnskabstilsyn 10.1. Generelt De almennyttige boligselskaber, herunder forretningsførerselskaberne, er  

 undergivet offentligt tilsyn på en række punkter.
Tilsynet varetages primært  

 af kommunalbestyrelsen og i sidste instans af boligministeriet  

 (boligstyrelsen).
 Tilsynet med boligselskaberne omfatter bl.a. tilsyn med  

 regnskabsaflæggelsen.
10.2. Tilsynsførende kommunalbestyrelse 10.2.1. Selve selskabet.
Forretningsførerselskabet Tilsynet med selve selskabet, herunder forretningsførerselskabet, føres af  

 kommunalbestyrelsen i den kommune, hvor selskabet ifølge vedtægterne har  

 hjemsted (hjemstedskommunen), jfr. bekendtgørelsens § 26, 1. punktum.  

 Regnskabsmaterialet for selskabet og samtlige afdelinger indsendes efter  

 bekendtgørelsens § 24, stk. 4, til hjemstedskommunen.
Er en afdeling  

 beliggende i en anden kommune end selskabets hjemstedskommune, indsendes  

 selskabsregnskabet tillige til denne kommunalbestyrelse.
Et forretningsførerselskabs regnskab indsendes til  

 forretningsførerselskabets hjemstedskommune samt til datterselskabernes  

 hjemstedskommuner.
Det enkelte datterselskabs regnskab indsendes til det  

 pågældende datterselskabs hjemstedskommune (og afdelingernes  

 beliggenhedskommuner) samt til forretningsførerselskabets hjemstedskommune.
10.2.2. Amtsboligselskaber Vedtægtsbestemmelser i de ganske få såkaldte  

 »amtsboligselskaber« om, at tilsynet med selve selskabet varetages  

 af en anden offentlig myndighed end kommunalbestyrelsen, f.eks. amtskommunen,  

 er fortsat gyldige, men tilsynet kan, såfremt selskabet eller  

 tilsynsmyndigheden måtte ønske det, overføres til kommunalbestyrelsen efter  

 forhandling med denne.
I tilfælde af uenighed træffes afgørelsen af  

 boligministeren (boligstyrelsen), jfr. bekendtgørelsens §§ 26 og 42.
10.2.3. Afdelingerne Tilsynet med selskabets afdelinger føres af kommunalbestyrelsen i den  

 kommune, hvor den pågældende afdelings ejendomme fysisk er beliggende  

 (beliggenhedskommunen), jfr. bekendtgørelsens § 26, sidste punktum. (Det er  

 ligeledes en nyoprettet/kommende afdelings beliggenhedskommune, der yder  

 økonomisk støtte til opførelse af nyt byggeri).
 Regnskabsmaterialet for den pågældende afdeling indsendes således til  

 beliggenhedskommunen, og samtidig medsendes selskabsregnskabet (men ikke  

 regnskabsmaterialet for de afdelinger, der måtte være beliggende i andre  

 kommuner).
10.2.4. Koordination af tilsynet En spredning af byggeriet over kommunegrænserne, således at et  

 selskab/forretningsførerselskab har hjemsted i een kommune, men tillige  

 afdelinger/datterselskaber i andre kommuner, medfører, som det fremgår af det  

 ovenfor anførte, en spredning af tilsynet og kan indebære nogle praktiske  

 problemer for de tilsynsførende kommuner.
Der kan herved bl.a. peges på, at  

 selskabets hjemstedskommune ikke har direkte indflydelse på økonomien i de  

 afdelinger, der er beliggende i andre kommuner.
Hjemstedskommunen er dog  

 beføjet til at forbyde selskabet at udlåne til en afdeling med økonomiske  

 problemer og kræve hurtig afvikling af eventuelt allerede ydede lån.  

 Beliggenhedskommunen har ingen direkte indflydelse på de beslutninger, der  

 træffes af selskabet, idet typisk kun hjemstedskommunen er repræsenteret i  

 bestyrelsen.
Beliggenhedskommunen vil dog f.eks. altid kunne forlange  

 dokumentation for, at afdelingens midler i selskabets forvaltning forvaltes  

 og anvendes efter de herom gældende regler.
Beliggenhedskommunens eventuelle  

 foranstaltninger meddeles efter bekendtgørelsens § 31, stk. 1, til  

 hjemstedskommunen.
 Hjemstedskommunen/-erne og beliggenhedskommunen/-erne må om fornødent  

 nærmere aftale, hvorledes tilsynet bedst koordineres.
10.3. Indsendelse af regnskabsmaterialet til kommunalbestyrelsen -  

 tidsfrist Kommunalbestyrelsen skal påse, at regnskabsmaterialet indsendes rettidigt  

 til kommunen, dvs. inden 6 måneder efter regnskabsårets afslutning, jfr.  

 lovens § 13, stk. 3, og bekendtgørelsens § 30, stk. 1, og § 24, stk. 3.  

 Følger regnskabsåret kalenderåret, skal regnskabsmaterialet således indsendes  

 til kommunalbestyrelsen inden den 1. juli.
 Regnskabsmaterialet omfatter:
 1. Regnskab for selskab og afdelinger, herunder  

 byggefond, med noter, samt tilknyttet spørgeskema.
 2. Revisors beretning.
 3. Udskrift af revisionsprotokol.
 4. Selskabsbestyrelsens årsberetning.
 10.4. Kommunalbestyrelsens gennemgang m.v.
10.4.1. Kritisk gennemgang Kommunalbestyrelsen skal ikke foretage en egentlig revisionsmæssig  

 gennemgang af regnskabet, men dette forelægges til kritisk gennemgang efter  

 lovens § 13, stk. 3, og bekendtgørelsens § 30, stk. 2. Kommunalbestyrelsen  

 skal herunder tage stilling til, om selskabets og dets afdelingers drift og  

 økonomi efter det forelagte regnskabsmateriale og de oplysninger,  

 kommunalbestyrelsen i øvrigt måtte være i besiddelse af, skønnes at være  

 forsvarlig og i overensstemmelse med lovgivningens krav.
Kommunalbestyrelsen  

 må herved i ganske særlig grad være opmærksom på, om princippet om afdelingernes økonomiske uafhængighed er iagttaget, jfr.  

 lovens § 6, stk. 1, om de gældende regler om anbringelse og forvaltning af afdelingsmidler er  

 overholdt, jfr. lovens § 6, stk. 2, om der er balance mellem udgifter og indtægter, om eventuelt opsamlet underskud og underfinansiering søges afviklet efter  

 de herom gældende regler, og om der foretages henlæggelser i fornødent omfang.
10.4.2. Eventuelt særskilt revisorerklæring Finder kommunalbestyrelsen det uklart, om de gældende regler er overholdt,  

 vil den kunne anmode selskabets revision om en særskilt erklæring herom.
10.4.3. Oplysningspligt Boligselskaberne skal på forlangende give kommunalbestyrelsen enhver  

 oplysning om selskabets forhold til belysning af, om dette ledes og drives i  

 overensstemmelse med bestemmelserne i loven samt regler udfærdiget i medfør  

 af loven og selskabets vedtægter. (Lovens § 13, stk. 4, og bekendtgørelsens §  

 35).
10.4.4. Kommunalbestyrelsen kan udpege revisor Skønner kommunalbestyrelsen det nødvendigt, kan den foranledige, at en af  

 kommunalbestyrelsen udpeget revisor for selskabets regning gennemgår  

 boligselskabets regnskab og økonomi og afgiver beretning herom til  

 kommunalbestyrelsen. (Bekendtgørelsens § 31, stk. 1).
10.4.5. Supplement til tilsynsordning Den kommunale tilsynsordning suppleres af den indsigt i boligselskabernes  

 forhold, som kommunen opnår ved, at eet eller flere medlemmer af  

 selskabsbestyrelsen i selvejende boligselskaber og garantiselskaber ofte er  

 udpeget af og eventuelt tillige er medlemmer af kommunalbestyrelsen.
En  

 tilsvarende kommunal udpegning af bestyrelsesmedlemmer sker i almindelighed  

 ikke i andelsboligforeningerne.
10.5. Kommunalbestyrelsens reaktionsmuligheder 10.5.1. Regnskabet godkendes - selvejende boligselskaber Kommunalbestyrelsen har en særlig stilling i forhold til de selvejende  

 boligselskaber, idet kommunalbestyrelsen efter loven er selskabets øverste  

 myndighed og som sådan skal godkende regnskabet.
Kommunalbestyrelsen har som  

 selskabets øverste myndighed - ud over beføjelserne som tilsynsmyndighed -  

 ret til at stille krav om ændringer i f.eks. forretningsgangen eller  

 bestyrelsens dispositioner, såfremt forholdene giver grundlag herfor, også  

 selv om der ikke foreligger en overtrædelse af bestemmelser, som  

 kommunalbestyrelsen ville kunne påtale som tilsynsmyndighed.
10.5.2. Regnskabet tages til efterretning uden bemærkninger Har revisor ikke fremsat kritiske bemærkninger til regnskabsmaterialet  

 eller forretningsgangen, og er der ikke på anden måde fremkommet oplysninger,  

 der giver anledning til nærmere undersøgelse, vil kommunalbestyrelsen i  

 almindelighed uden nærmere gennemgang kunne tage regnskabet til efterretning  

 uden bemærkninger.
Kommunalbestyrelsen skal som nævnt under pkt. 10.4.1.  

 altid i ganske særlig grad være opmærksom på visse nærmere beskrevne forhold.
10.5.3. Regnskabet tages til efterretning med bemærkninger.
Eventuel  

 påtale, pålæg.
 Har revisor fremsat kritiske bemærkninger til regnskabet eller  

 forretningsgangen, eller har kommunalbestyrelsen selv fundet grundlag for  

 kritik, kan kommunalbestyrelsen påtale forholdet over for selskabet og om  

 fornødent pålægge selskabet at foretage de foranstaltninger, som  

 kommunalbestyrelsen skønner nødvendige, herunder påbyde forhøjelse eller  

 nedsættelse af lejen efter lovens § 7, stk. 5.
 Finder kommunalbestyrelsen, at der af selskabets ledelse - eventuelt efter  

 kommunalbestyrelsens pålæg - er eller vil blive truffet de nødvendige  

 foranstaltninger til at bringe kritisable forhold i orden, vil  

 regnskabsmaterialet, påført kommunalbestyrelsens bemærkninger, kunne tages  

 til efterretning.
10.5.4. Indberetning til boligstyrelsen Kommunalbestyrelsen skal efter bekendtgørelsens § 31, stk. 2, foretage  

 indberetning til boligstyrelsen, såfremt selskabet undlader at efterkomme  

 kommunalbestyrelsens påbud, eller dets forhold i øvrigt giver anledning til  

 væsentlig kritik.
Selv om selskabets (afdelingernes) forhold ved  

 regnskabsgennemgangen har givet anledning til væsentlig kritik, kan  

 indberetning dog undlades, hvis kommunalbestyrelsen finder, at der af  

 selskabets ledelse, eventuelt efter kommunalbestyrelsens pålæg, er eller vil  

 blive truffet eventuelt fornødne foranstaltninger til at bringe kritisable  

 forhold i orden.
Indberetningen til boligstyrelsen skal omfatte en udførlig redegørelse om  

 de forhold, som kommunalbestyrelsen har påtalt, herunder oplysning om, hvilke  

 foranstaltninger kommunalbestyrelsen allerede måtte have truffet over for  

 selskabet, og eventuelt om selskabets reaktion herpå.
Samtidig skal oplyses,  

 om kommunalbestyrelsen tidligere har påtalt lignende forhold over for  

 selskabet.
Indberetningen skal endvidere indeholde en detaljeret indstilling  

 fra kommunalbestyrelsen om, hvorledes de påtalte forhold kan berigtiges.  

 Endelig skal det fornødne regnskabsmateriale vedlægges.
10.6. Offentlig fremlæggelse Kommunalbestyrelsen skal fremlægge regnskaberne til offentligt gennemsyn,  

 jfr. lovens § 13, stk. 3, og bekendtgørelsens § 30, stk. 2. Fremlæggelsen  

 skal omfatte hele regnskabsmaterialet bortset fra specifikation indeholdende  

 debitornavne og lignende.
Kommunalbestyrelsens stillingtagen til regnskabet  

 skal fremgå af det fremlagte materiale.
Er der foretaget indberetning til  

 boligstyrelsen, skal dette fremgå af fremlæggelsen.
Regnskabsmaterialet skal  

 være fremlagt i et passende tidsrum efter kommunalbestyrelsens skøn.  

 Kommunalbestyrelsen afgør selv, om den f.eks. vil annoncere fremlæggelsen i  

 den lokale dagspresse.
Regnskabsmaterialet er i øvrigt også efter udløbet af  

 en eventuel fremlæggelsesperiode offentligt tilgængeligt efter de almindelige  

 regler om offentlighed i forvaltningen.
10.7. Kommunalbestyrelsens adgang til at yde økonomisk støtte Det skal om kommunernes mulighed for at yde økonomisk støtte til  

 almennyttige boligselskaber understreges, at indenrigsministeriet har givet  

 udtryk for, at den under boligministeriet hørende lovgivning må antages  

 udtømmende at normere en kommunalbestyrelses adgang til at yde støtte til et  

 almennyttigt boligselskab.
En kommunalbestyrelse kan således kun yde garanti,  

 tilskud, lån eller anden økonomisk støtte i de tilfælde, hvor der er indsat  

 udtrykkelig hjemmel hertil i lov om boligbyggeri, lov om midlertidig  

 offentlig støtte til almennyttigt boligbyggeri og statsstøttede kollegier  

 og/eller lov om omprioritering m.m. af visse almennyttige boligafdelinger og  

 om ændring af lov om realkreditinstitutioner og lov om boligbyggeri.
10.8. Boligstyrelsen 10.8.1. Indberettede regnskaber Boligstyrelsen gennemgår de forhold i det indsendte regnskabsmateriale,  

 der er blevet indberettet, og tager herunder stilling til, hvorvidt man er  

 enig i kommunalbestyrelsens indstilling.
Boligstyrelsen fremkommer med de  

 bemærkninger og eventuelle henstillinger, som sagen måtte give anledning til.  

 Herudover foretages ikke en egentlig gennemgang af hele regnskabsmaterialet.  

 Hvis boligstyrelsen ved en regnskabssags behandling bliver opmærksom på andre  

 kritisable forhold end de indberettede, vil disse forhold dog ligeledes blive  

 inddraget i afgørelsen.
 Boligstyrelsen kan - selv om der ikke foreligger indberetning fra  

 kommunalbestyrelsen - selv foranledige iværksat en regnskabsundersøgelse,  

 herunder ved indhentning af udtalelse fra kommunalbestyrelsen, f.eks. som  

 følge af henvendelser fra beboerne.
10.8.2. Reaktionsmuligheder Boligstyrelsen har tilsvarende beføjelser, som er tillagt  

 kommunalbestyrelsen, men kan herudover efter lovens § 18, stk. 4, 2. punktum,  

 søge opfyldelse af pligter, som efter loven eller vedtægterne påhviler  

 bestyrelse, forretningsfører eller revisor, fremtvunget ved pålæg af daglige  

 bøder, som tilfalder statskassen.
10.8.3. Rigsrevisionen Boligstyrelsen orienterer - normalt i forbindelse med afslutningen af  

 sagsbehandlingen rigsrevisionen om de indberetninger, som kommunen  

 fremsender, og om boligstyrelsens reaktion over for selskaber og kommuner.
11. Regnskabskonsulenttjeneste i Boligselskabernes  

 Landsbyggefond 11.1. Indsendelse af regnskabsmaterialet - Tidsfrist Boligselskaberne skal hvert år inden 6 måneder efter regnskabsårets  

 afslutning, dvs. inden for samme tidsfrist, som gælder for indsendelse af  

 regnskabsmateriale til de tilsynsførende kommuner, indsende  

 regnskabsmaterialet til Boligselskabernes Landsbyggefond.
Landsbyggefonden  

 har ligeledes hjemmel til at afkræve et selskab alle nødvendige oplysninger  

 til belysning af selskabets og dets afdelingers økonomiske forhold (lovens §  

 13, stk. 3 og 4, samt bekendtgørelsens § 24, stk. 3 og § 36).
11.2. Regnskabskonsulenttjenestens gennemgang og beføjelser Boligselskabernes Landsbyggefonds regnskabskonsulenttjeneste vil på  

 baggrund af det modtagne materiale og gennem forhandling med de berørte  

 boligselskaber kunne søge eventuelle problemer løst på det tidligst mulige  

 tidspunkt.
Regnskabskonsulenttjenesten vil hermed også kunne bygge på den  

 viden og det lokalkendskab, landsbyggefonden har erhvervet til mange  

 boligafdelingers økonomi i forbindelse med fondens administration af  

 driftsstøtten.
Konsulenttjenesten har samtidig til formål at begrænse  

 landsbyggefondens risici ved garantiordningen for afdelingsmidler, jfr.  

 cirkulærets pkt. 4.3.
 Hvis fonden skønner, at der er problemer, som ikke kan klares ved  

 forhandlinger med det pågældende selskab, vil fonden kunne orientere  

 tilsynsmyndighederne.
 Fonden er ikke tillagt egentlige tilsynsbeføjelser, men vil kunne være en  

 støtte for kommunernes og boligstyrelsens varetagelse af tilsynsopgaverne.
 Fondens konsulenttjeneste træder ikke i stedet for det offentlige tilsyn.  

 Boligselskabernes Landsbyggefond og kommunerne kan eventuelt aftale nærmere  

 om samarbejdet.
Regnskabskonsulenttjenesten vil endvidere kunne fungere som hjælp og  

 vejledning for boligselskaberne.
Regnskabskonsulenttjenesten er for så vidt  

 en formalisering og supplering af den rådgivning, som landsbyggefonden i  

 forvejen yder i praksis.
12. Regnskabsstatistik Boligministeriet har gennem en længere årrække årligt indsamlet og  

 bearbejdet oplysninger om de almennyttige boligselskabers regnskaber.  

 Materialet offentliggøres i redegørelsen »Almennyttige Boligselskabers  

 Regnskaber 19..«.
Indsamlingen og bearbejdelsen af  

 regnskabsoplysningerne forestås af boligministeriets økonomisk-statistiske  

 kontor og sker udelukkende med henblik på udarbejdelse af statistiske  

 oplysninger og den årlige redegørelse, hvorimod den ikke har tilknytning til  

 boligstyrelsens funktion som overordnet tilsynsmyndighed med de almennyttige  

 boligselskaber.
Formålet med den årlige redegørelse og de deri indeholdte analyser af de  

 almennyttige boligselskabers regnskaber er bl.a. at forbedre  

 beslutningsgrundlaget for boligselskabernes udgiftsdispositioner og  

 budgetlægning.
I 1984 blev der for første gang udsendt en pjece, hvori der  

 blev givet en vejledning i, hvorledes boligselskaberne kan drage nytte af  

 regnskabsanalyserne.
Pjecen hedder »Almennyttige boligselskabers  

 regnskaber 1982 - Anvendelsesmuligheder«.
En sådan pjece påtænkes  

 fremover udsendt hvert år i tilknytning til redegørelsen.
 Redegørelsen (og pjecen) udsendes i 1 eksemplar til samtlige kommuner og  

 boligselskaber og kan i øvrigt købes hos Direktoratet for Statens Indkøb,  

 Bredgade 20, 1260 København K, telefon 01-92 91 00.
Afsnit 3. Gennemgang af regnskabets (og budgettets) enkelte poster I dette afsnit gennemgås de enkelte konti på regnskaberne (og budgetterne)  

 for henholdsvis selskab, afdeling og byggefond.
Er der ikke bemærkninger til  

 en regnskabspost, er denne dog ikke medtaget i gennemgangen.
 Regnskabsskemaerne med faste noter, spørgeskemaer, konteringsskitser samt  

 revisionsinstruks er optaget som bilag til cirkulæret.
13. Selskabets årsregnskab 13.1. Resultatopgørelse 13.1.1. Udgifter Ordinære udgifter Konto 501. Bestyrelsesvederlag m.v.
501.1. Afdelinger i drift Generelt om vederlagets størrelse Bestyrelsesposter i almennyttige boligselskaber anses som tillidshverv af  

 almennyttig karakter og kan derfor ikke vederlægges efter erhvervsmæssige  

 synspunkter.
Vederlag til bestyrelsens medlemmer skal holdes på et beskedent  

 niveau, og det er en forudsætning for, at vederlag overhovedet kan ydes, at  

 de samlede administrationsudgifter ligger på et rimeligt niveau.
Boligstyrelsens godkendelse Såfremt der tillægges bestyrelsen vederlag for dens arbejde, skal  

 vederlagets størrelse som udgangspunkt godkendes af boligministeren  

 (boligstyrelsen), jfr. lovens § 5, stk. 5.
 Ligger de samlede administrationsudgifter på et rimeligt niveau, kan der  

 til selskabsbestyrelsen uden særlig godkendelse fra boligstyrelsen i det  

 enkelte tilfælde ydes et vederlag, hvis dette (inklusive godtgørelse for tabt  

 arbejdsfortjeneste) for samtlige bestyrelsesmedlemmer tilsammen ikke  

 overstiger et årligt beløb, der svarer til 20 kr. pr. lejemål for de første  

 100 lejemål i selskabet, og 12 kr. pr. lejemål for selskabets øvrige lejemål.
Denne maksimale beløbsgrænse kan efter bestyrelsens bestemmelse reguleres  

 i overensstemmelse med Danmarks Statistik's timelønsindeks for industriens  

 arbejdere med indekset for januar måned 1981 som basis, svarende til de  

 nævnte satser på henholdsvis 20 kr. og 12 kr. pr. lejemål.
Regulering kan ske  

 een gang årlig.
 Selskabet kan ikke træffe nogen generel beslutning om fremtidig automatisk  

 regulering af vederlaget, men må, hvis vederlaget ønskes reguleret, træffe  

 beslutning herom efter en konkret vurdering, idet der lægges vægt på, at der  

 kun sker regulering af beløbssatserne, når vederlaget ikke skønnes rimeligt i  

 forhold til bestyrelsesarbejdets omfang.
Fordeling af vederlaget Bestyrelsen træffer selv bestemmelse om fordeling af det samlede vederlag  

 til de enkelte medlemmer, herunder om vederlaget skal udbetales som et fast  

 årligt beløb eller som mødediæter og lignende, og om medlemmer, der som følge  

 af varetagelsen af deres bestyrelseshverv mister arbejdsfortjeneste, skal  

 tilgodeses frem for andre medlemmer.
Ansøgning om vederlag herudover Foreligger der ganske særlige forhold, der gør arbejdet for bestyrelsen  

 eller enkelte medlemmer af denne særligt byrdefuldt, kan der med  

 boligstyrelsens forudgående godkendelse i hvert enkelt tilfælde til  

 bestyrelsen eller enkelte medlemmer af denne, ofte bestyrelsens formand, ydes  

 et større - men dog under alle omstændigheder beskedent - vederlag, da der  

 som ovenfor nævnt ikke kan lægges erhvervsmæssige betragtninger til grund.  

 Ansøgning herom, bilagt selskabets seneste årsregnskab og budget, må  

 indsendes til boligstyrelsen gennem vedkommende kommunalbestyrelse og  

 udførligt begrundes.
Det må særligt oplyses, i hvilket omfang bestyrelsens  

 arbejde på grund af særegne omstændigheder måtte være ganske særligt  

 byrdefuldt, eller på hvilken måde der påhviler enkelte bestyrelsesmedlemmer,  

 herunder formanden, særlige administrative opgaver, som ikke omfattes af en  

 bestyrelses normale virksomhed, f.eks. administrativt arbejde, der  

 sædvanligvis udføres af en forretningsfører.
Væsentlige ombygnings- og forbedringsarbejder I forbindelse med gennemførelse af væsentlige ombygningsarbejder vil der  

 for varetagelse af administrationen af arbejdet kunne godkendes et særskilt  

 honorar til advokat, forretningsførerselskab eller - såfremt selskabet selv  

 forestår administrationen - selskabet, beregnet efter samme retningslinier  

 som byggesagshonoraret ved nybyggeri.
Udgiften herved pålægges de pågældende  

 afdelinger.
Der vil endvidere kunne ydes bestyrelseshonorar efter tilsvarende  

 regler som for nybyggeri.
Der henvises til indtægtsposten, konto 607.
Særlige lovbestemmelser Opmærksomheden henledes på, at de til enhver tid gældende lovbestemmelser  

 om begrænsning af udbytter, tantiemer og vederlag m.v. skal iagttages.
 Godtgørelse for rejseudgifter m.v.
 Godtgørelse til udenbys boende bestyrelsesmedlemmer for rejseudgifter m.v.  

 må ikke overstige de satser, der til enhver tid er fastsat efter statens  

 regler om time- og dagpenge m.v.
 Refusion af kursusudgifter m.v.
Refusion af bestyrelsesmedlemmers udgifter ved deltagelse i relevante  

 kurser og lignende falder uden for vederlagsbegrebet.
Sådanne udgifter  

 konteres under konto 510 (mødeudgifter m.v.) eller konto 511 (andre  

 udgifter).
Revisionsinstruks Revisor skal efter revisionsinstruksen påse, at bestyrelsesvederlag er i  

 overensstemmelse med de herom fastsatte regler.
501.2. Nybyggeri Bestyrelsesvederlag, der vedrører afdelinger under opførelse, medtages på  

 byggeregnskaberne efter de bestemmelser, der er fastsat herom i  

 støttecirkulæret.
På selskabsregnskabet indtægtsføres sådanne  

 bestyrelsesvederlag under konto 606.2. (bestyrelsesvederlag, nybyggeri) og  

 udgiftsføres under konto 501.2.
Konto 502. Personaleudgifter/forretningsførelse Udgifterne skal specificeres i fast note.
Herunder oplyses det  

 gennemsnitlige antal beskæftigede i regnskabsåret.
Samtidig skal bl.a. gives  

 en specifikation af personaleudgifterne, herunder udgifterne ved at holde  

 funktionærer og medhjælp forsikrede mod ulykkestilfælde under arbejdet.  

 Udføres hele eller dele af administrationen ikke af selskabet selv, men af  

 advokat, forretningsførerselskab eller anden fremmed forretningsfører,  

 konteres udgifterne til denne fremmede tjenesteydelse ligeledes på denne  

 konto.
Konto 503. Revision Her bogføres alene udgiften til revision, idet eventuel  

 regnskabsassistance konteres under konto 502.
Konto 504. Juridisk assistance Udføres den almindelige administration af en advokat, konteres udgifterne  

 herved på konto 502. Under konto 504 anføres alene udgifterne ved speciel,  

 juridisk assistance.
Konto 505. Lokaleudgifter Under denne post medtages - ud over udgifterne til leje af lokale -  

 udgifterne til vedligeholdelse og rengøring af lokaler samt udgifter til lys  

 og varme.
Udgifter i forbindelse med administrationslokaler, der ejes af  

 selskabet, bogføres under konto 511 (andre udgifter).
Konto 511. Andre udgifter Her bogføres eksempelvis prioritetsydelser og andre udgifter i forbindelse  

 med administrationsbygning, der ejes af selskabet.
Konto 513. Renteudgifter Udgifterne skal specificeres i fast note.
 Der henvises til bemærkningerne under konto 603 (renteindtægter), samt til  

 bemærkningerne under afdelingsregnskabet, konto 202 (renteindtægter).
 Revisor skal efter revisionsinstruksen påse, at dispositionsfondens midler  

 samt afdelingsmidler, der er i selskabets forvaltning, forrentes efter de  

 herom gældende regler.
 Forrentningen af egenkapitalen skal specificeres i noten, jfr. i øvrigt  

 bemærkningerne til konto 803 for så vidt angår forrentning af  

 dispositionsfondens midler.
Generelt om kontiene 501-513 Det beror på selskabets størrelse og på, hvorledes administrationen er  

 tilrettelagt, i hvilket omfang specifikation af udgifterne på kontiene  

 504-512 er påkrævet.
Hvor administrationen ikke udføres af selskabet selv,  

 men af advokat eller anden fremmed forretningsfører, herunder f.eks.  

 forretningsførerselskab, vil der kun være behov for kontering på enkelte  

 konti.
Her bør udgiften til den fremmede tjenesteydelse bogføres på konto 502  

 (personaleudgifter/forretningsførelse).
 Datterselskaber skal opgive forretningsførerselskabets  

 nettoadministrationsudgift og nettorenteindtægt pr. lejemål i en note til  

 regnskabet.
Konto 514. Henlæggelse af afdelingernes bidrag til dispositionsfond Bidragene skal overføres til dispositionsfonden (konto 803). Samtidig med  

 at bidragene indtægtsføres på konto 604 (afdelingernes bidrag til  

 dispositionsfond), udgiftsføres de derfor på konto 514.
 Der henvises til bemærkningerne til konto 803.
 Revisor skal efter revisionsinstruksen påse, at henlæggelser til  

 dispositionsfond er i overensstemmelse med reglerne herom.
Konto 520. Årets overskud Selskabets eventuelle overskud anvendes til nedennævnte formål i den  

 angivne rækkefølge:
 Reglerne om fordeling af overskud er indeholdt i bekendtgørelsens § 11.
 Fordelingen af overskuddet skal fremgå tydeligt af regnskabet.
13.1.2. Indtægter Ordinære indtægter Konto 601. Administrationsbidrag 601.1. Afdelinger i drift Administrationen skal søges tilrettelagt efter rationelle  

 administrationsmetoder og således, at beboernes interesser og afdelingernes  

 og selskabets anliggender varetages bedst muligt.
 Administrationsudgifter for de enkelte afdelinger afholdes af selskabet  

 (eventuelt ved udbetaling til et forretningsførerselskab), og bidragene fra  

 afdelinger i drift fastsættes under hensyn hertil, jfr. konto 112.1., under  

 afdelingsregnskabet.
Administrationsbidraget fastsættes af selskabets bestyrelse.
Bidraget skal  

 søges holdt på det lavest mulige niveau, men dog have en sådan størrelse, at  

 der kan sikres en forsvarlig administration.
Der er ikke fastsat et  

 maksimumbeløb for størrelsen af administrationsbidraget for afdelinger i  

 drift.
Ved bedømmelsen af administrationsbidragets størrelse tages hensyn til  

 selskabets eventuelle nettorenteindtægt pr. lejemål m.v., jfr. den faste note  

 til kontiene 603 og 513.
 Bidraget fastsættes som et bestemt beløb pr. lejemål for samtlige  

 afdelinger i drift (og fordeles på lejemålene efter gældende regler, jfr.  

 pkt. 17 om lejefastsættelse). Bidraget skal være ens for afdelingerne uanset  

 tidspunktet for opførelsen, medmindre særlige forhold i en afdeling medfører  

 specielle udgifter til administrationen, f.eks. forskelligt udstyr eller  

 kollektive anlæg, der gør et højere eller lavere bidrag rimeligt.
 Der henvises i øvrigt til lovens § 5, stk. 3, og bekendtgørelsens § 8.
 Indtægterne skal specificeres i fast note.
 Det bemærkes, at administrationsbidraget skal fremgå af  

 selskabsregnskabet, også selv om selskabet er et datterselskab, hvor  

 administrationen forestås af et forretningsførerselskab.
Konto 602. Gebyrer 602.1. Indmeldelsesgebyr Efter § 3, stk. 1, i normalvedtægterne for en almennyttig  

 andelsboligforening kan enhver person optages som medlem af foreningen mod  

 betaling af et indmeldelsesgebyr, der fastsættes af foreningens øverste  

 myndighed.
Indmeldelsesgebyret er driftsindtægt for foreningen.
I modsætning  

 til boligforeningsandelen (konto 801) tilbagebetales indmeldelsesgebyret  

 ikke, men indtægtsføres på denne konto.
For så vidt angår opnoteringsgebyrer  

 i selvejende boligselskaber og garantiselskaber henvises til konto 827 på  

 passivsiden.
602.2. Fraflytningsgebyr Til dækning af den særlige administration, der er forbundet med  

 fraflytninger, der tillades af selskabet uden kontraktmæssigt  

 opsigelsesvarsel fra boligtagerens side, kan opkræves et fraflytningsgebyr  

 hos boligtageren.
Sådanne gebyrer skal dog være beskedne og bør ikke  

 overstige 100 kr. pr. flytning.
Konto 603. Renteindtægter Medens renteindtægter af et selskabs egne midler indgår i dettes  

 almindelige indtægter, skal renter af dispositionsfondsmidler tilskrives  

 dispositionsfonden.
Er dispositionsfondsmidler anbragt separat i et  

 pengeinstitut eller lignende, skal renterne indtægtsføres på denne konto  

 (konto 603), men samtidig udgiftsføres på konto 513 (renteudgifter) til  

 overførsel til dispositionsfonden (konto 803). Indgår dispositionsfondens  

 midler i central forvaltning, fremgår indtægterne ved forvaltning af fondens  

 midler ikke særskilt på indtægtssiden, men rentetilskrivningen skal fortsat  

 ske på konto 513 til overførsel til dispositionsfonden (konto 803).
 Renteindtægter skal - i lighed med renteudgifter - specificeres i den  

 faste note.
Konto 604. Afdelingernes bidrag til dispositionsfond Der henvises til bemærkningerne til kontiene 514 og 803.
Ekstraordinære indtægter Konto 606. Byggesagshonorar og bestyrelsesvederlag, nybyggeri Selskaber, der selv forestår nybyggeri, skal opføre indtægter fra  

 administration af byggesager, dvs. for afdelinger under opførelse, på konto  

 606.1. (byggesagshonorar, nybyggeri).
 Ydes der bestyrelsesmedlemmer vederlag for arbejde med nyt byggeri, må  

 disse beløb indtægtsføres på konto 606.2. (bestyrelsesvederlag, nybyggeri) -  

 ved overførsel fra byggeregnskabet - og til udgift på konto 501.
Konto 610. Årets underskud Årets eventuelle underskud overføres til konto 805 (overskudskonto), jfr.  

 bemærkningerne hertil.
 Der henvises til spørgeskemaets pkt. 1 (»Overstiger de ordinære  

 udgifter de ordinære, regelmæssige indtægter (eksklusive  

 byggesagshonorar)?»).
13.2. Balance 13.2.1. Aktiver I modsætning til det tidligere regnskabsskema Rf 67 opføres underskud ikke  

 som aktiv, men anføres i overensstemmelse med årsregnskabslovens regler på  

 passivsiden under egenkapitalgruppen.
Underskud opføres således med negativt  

 fortegn under konto 805.
 Der henvises generelt til spørgeskemaets pkt. 4 (»Er der - bortset  

 fra ejendomme og værdipapirer - foretaget opskrivning på aktiver?»).
Anlægsaktiver Materielle anlægsaktiver Konto 701. Administrationsbygning Ejendommens kontantværdi ifølge den seneste offentlige vurdering oplyses i  

 selve regnskabet.
 Der henvises til spørgeskemaets pkt. 2 (»Er ejendommene  

 opskrevet?»).
Konto 702. Inventar.
Konto 703. Automobil.
Konto 704. EDB-anlæg Der henvises til spørgeskemaets pkt. 3 (»Er sædvanlig afskrivning på  

 driftsmidler undladt eller ændret?»).
Finansielle anlægsaktiver Konto 712. Aktier og andele Aktier og andele skal opføres til kursværdi/markedsværdi, og beholdningen  

 skal specificeres i note.
Omsætningsaktiver Tilgodehavender Konto 721. Afdelinger (i drift) Aktivet skal specificeres i note.
 Der henvises til konto 418 på de enkelte afdelingers balance samt til  

 konteringsskitserne.
 Afdelingens tilgodehavender (f.eks. restance vedrørende boligafgift/leje  

 eller tilgodehavender vedrørende fraflyttede boligtagere) skal fremgå af  

 afdelingens balance og må således ikke via mellemregning overføres til  

 selskabets balance.
Konto 722. Nybyggeri Aktivet skal specificeres i note.
Konto 723. Tilskud til forbedringsarbejder Der henvises til boligstyrelsens bekendtgørelse nr. 408 af 24/9 1979 om  

 tilskud fra Boligselskabernes Landsbyggefond til forbedringsarbejder m.v. med  

 senere ændringer, senest ved bekendtgørelse nr. 660 af 29/12 1983. Beløbet  

 udgør resttilskuddet for udførte forbedringsarbejder m.v.
Som det fremgår af ovennævnte bekendtgørelse samt af bemærkningerne under  

 byggefondens balance, kan landsbyggefonden meddele tilsagn om tilskud fra  

 midler, der hidrører fra selskabets indbetalinger i henhold til lovens §§ 23  

 og 24. Når det forbedringsarbejde, hvortil der er meddelt tilsagn om tilskud,  

 er afsluttet (jfr. bekendtgørelsens § 9, stk. 1), indsender boligselskabet  

 til landsbyggefonden en af selskabets revisor attesteret opgørelse over de  

 afholdte udgifter.
Tilskuddet beregnes herefter endeligt af landsbyggefonden  

 og udbetales til boligselskabets byggefond, hvorfra det overføres til den  

 boligafdeling, hvor arbejdet er udført.
I henhold til bekendtgørelsens § 5,  

 stk. 3, 2. pkt., kan fonden i særlige tilfælde dog tillade, at der til de i §  

 3 d og § 4, stk. 1, 2. pkt., nævnte arbejder herudover beregnes tilskud på  

 grundlag af bidrag, som først indbetales til fonden efter arbejdets  

 færdiggørelse, dog i almindelighed ikke ud over 3 år og i intet tilfælde ud  

 over 5 år fra dette tidspunkt.
Der vil i disse tilfælde ofte hengå en vis periode, før det samlede  

 tilskud til den pågældende afdeling er endeligt udbetalt.
I denne periode  

 skal den del af tilskuddet, der ikke er udbetalt, kunne finansieres på anden  

 måde enten af selskabets øvrige midler og/eller ved ekstern låneoptagning  

 (banklån m.v.).
Af praktiske og regnskabsmæssige grunde vil det endeligt fastsatte tilskud  

 ifølge fondens berigtigelse kunne godskrives den enkelte afdeling og optages  

 som tilgodehavende i selskabet.
Derved opnås, at den del af afdelingens  

 udgifter til forbedringsarbejder m.v., der skal finansieres på anden måde  

 (der kan maksimalt ydes tilskud op til 2/3 af de afholdte udgifter), vil  

 fremgå af afdelingens balance.
Herefter kan en eventuel prioritering  

 afsluttes, ligesom der budgetmæssigt kan foretages den fornødne afskrivning  

 over resultatopgørelsen.
Landsbyggefonden foretager administrativt udbetalinger (kvartalsvis), i  

 takt med at fonden modtager indbetalinger fra selskabets byggefond.
Disse  

 udbetalinger fra fonden vil herefter kunne godskrives det i selskabets  

 balance opførte tilgodehavende resttilskud.
Da boligselskaberne i vid  

 udstrækning har flere arbejder i gang i forskellige afdelinger, vil det ofte  

 være tilfældigt, hvilken afdeling der først får sit tilskud endelig udbetalt,  

 da fonden administrativt færdigekspederer det enkelte tilsagn, medens andre  

 afdelinger kommer i en vis venteposition.
For at stille de enkelte afdelinger  

 lige driftsmæssigt set i relation til mellemfinansieringsrenteudgifter, kan  

 det foreslås, at disse renteudgifter opsamles på en rentefordelingskonto,  

 hvorfra de fordeles på de enkelte afdelinger i forhold til tilskuddets  

 størrelse og tidsforløb ved afslutningstidspunktet for forbedringsarbejderne.
 Derved vil den enkelte afdelings lejeudvikling ikke blive påvirket i  

 urimelig grad i modsætning til, hvis afdelingen selv skulle afholde hele  

 mellemfinansieringsudgiften, der kan forøges som følge af udbetalinger til  

 andre af selskabets afdelinger og den anvendte udbetalingsprocedure.
 Der henvises desuden til konteringsskitsen.
Konto 730. Værdipapirer (omsættelige) Værdipapirer skal opføres til kursværdi/markedsværdi, og beholdningen skal  

 specificeres i note.
13.2.2. Passiver Egenkapital Et selvejende boligselskab har ikke nogen oprindelig egenkapital, medens  

 garantiselskaber og andelsboligforeninger har en oprindelig egenkapital i  

 form af henholdsvis garantikapital og foreningsandele (§ 3 i  

 normalvedtægterne for selvejende boligselskaber og garantiselskaber samt § 4  

 i normalvedtægterne for andelsboligforeninger).
Selskaberne har mulighed for løbende at oparbejde en vis egenkapital  

 gennem driftsoverskud eksempelvis ved administrationen af afdelinger under  

 opførelse og i drift (byggesagshonorarer for nybyggeri og  

 forbedringsarbejder), ligesom der kan foretages passende henlæggelser af  

 selskabets driftsoverskud til konsolidering af selskabet.
Dispositionsfonden  

 betragtes endvidere som en del af selskabets egenkapital.
Konto 801. Boligforeningsandele Efter § 4, stk. 1, og § 8 i normalvedtægterne for en almennyttig  

 andelsboligforening indgår foreningsandelen i foreningens formue som  

 ansvarlig kapital.
I den udstrækning, den ansvarlige kapital er til stede,  

 tilbagebetales andelen ved et medlemskabs ophør.
Andelen forrentes ikke.
Konto 802. Garantikapital Normalvedtægterne for et almennyttigt boligselskab med indbetalt  

 garantikapital (garantiselskaber) indeholder i § 3 nærmere regler om  

 garantibeviser.
 Konto 803. Dispositionsfond.
Dispositionsfondens opbygning Selskabet skal efter lovens § 12, stk. 1, foretage passende henlæggelser  

 til en dispositionsfond til imødegåelse af tab på selskabets eller dets  

 afdelingers drift og til sikring af fortsat virksomhed.
Henlæggelserne sker  

 om fornødent ved særlige bidrag fra afdelingerne.
I forsvarligt omfang kan  

 fondens midler anvendes til fremme af almindelige bygge- og boligformål.
 Der henvises i øvrigt til bekendtgørelsens § 10.
Henlæggelsernes størrelse De årlige henlæggelser til fonden skal udgøre 100 kr. for hvert lejemål  

 inden for selskabet, indtil fonden for selskabet som helhed udgør mindst  

 1.500 kr. pr. lejemål.
De nævnte beløb skal reguleres een gang årligt efter  

 udviklingen i reguleringspristallet, der beregnes af Danmarks Statistik og  

 offentliggøres i Statstidende, med pristallet for juli måned 1982 (= 125,4)  

 som basis.
Reguleringen foretages med virkning for det regnskabsår, der  

 følger nærmest efter offentliggørelsen af pristallet.
 Nedbringes fonden senere under dette beløb, skal der på ny foretages  

 årlige henlæggelser i overensstemmelse med ovenstående.
Bidrag fra afdelingerne Henlæggelserne til dispositionsfonden foretages i praksis som hovedregel  

 ved bidrag fra afdelingerne, dvs. via lejebetalingen, jfr. udgiftsposten  

 konto 112.2. på afdelingsregnskabet (og fordeles på lejemålene efter gældende  

 regler, jfr. cirkulærets pkt. 17 om lejefastsættelsen). På selskabsregnskabet  

 indtægtsføres bidragene under konto 604, men udgiftsføres samtidig under  

 konto 514, idet bidragene overføres til dispositionsfonden (konto 803).  

 Modtagne bidrag skal henlægges til fonden uanset selskabets driftsresultat.
 Har selskabet opsamlet et overskud, kan selskabet vælge at overføre dette  

 til dispositionsfonden, jfr. bemærkningerne til konto 520, således at  

 opkrævning af bidrag fra afdelingerne eventuelt helt eller delvis kan  

 undlades.
Det bemærkes, at samtlige afdelinger skal bidrage til dispositionsfonden,  

 indtil denne har nået sit minimum, også selv om en afdeling for sit  

 vedkommende tidligere måtte have indbetalt minimumsbeløbet (1.500 kr. +  

 pristalsregulering) for samtlige lejemål i denne afdeling.
Har  

 dispositionsfonden eksempelvis nået sit minimum, således at afdelingerne  

 eventuelt ikke længere betaler bidrag, og opføres der herefter et nyt  

 byggeri, skal samtlige afdelinger, og ikke blot den nye afdeling, bidrage til  

 dispositionsfonden, indtil denne på ny har nået sit nye forhøjede minimum.
Bidragets størrelse Bidragets størrelse fastsættes efter ensartede principper for samtlige  

 selskabets afdelinger, dvs. at bidraget fastsættes til ens beløb for hvert  

 lejemål i samtlige afdelinger.
Enkeltværelser, erhvervslejemål Der kan dog fastsættes forholdsvis mindre bidrag for enkeltværelser og -  

 såfremt forholdene taler derfor - forholdsvis større bidrag for  

 erhvervslejemål, herunder institutioner, garageanlæg og lignende.
Ikke-almennyttige afdelinger Afdelinger, der er oprettet til opførelse af f.eks. parcel- og rækkehuse  

 med salg for øje, og som likvideres ved ejendommenes salg, skal ikke bidrage  

 løbende til dispositionsfonden med årlige henlæggelser, men ved likvidation  

 efter salg skal halvdelen af et eventuelt overskud overføres til  

 dispositionsfonden.
Den anden halvdel overføres til byggefonden.
Sådanne  

 afdelinger betragtes ikke som almennyttige afdelinger, jfr. cirkulærets pkt.  

 1.7., og der kan derfor heller ikke anvendes eller udlånes midler fra  

 dispositionsfonden til fordel for disse afdelinger.
Forretningsførerselskaber Er boligselskabet organiseret som et forretningsførerselskab, der bygger  

 gennem datterselskaber, er hvert datterselskab et selvstændigt, almennyttigt  

 boligselskab, der skal foretage henlæggelser til en særskilt  

 dispositionsfond.
Selve forretningsførerselskabet er derimod ikke forpligtet  

 til at foretage henlæggelser til en dispositionsfond.
For så vidt angår  

 forretningsførerselskaber, der bygger såvel gennem afdelinger som gennem  

 datterselskaber, skal der ske henlæggelser til en dispositionsfond, men alene  

 for så vidt angår lejemålene i forretningsførerselskabets egne afdelinger.
Udskillelse af afdeling Hvis en afdeling ganske undtagelsesvis udskilles af et selskab og  

 etableres som et selvstændigt selskab eller overføres til et andet selskab,  

 må en passende andel af fonden overgå henholdsvis som dispositionsfond i det  

 nye selskab eller til sammenlægning med det andet selskabs dispositionsfond.
Formål/Anvendelse Dispositionsfondens midler udgør en særlig sikkerhedskapital, der dels  

 skal kunne anvendes som stødpude over for eventuelle uforudsete begivenheder,  

 som i væsentlig grad vil kunne påvirke selskabets eller dets afdelingers  

 økonomiske stilling, dels tage sigte på at sikre selskabets fortsatte  

 virksomhed.
Fonden skal derfor først og fremmest anvendes til de formål, der  

 er nævnt nedenfor under 1) og 2). Hvis fonden har nået en passende størrelse  

 i forhold til selskabets virksomhed, vil dens midler yderligere kunne  

 anvendes til de formål, der er nævnt under 3)-5), men en sådan anvendelse må  

 ikke ske i videre omfang, end at fonden til stadighed har en sådan størrelse,  

 at den må anses for rimelig til at opfylde de primære formål, der er nævnt  

 under 1) og 2). Anvendelsen sker som hovedregel ved ydelse af tilskud (uden  

 tilbagebetalingspligt), jfr. dog under 2.
 Fonden tilhører selskabet, og den enkelte afdeling har ikke krav på, at  

 den del af fondens midler, der hidrører fra den pågældende afdeling, helt  

 eller delvis anvendes til fordel for denne afdeling.
 Der er ikke foreskrevet opfyldelse af særlige sikkerhedskrav i forbindelse  

 med de formålsbestemte anvendelser af midlerne, idet dispositionsfondens  

 karakter af økonomisk stødpude selvsagt kan indebære, at anvendelsen af  

 fondens midler kan være risikobetonet.
 Dispositionsfonden anvendes til:
Der tænkes herved på helt ekstraordinære tab, som rammer et selskab eller  

 dets afdelinger.
Underfinansiering og almindelige driftstab kan ikke dækkes  

 af fondens midler, idet et selskabs eller en afdelings drift skal  

 tilrettelægges således, at den kan hvile i sig selv.
Dispositionsfondens  

 midler vil kun under ganske ekstraordinære forhold kunne anvendes til dækning  

 af særligt store (i forhold til afdelingens størrelse) og uforudseelige  

 udgifter.
 Dispositionsfonden bør dog normalt ikke »tømmes« eller næsten  

 »tømmes« til fordel for en enkelt nødlidende afdeling, idet fonden  

 også skal kunne anvendes som stødpude for selskabets øvrige afdelinger.
 Eksempelvis kan nævnes foreløbig finansiering af grundkøb og udlæg til  

 projektering af nyt byggeri (betaling for rådgiverbistand m.v.). Hvor sådanne  

 udlæg ikke medfører tab, skal de udlagte beløb tilbageføres til fonden, når  

 dette bliver muligt.
 Anvendes dispositionsfonden helt eller delvis til foreløbig finansiering  

 af erhvervelse af fast ejendom grundkøb - skal der foreligge godkendelse fra  

 kommunalbestyrelsen efter lovens § 3, stk. 6, jfr. cirkulærets pkt. 19.
Dispositionsfondens midler kan i rimeligt omfang anvendes til nedsættelse  

 af beboerindskud i de lidt ældre boligafdelinger, såfremt der for at imødegå  

 udlejningsvanskeligheder skønnes at være behov for en sådan nedsættelse ved  

 overdragelse af ledige lejligheder, og der ikke i den enkelte afdeling er  

 henlagt tilstrækkelige midler hertil.
Der tænkes herved bl.a. på tilfælde,  

 hvor det oprindeligt fastsatte beboerindskud med tillæg af eventuelle senere  

 forhøjelser, herunder som følge af indeksregulering efter de tidligere  

 gældende regler, nu væsentligt overstiger indskuddet for tilsvarende  

 lejligheder i nyt byggeri.
Det drejer sig navnlig om de byggerier, der er  

 opført og finansieret inden for en lånegrænse på 94 pct. af ejendommens  

 værdi, dvs. med et beboerindskud på 6 pct.
Der henvises til lovens § 11, stk.  

 4, og bekendtgørelsens § 15.
 Der henvises til cirkulærets pkt. 18 om kapitaltilskudslejligheder samt  

 til bemærkningerne til konto 410 på afdelingsregnskabet.
 Et sådant samtykke vil dog ikke kunne forventes meddelt, før fonden har en  

 sådan størrelse, at den skønnes passende efter omfanget af selskabets  

 virksomhed.
Forvaltning Dispositionsfondsmidlerne tilhører som nævnt selskabet og ikke de enkelte  

 afdelinger og forvaltes derfor alene af selskabets ledelse.
Ikke krav om forhåndsgodkendelse Ved forvaltningen skal ledelsen iagttage, at midlerne kun anvendes til de  

 beskrevne formål, jfr. dog nedenfor om midlertidigt udlån.
Der kræves ikke  

 forhåndsgodkendelse fra tilsynsmyndigheden til midlernes anvendelse, men  

 urigtig eller kritisabel anvendelse kan give anledning til kritik fra  

 tilsynsmyndigheden i forbindelse med efterfølgende regnskabsgennemgang og -  

 dog normalt kun i helt ekstraordinære tilfælde - krav om tilbageføring af  

 midlerne.
Selskabet kan i tvivlstilfælde sikre sig herimod ved på forhånd at  

 anmode tilsynsmyndigheden om en udtalelse om den påtænkte anvendelse.
Redegørelse i note I alle tilfælde, hvor dispositionsfonden i et regnskabsår har måttet dække  

 tab, eller hvor der i øvrigt er anvendt midler af fonden, skal der ved  

 indsendelse af regnskabet for det pågældende år i en note gøres rede for den  

 foretagne disposition.
Likviditet og sikkerhed Dispositionsfondens midler skal anbringes således, at de i nødvendigt  

 omfang til enhver tid med kort varsel kan gøres likvide til anvendelse efter  

 deres formål.
Midlerne kan indgå i selskabets øvrige midler, når den fornødne  

 likviditet og sikkerhed er til stede.
Midlertidigt udlån Fondens midler kan i forsvarligt omfang udlånes midlertidigt, såfremt  

 selskabets økonomi, herunder likviditet, ikke bringes i fare, eller selskabet  

 afskæres fra i fornøden udstrækning at kunne støtte dets øvrige afdelinger.  

 Midlertidige udlån må således ikke hindre, at fonden kan anvendes efter dens  

 primære formål.
Der kan eksempelvis ske udlån til en afdeling til anvendelse  

 til tilbagebetaling af beboerindskud til en fraflyttet boligtager, hvis  

 lejligheden ikke kan genudlejes i umiddelbar tilknytning til det hidtidige  

 lejemåls ophør.
Beløbet føres tilbage til fonden, så snart den nye boligtager  

 har indbetalt indskuddet.
Forrentning Dispositionsfondens midler skal mindst forrentes med almindelig  

 sparekasse- eller bankindlånsrente.
Renterne tilskrives fonden. (Renterne  

 udgiftsføres under konto 513 til overførsel til konto 803).
Revisionsinstruks Revisor skal efter revisionsinstruksen påse, at henlæggelser til  

 dispositionsfonden samt forrentning, anvendelse og udlån af fondens midler er  

 i overensstemmelse med de herom fastsatte regler.
Spørgeskema Der henvises til spørgeskemaets pkt. 7 (»Er der anvendt midler eller  

 ydet lån af dispositionsfonden?»).
Konto 805. Overskudskonto Opsamlet overskud eller underskud fra tidligere år fremgår af denne konto.
 Årets overskud (konto 520) overføres til denne konto til dækning af  

 tidligere års underskud eller - i den udstrækning, underskuddet er dækket ind  

 - til passende konsolidering af selskabet, jfr. bemærkningerne til konto 520.
 Årets underskud (konto 610) overføres ligeledes til overskudskontoen, jfr.  

 bemærkningerne til konto 610. Underskud, der ikke kan dækkes af tidligere års  

 overskud, skal budgetteres afviklet hurtigst muligt og som hovedregel inden  

 for det regnskabsår, der følger efter regnskabsaflæggelsen, jfr. i øvrigt  

 bekendtgørelsens § 23, stk. 2.
Langfristet gæld/Kortfristet gæld Gæld, der forfalder til betaling senere end eet år efter regnskabsårets  

 udløb, anses som langfristet, medens anden gæld betragtes som kortfristet.
Konto 821. Afdelinger (i drift) Passivet skal specificeres i note, jfr. konto 307.3. på  

 afdelingsregnskabet.
Herunder skal redegøres for eventuelle disponible  

 trækningsrettigheder, som selskabet eller den låntagende afdeling har tilsagn  

 om, og som i øvrigt ikke fremgår af regnskabet.
 Der henvises til spørgeskemaets pkt. 6 (»Har selskabet ydet egentlige  

 lån til eller stillet garantier over for afdelinger eller andre?»).
 Der henvises endvidere til cirkulærets pkt. 4 om udlån af afdelingsmidler  

 samt til konteringsskitserne.
Konto 823. Nybyggeri Passivet skal specificeres i note.
Konto 824. Bankgæld (sikkerhedsstillelse) Passivet skal specificeres i note.
Konto 827. Opnoteringsgebyrer I flere selvejende boligselskaber og garantiselskaber føres ventelister  

 over boligsøgende, og i forbindelse hermed betaler de boligsøgende ofte et  

 opnoteringsgebyr.
Dette gebyr skal være af beskeden størrelse, normalt højst  

 100 kr., og skal tilbagebetales, hvis den boligsøgende opnår lejlighed eller  

 tilbagekalder sin ansøgning om lejlighed, jfr. organisationscirkulærets pkt.  

 19.
14. Forretningsførerselskabers årsregnskab Almennyttige forretningsførerselskaber (jfr. cirkulærets pkt. 2), aflægger  

 årsregnskab efter samme grundprincipper som øvrige almennyttige  

 boligselskaber.
Ved regnskabsaflæggelsen (og budgetlægningen) kan der tages  

 udgangspunkt i selskabsregnskabsskemaet.
 Det specielle spørgeskema for forretningsførerselskaber er optaget som  

 bilag til cirkulæret.
Vedr. kontiene 501-513 Forretningsførerselskabets nettoadministrationsudgift og nettorenteindtægt  

 pr. lejemål skal tillige opgives i en note til datterselskabernes regnskaber.  

 Udgifterne til datterselskabernes egen administration skal specificeres og  

 udgiftsføres i datterselskabernes regnskaber.
Vedr. konto 601. Administrationsbidrag Administrationsbidraget skal fremgå af datterselskabernes regnskaber, selv  

 om administrationen forestås af et forretningsførerselskab.
Vedr. konto 821. Kortfristet gæld, datterselskaber I en note redegøres for forretningsførerselskabets udlån af  

 afdelingsmidler, der via datterselskaberne er i fælles forvaltning i  

 forretningsførerselskabet.
Redegørelsen skal omfatte udlån foretaget i  

 forretningsførerselskabets regnskabsår, selv om datterselskabernes  

 regnskabsår ikke er sammenfaldende hermed.
Udlån af forretningsførerselskabets disponible egenkapital til afdelinger,  

 hvortil der ikke kunne ske udlån af andre afdelingers midler, jfr.  

 cirkulærets pkt. 4, skal fremgå særskilt af forretningsførerselskabets  

 balance.
Det skal i øvrigt optages særskilt i balancen for det pågældende  

 datterselskab, idet alle ind- og udlån skal foretages via selskabet.
15. Afdelingens årsregnskab Byggefonden, der ligeledes er en afdeling, aflægger regnskab efter særlige  

 bestemmelser, jfr. cirkulærets pkt. 16.
15.1. Resultatopgørelse 15.1.1. Udgifter Nettokapitaludgifter Udgifterne skal specificeres i faste noter.
Der henvises i øvrigt til  

 konteringsskitserne.
Konto 101. Henlæggelser svarende til prioritetsafdrag.
Prioritetsrenter Forfaldstidspunkt afgørende Den almindelige regnskabsmæssige opgørelsesmåde, hvorefter der uanset  

 betalingstidspunktet skal medtages udgifter og indtægter vedrørende det år,  

 som regnskabet omfatter, kan fraviges for så vidt angår prioritetsydelser.  

 Selv om prioritetsydelser (afdrag, renter og reservefondsbidrag) måske delvis  

 vedrører et andet regnskabsår, kan de medtages i det regnskabsår, de  

 forfalder.
 Ved betaling af prioritetsydelser nedskrives konto 408 (oprindelig  

 prioritetsgæld) med den del af ydelsen, der er afdrag.
 Forfaldne prioritetsydelser udgiftsføres på konto 101, selv om de ikke er  

 betalt, men i så fald opføres ydelserne samtidig i balancen som en  

 kortfristet gæld under konto 420 (forfaldne, ikke betalte prioritetsydelser),  

 jfr. i øvrigt spørgeskemaets pkt. 17 (»Er terminsydelser betalt for  

 sent?»).
 Prioritetsydelser, der vedrører byggeperioden indtil ejendommens  

 skæringsdato, men som forfalder efter dette tidspunkt, konteres dog på  

 byggeregnskabet.
Nominallån.
Indekslån For afdelinger, der er prioriteret med nominallån, omfatter konto 101  

 såvel henlæggelser svarende til prioritetsafdrag (konto 101.1) som  

 prioritetsrenter (konto 101.2.). For så vidt angår prioritering med indekslån  

 omfatter kontoen alene henlæggelser svarende til prioritetsafdrag.  

 Forrentning af indekslån dækkes af statens rentebidrag og udbetales direkte  

 af Kongeriget Danmarks Hypotekbank og Finansforvaltning til det långivende  

 realkreditinstitut.
Der ydes dog ikke rentebidrag til erhvervsarealer.  

 Rentebidraget fremgår - i modsætning til rentesikring og afdragsbidrag - ikke  

 af regnskabet.
Morarenter Morarenter konteres under konto 131.2.
Afskrivningskonto for ejendommen/bygge- fondsindestående I takt med, at prioritetsafdrag indbetales til den pågældende kreditor  

 (realkreditinstitutter m.v.) - og konto 408 (oprindelig prioritetsgæld)  

 nedskrives tilsvarende - sker der en tilgang til konto 411 (afskrivningskonto  

 for ejendommen) og/eller konto 412 (bygge- fondsindestående) på afdelingens  

 balanceopgørelse, jfr. bemærkningerne til disse konti.
Reguleringskonto vedr. budgetterede prioritetsydelser Der henvises til bemærkningerne til konto 425.2.
Udamortiserede lån Der henvises til konto 105.1. (ydelser vedr. afviklede prioriteter eller  

 omprioritering).
Konto 102. Rentesikring Eventuel rentesikring fratrækkes bruttokapitaludgifterne (konto 101).  

 Regulering af rentesikring for tidligere år konteres som ekstraordinær  

 udgift/indtægt under konto 134/206.
Konto 103. Kreditforeningsoverskud anvendt til nedskrivning af  

 prioritetsgæld Når en ejendom prioriteres med realkreditlån, indbetales samtidig et  

 indskud til realkreditinstituttets reservefond.
Når reservefonden når op over  

 en vis størrelse, vil det overskydende beløb efter det enkelte instituts  

 vedtægtsbestemmelser i visse tilfælde, specielt ved ældre lån, kunne anvendes  

 til nedbringelse af medlemmernes gæld.
Der tilflyder altså ikke derved  

 afdelingen kontante midler, men beløbet betragtes som et ekstraordinært  

 afdrag på lånet.
Beløbet fratrækkes bruttokapitaludgifterne (konto 101), idet  

 det er indeholdt i konto 101. Konto 408 (oprindelig prioritetsgæld) nedsættes  

 tilsvarende.
Konto 104. Afdragsbidrag fra staten Eventuelt afdragsbidrag fra staten fratrækkes bruttokapitaludgifterne  

 (konto 101), idet afdraget er indeholdt i konto 101.
Konto 105.1. Ydelser vedrørende afviklede prioriteter eller omprioritering Der henvises til cirkulærets pkt. 16 om byggefondens årsregnskab.
Offentlige og andre faste udgifter Denne gruppe omfatter udgifter, der er fastsat af offentlig myndighed ved  

 særlig lovgivning m.v., og som i lighed med nettokapitaludgifterne og de  

 ekstraordinære udgifter er unddraget beboernes direkte indflydelse.
Konto 110. Forsikringer Her optages udgifter til forsikring af enhver art (således også  

 forsikringer, som opkræves sammen med ejendomsskatterne), samt  

 abonnementsafgift til redningskorps og lignende.
 Ejendommen skal holdes forsikret i et bygningsbrandforsikringsselskab, der  

 har forsikringstilsynets tilladelse til at drive forsikringsvirksomhed, jfr.  

 lovens § 59. Forsikringssummen skal være så stor, at den i tilfælde af  

 totalskade dækker genopførelsesudgiften (fuld- og nyværdiforsikring).
 Der bør normalt tegnes almindelig grundejerforsikring.
 Funktionærer og medhjælp skal forsikres mod ulykkestilfælde under  

 arbejdet, men disse udgifter konteres som personaleudgifter under konto 114  

 og eventuelt konto 115/116 på afdelingsregnskabet.
Konto 111. Afdelingens energiforbrug 111.2. »Øvrige udgifter« ved kollektiv varmeforsyning Generelt om varmebetalingen m.v. kan oplyses, at lejelovens regler  

 ligeledes gælder for almennyttige boligselskaber bortset fra enkelte  

 særregler.
Der henvises til lejelovens kap.
VII (lovbekendtgørelse nr. 375 af  

 11/7 1984), cirkulære af 4/12 1979 om lejeloven og - specielt cirkulære af  

 6/5 1982 om ændringer i lejeloven.
Som hovedregel må der i varme- og varmtvandsregnskabet (varmeregnskabet)  

 kun medtages udgiften til brændselsforbruget i varmeperioden, medens de  

 øvrige udgifter (varmemesterløn, reparation af varmeanlæg, administration af  

 varmeregnskab m.v.) indgår i resultatopgørelsen under de respektive  

 driftskonti.
For så vidt angår det uafsluttede varmeregnskab henvises til  

 kontiene 305.3. (jfr. specielt bemærkningerne hertil) og 419, og for så vidt  

 angår det afsluttede varmeregnskab til kontiene 305.5. og 425.3.
 Sker leverancen fra et kollektivt varmeforsyningsanlæg (fjernvarme-, gas-  

 eller elektricitetsværk, naturgasforsyningsanlæg m.v.), og er der ikke af det  

 kollektive varmeforsyningsanlæg foretaget en opdeling af udgiften i den  

 andel, der vedrører selve brændselsforbruget, og den andel, der vedrører de  

 »øvrige udgifter«, skal hele udgiften efter lejelovens § 36, stk.  

 2, holdes uden for driftsregnskabet og posteres på varmeregnskabet.
 Hvis varmeforsyningsanlægget har foretaget en opdeling, skal denne  

 opdeling følges, således at kun brændselsudgiften posteres på  

 varmeregnskabet, medens den andel, der vedrører de »øvrige  

 udgifter«, skal posteres på driftsregnskabet under konto 111.2.
 Som grundlag for budgettering vil man kunne anvende en skriftlig  

 bekræftelse fra værket, baseret på en opdeling af værkets budgetterede  

 udgifter til henholdsvis brændselsudgift og øvrige udgifter under  

 forudsætning af, at værket også efter regnskabsårets udløb skriftligt over  

 for boligselskabet angiver en fordeling i forbindelse med den endelige  

 afregning på grundlag af de faktiske tal. (Dette kan i øvrigt være relevant  

 ved kommunens beregning af individuel boligstøtte til den enkelte  

 boligtager).
 Den tidligere regel om, at boligselskabet - uanset om der fra  

 varmeforsyningsanlæggets side forelå en opdeling - frit kunne vælge, om man  

 ville følge denne opdeling, selv foretage en rimelig skønsmæssig fordeling  

 eller sætte det samlede beløb på varmeregnskabet, er således bortfaldet, jfr.  

 pkt. 2 i det ovennævnte cirkulære af 6/5 1982 om ændringer i lejeloven.
 111.3. Fyringskontrol m.v.
Udgifter til fyringskontrol vedrørende afdelingens eget anlæg  

 (varmekonsulenttjeneste), målerpasning mv. (aflæsning og udarbejdelse af  

 varmeregnskab) posteres på denne konto.
Administration af varmeregnskabet  

 henhører under konto 112.
Konto 112. Bidrag til selskabet 112.1. Administrationsbidrag Det bidrag, som afdelingen skal yde til dækning af  

 administrationsudgifter, opføres som en samlet hovedpost.
Som  

 administrationsudgifter kan eksempelvis nævnes bestyrelsesvederlag, løn til  

 inspektør samt revisions- og kontorholdsudgifter.
 Administrationsudgifter i forbindelse med eventuelle lokalkontorer i  

 afdelingen udgiftsføres i selskabet.
 Der henvises til bemærkningerne til konto 601 (administrationsbidrag)  

 under selskabsregnskabet.
112.2. Dispositionsfond Der henvises til bemærkningerne til konto 803 (dispositionsfonden) under  

 selskabsregnskabet.
Konto 113. Afdelingens pligtmæssige bidrag til byggefonden Ældre afdelinger betaler løbende pligtmæssige bidrag til selskabets  

 byggefond, hvorfra beløbene overføres til Boligselskabernes Landsbyggefond i  

 form af indskud, jfr. nærmere lovens §§ 23, 24, 26 og 27, bemærkningerne til  

 konto 903.1. under cirkulærets pkt. 16 om byggefondens årsregnskab samt  

 konteringsskitserne.
 Ved ibrugtagelse forstås nedenfor skæringsdagen for et byggeris overgang  

 fra anlæg til drift.
113.1. A-indskud Afdelinger, der er taget i brug før 1/1 1963, skal efter lovens § 23 yde  

 årlige bidrag (A-indskud) med et beløb fastsat som 70 pct. af forskellen  

 mellem den ved lejevurderingen i 1967 fastsatte lejeværdi af afdelingernes  

 lejemål og boligafgiften for disse pr. 1/4 1967  

 (»normaliserings-/vurderingsforhøjelser«). Beløbet reguleres ikke.
 Der henvises til bemærkningerne til konto 903 på byggefondsregnskabet.
113.2. G-indskud Afdelinger, der er taget i brug før 1/1 1970, skal - ud over eventuelle  

 A-indskud - efter lovens § 24 yde årlige bidrag (G-indskud), fastsat i  

 forhold til boligarealet.
Beløbene er i loven fastsat til og med 1986,  

 hvorefter bestemmelserne tages op til revision.
 For afdelinger taget i brug før 1/1 1965 udgjorde bidraget pr. m2  

 bruttoetageareal 22,30 kr. i 1984. For 1985 og 1986 skal 1984-beløbet  

 reguleres på basis af den konstaterede udvikling i byggeomkostningsindekset  

 for montagebyggeri for henholdsvis juli 1984 og juli 1985.
 For afdelinger taget i brug i perioden 1/1 1965-31/12 1969 udgjorde  

 bidraget pr. m2 bruttoetageareal 10 kr. i 1984. For 1985 og 1986 skal  

 1984-beløbet reguleres på basis af den konstaterede udvikling i  

 byggeomkostningsindekset for montagebyggeri for henholdsvis juli 1984 og juli  

 1985.
 Afdelinger, der er taget i brug før 1/1 1965, og som har fået bevilget hel  

 eller delvis fritagelse for hidtidige bidrag, indbetaler bidrag efter samme  

 regler, som afdelinger, der er taget i brug i perioden 1/1 1965-31/12 1969.
 Boligselskabernes Landsbyggefond kan efter lovens § 24, stk. 3, bevilge  

 fritagelse for indbetaling af den del af bidraget, der overstiger de i 1982  

 betalte bidrag (dvs. overstiger 12,30 kr. pr. m2), til afdelinger, der i de  

 seneste 3 år har modtaget driftsstøtte fra fonden, eller som modtager  

 statslige eller kommunale tilskud til nedbringelse af huslejen.
Variable udgifter Konto 114. Renholdelse Udgiften skal specificeres i note.
Noten kan eksempelvis opdeles i  

 udgifter til gårdmand/ejendomsfunktionær, trappevask og skorstensfejning.  

 (Løn til inspektør konteres under selskabets driftsudgifter, konto 502).
 Hvis en ejendomsfunktionærs arbejde vedrører både renholdelse og  

 vedligeholdelse, foretages der en skønsmæssig fordeling af vederlaget på  

 disse konti, jfr. konto 115 (almindelig vedligeholdelse) eller eventuelt  

 konto 116 (planlagt og periodisk vedligeholdelse og fornyelser). Værdien af  

 en hel eller delvis fribolig posteres på samme måde som det kontante  

 vederlag.
 Vederlag til varmemester må ikke påføres varmeregnskabet, jfr. lejelovens  

 § 36, stk. 2.
 Udgifter til renovation konteres under konto 109.
Definitioner vedrørende kontiene 115, 116 og 120 Indledningsvis skal nævnes de definitioner, der ligger til grund for de  

 nedenfor nævnte driftsbegreber:
 Som overordnet målsætning skal bebyggelserne og disses anlæg vedligeholdes  

 på en måde, som sigter på opretholdelse af den oprindelige kvalitet og  

 brugsværdi.
 Almindelig vedligeholdelse (konto 115): De afhjælpende  

 vedligeholdelsesarbejder, som udføres løbende (akut eller efter behov), når  

 der konstateres svigt eller skader på dele af bygningsanlægget og dets  

 installationer.
 Planlagt og periodisk vedligeholdelse og fornyelser (konto 116): De  

 forebyggende vedligeholdelsesarbejder, som udføres efter en forudgående  

 økonomisk og teknisk planlægning.
 Hovedistandsættelse: Samlet mere omfattende vedligeholdelse, som er  

 nødvendig for at bringe en bygningsdel op på eller i nærheden af det  

 oprindelige kvalitetsniveau.
 Fornyelse: Udskiftning af bygningsdele og installationer, hvis ydeevne er  

 faldet til under et acceptabelt niveau.
 Forbedring: Ændring, der hæver bygningens og boligens standard og tilfører  

 ejendommen eller dens omgivelser og dermed boligerne en øget brugsværdi for  

 beboerne.
 Tilstandsvurdering: Vurdering af bygningsanlæggets tilstand på et givet  

 tidspunkt.
Konto 115. Almindelig vedligeholdelse På konto 115 føres såvel udgiften til almindelige vedligeholdelsesarbejder  

 på bygninger, installationer og andre anlæg som udgiften til den del af de  

 almindelige vedligeholdelsesarbejder i lejlighederne, som afdelingen efter  

 lovens § 10 og efter det foreliggende vedligeholdelsesreglement har påtaget  

 sig (f.eks. turnusarbejder, jfr. bemærkningerne under konto 121).
 Afdelingens andel af udgiften til normal istandsættelse ved fraflytning  

 (A-ordningen) og af udgiften til den enkelte lejligheds løbende indvendige  

 vedligeholdelse og istandsættelse ved fraflytning (B-ordningen) føres på  

 konto 117.
Der henlægges ikke midler til dækning af almindelig vedligeholdelse,  

 hvorfor udgifterne hertil må afholdes som driftsudgifter under hensyntagen  

 til det i budgettet afsatte beløb.
Det bør ved løbende budgetkontrol sikres,  

 at der ikke iværksættes arbejder, som vil medføre en overskridelse af den  

 samlede budgetterede udgift.
Ved budgetlægningen afsættes et beløb, som skal være realistisk set på  

 baggrund af tidligere års erfaringer.
For at sikre et rimeligt grundlag for  

 den fornødne budgetkontrol og erfaringsopsamling, bør der i den daglige  

 bogføring ske en opdeling af vedligeholdelsesydelserne med en passende  

 specifikationsgrad under nedenstående hovedgrupper.
En sådan opdeling kan  

 foretages som vist i det eksempel, der er optaget som bilag til cirkulæret.
 Udgiften skal specificeres i note med en opdeling i følgende  

 bygningsdelsgrupper:
 Det bemærkes, at konto nr. 115.1. af systematiske grunde ikke anvendes.
 Det mulige indhold af bygningsdele og -komponenter i de angivne  

 hovedgrupper fremgår af bilaget til cirkulæret.
 Opdelingen i bygningsdelsgrupper, som er en afgørende ændring i forhold  

 til det tidligere cirkulære, er baseret på SfB-systemet (System foer  

 Bygnadsregistrering), et internationalt anerkendt system, som efterhånden er  

 indarbejdet hos de fleste teknikere, producenter og leverandører.
 Ved brugen af SfB-systemet opnås et eentydigt indhold af ydelser i de  

 enkelte grupper, hvorved der kan uddrages økonomiske erfaringer både til brug  

 ved den fortsatte drift og ved programmeringen af fremtidens byggeri.
Konto 116. Planlagt og periodisk vedligeholdelse og fornyelser På konto 116 føres de faktisk afholdte udgifter til planlagt og periodisk  

 vedligeholdelse og fornyelser.
Da udgifterne bør kunne afholdes af tidligere henlæggelser, jfr. konto  

 401, vil saldoen normalt være 0. En eventuel negativ saldo kan ikke overføres  

 via en negativ henlæggelseskonto på balancen, men må udgiftsføres og afvikles  

 efter reglerne om underskud.
Forbrug af midler henlagt samme år kan ikke  

 finde sted.
 Udgiften skal specificeres i note, som opdeles i de under konto 115  

 angivne hovedgrupper, uanset hvilken af de under konto 120 angivne  

 henlæggelsesformer, der anvendes.
 Selv om resultatopgørelsen ikke direkte påvirkes af udgifter afholdt under  

 konto 116, skal det som en del af det godkendte driftsbudget fremgå, i  

 hvilket omfang og til hvilke aktiviteter der vil skulle ske frigørelse af de  

 henlagte midler, idet dette bl.a. sikrer en forsvarlig  

 vedligeholdelsesstandard og muliggør en økonomisk styring.
 Der henvises i øvrigt til bemærkningerne til konto 120 samt til  

 definitionerne forud for bemærkningerne til konto 115.
Konto 117. Istandsættelse ved fraflytning m.v. (A-/B-ordning) Ved A-ordningen udgiftsføres de faktisk afholdte udgifter til  

 istandsættelse ved fraflytning på denne konto, jfr. bemærkningerne til konto  

 121.
 Ved B-ordningen udgiftsføres de faktisk afholdte udgifter til dels  

 indvendig vedligeholdelse dels istandsættelse ved fraflytning på denne konto,  

 jfr. bemærkningerne til konto 122.
Udgifterne bør kunne afholdes af henlæggelserne, jfr. kontiene 402-404,  

 herunder om fornødent årets henlæggelser, idet disse henlæggelser i  

 modsætning til de øvrige ikke tilstræber en konsoliderende, men derimod en  

 udjævnende virkning for afdelingens drift.
Saldoen vil derfor normalt være 0.  

 En eventuel negativ saldo kan ikke overføres via en negativ henlæggelseskonto  

 på balancen, men må udgiftsføres og afvikles efter reglerne om underskud.
 For så vidt angår kommunegarantien i forbindelse med den kommunale  

 anvisningsret henvises til organisationscirkulærets pkt. 20.
Konto 119. Diverse udgifter Udgiften skal specificeres i note.
 Her udgiftsføres eksempelvis kontingent til Boligselskabernes  

 Landsforening, udgifter i forbindelse med afholdelse af beboermøder,  

 afdelingsbestyrelsens rådighedsbeløb samt udgifter til deltagelse i kurser  

 m.v.
 For at undgå for hyppige reguleringer af boligafgiften, kan budgetteres  

 med et beløb til uforudsete udgiftsstigninger på højst 2-3 pct. af de  

 samlede, budgetterede, ordinære udgifter.
 Efter lovens § 15, stk. 13, tillægges der ikke afdelingsbestyrelsen  

 vederlag for dens virksomhed.
Efter en konkret vurdering kan der gives hel eller delvis erstatning for  

 et afdelingsbestyrelsesmedlems tabte arbejdsfortjeneste som følge af  

 deltagelse i relevante kurser, konferencer m.v. inden for normal arbejdstid.  

 Der bør i givet fald fastsættes et maksimum for dækningen.
Der kan derimod  

 ikke ydes erstatning for deltagelse i afdelingsbestyrelsens normale møder  

 m.v., der forudsættes afholdt uden for normal arbejdstid.
Som vejledende  

 udgangspunkt kan herved henvises til bestemmelserne om dækning af  

 kommunalbestyrelsesmedlemmers tabte arbejdsfortjeneste, jfr. lov om  

 kommunernes styrelse (lovbekendtgørelse nr. 313 af 20/6 1984) og  

 indenrigsministeriets bekendtgørelse nr. 427 af 26/9 1985 om diæter for  

 varetagelse af kommunale hverv.
Udbetaling, herunder indeholdelse af  

 kildeskat, foretages ved selskabets foranstaltning.
Henlæggelser Konto 120. Planlagt og periodisk vedligeholdelse og fornyelser Det er i lovens § 12, stk. 3, jfr. bekendtgørelsens § 14, fastsat, at der  

 årligt skal foretages passende henlæggelser bl.a. til fornyelse af tekniske  

 installationer og til hovedistandsættelse.
Hensigten med henlæggelserne er at sikre størst mulig udjævning af  

 udgiften til større vedligeholdelsesarbejder og fornyelser, således at disse  

 kan gennemføres på det teknisk/økonomisk mest hensigtsmæssige tidspunkt, og  

 at der samtidig sikres en jævn lejeudvikling.
Man skal ligeledes være  

 opmærksom på, at også allerede foretagne forbedringer m.v. skal vedligeholdes  

 og fornyes.
 Henlæggelserne kan som noget nyt ske enten på en samlet henlæggelseskonto,  

 jfr. under I, eller - efter det hidtidige princip - på opdelte konti for  

 hovedistandsættelse og for fornyelse af de enkelte tekniske installationer,  

 jfr. under II.
 Revisor skal efter revisionsinstruksen påse, at henlæggelser til  

 vedligeholdelse og fornyelse afsættes i overensstemmelse med reglerne herom.
 De henlagte beløb overføres i begge tilfælde samlet fra konto 120 til  

 balancen under konto 401.
Konto 120 påvirkes ikke af, at der i årets løb afholdes udgifter til  

 hovedistandsættelse og fornyelser.
Disse beløb udgiftsføres under konto 116,  

 jfr. bemærkningerne hertil.
 Der henvises i øvrigt til definitionerne ovenfor af de forskellige  

 driftsbegreber.
I.
Samlet henlæggelseskonto I stedet for at henlægge efter det hidtidige princip på opdelte konti kan  

 ledelsen vælge at etablere en samlet henlæggelseskonto for planlagt og  

 periodisk vedligeholdelse og fornyelser.
 Samlet henlæggelseskonto kan etableres individuelt for de enkelte  

 afdelinger i takt med tilvejebringelse af det fornødne planlægningsmateriale.
 Da ejendomsdriften i stadig stigende grad vil blive tilpasset mere  

 systematiske vedligeholdelses- og fornyelsesovervejelser, og da der for  

 nybyggeriet indføres bestemmelser om systematisk dokumenteret  

 vedligeholdelse, er der med indførelsen af begrebet »samlet  

 henlæggelseskonto« taget skridt til en styrkelse af budgetlægningen for  

 dette økonomisk følsomme område.
 Grundlaget for denne budgetteringsform er, at der for hele  

 bygningsanlægget foretages en udpegning af de bygningsdele og -komponenter,  

 om hvilke det kan forventes, at der skal foretages vedligeholdelsesarbejder  

 eller udskiftning.
 Dernæst skal det på baggrund af en tilstandsvurdering anslås, på hvilket  

 tidspunkt og til hvilken pris aktiviteten kan forventes at skulle  

 gennemføres.
Til brug for en tilvejebringelse af ovennævnte vurderinger etableres der  

 en vedligeholdelsesplan for afdelingen, hvori indføres aktiviteten, den  

 anslåede pris og det forventede udførelsestidspunkt.
Et eksempel på  

 udformningen af en sådan vedligeholdelsesplan (udarbejdet af  

 Boligselskabernes Landsbyggefond) er optaget som bilag til cirkulæret og kan  

 købes hos Direktoratet for Statens Indkøb.
Vedligeholdelsesplanen er fortrykt  

 med en række normalt forekommende bygningsdele, ordnet i SfB-systemets  

 hovedgrupper, som nævnt under konto 115. Desuden er der sat plads af til at  

 angive, om den nævnte aktivitet er vedligeholdelse eller fornyelse, og om  

 aktiviteten anses for ønskelig eller nødvendig, samt prisen og årstallet for  

 udførelsen.
På forsiden af vedligeholdelsesplanen indføres summen af de anslåede  

 udgifter i de enkelte hovedgrupper i en kolonne for det pågældende  

 udførelsesår.
Det herved opstillede langtidsbudget er indrettet til særskilt  

 at specificere de fire førstkommende år, mens de efterfølgende år samles i en  

 fælles kolonne for resten af budgetperioden.
 For at sikre den ønskede udjævning af udgifterne, skal der ved den  

 langsigtede budgetlægning regnes med en budgetperiode på mindst 10 år.
 Ved en sammentælling af udgifterne i hver af kolonnerne fremkommer  

 oplysning om, hvor stort et beløb, der skal frigives af de henlagte midler  

 det pågældende år, og efter en sammentælling af summen fra de fem kolonner og  

 en division med det antal år, der indgår i budgetperioden, fremkommer det  

 beløb, der gennemsnitligt pr. år skal henlægges til planlagt og periodisk  

 vedligeholdelse og fornyelse.
Som en del af skemaet er der afsat plads til et likviditetsbudget for de  

 henlagte midler.
På baggrund af dette skal det sikres ved den endelige  

 fastlæggelse af henlæggelsesbeløbet, at den fornødne likviditet er til stede,  

 når behovet opstår.
Da der som nævnt under konto 116 ikke kan ske anvendelse  

 af årets henlagte midler, må det gennem likviditetsbudgettet også sikres, at  

 saldoen på konto 401 ved udgangen af regnskabsåret efter dækning af årets  

 aktiviteter mindst svarer til årets henlæggelser.
Budgetskemaet har en kolonne for det senest afsluttede regnskabsår samt  

 for de budgetterede udgifter i det indeværende år.
Desuden kan der for hver  

 af hovedgrupperne angives udgiften til de under konto 115 afholdte eller  

 budgetterede udgifter.
Vedligeholdelsesplanens budgetskema kan således  

 fungere som den under konto 115 og 116 foreskrevne note til årsregnskabet,  

 ligesom planen vil give den fornødne dokumentation for, at de under konto 120  

 angivne bestemmelser for henlæggelse til en samlet konto er fulgt.
 Ved den årlige budgetlægning tages de planlagte aktiviteter op til en  

 fornyet overvejelse, dels på baggrund af en eventuel tilstandsvurdering og  

 dels under indtryk af den vedligeholdelsestekniske og prismæssige udvikling.  

 Desuden indføres de aktiviteter, der forventes at skulle udføres i det år,  

 der nu er kommet inden for budgetperiodens tidshorisont.
Budgetskemaet »rulles« - dvs. forskydes - et år, og de tal, der  

 nu indføres i kolonnerne ud for bygningsdelsgrupperne, er tallene fra sidste  

 års budget, men nu revideret ud fra enten en konkret vurdering eller i  

 forhold til byggeomkostningsindekset for montagebyggeri.
Herefter revideres  

 henlæggelsesbeløbet og likviditetsbudgettet ved en beregning som anvist  

 ovenfor.
Boligselskabet må være opmærksom på, at foretagne henlæggelser  

 »inflationssikres«, således at de bevarer deres købekraft.
Dette  

 kan ske ved en forøgelse af de fremtidige henlæggelser med beløb svarende til  

 inflationsudhulningen af tidligere henlæggelser eller ved hel/delvis  

 anvendelse af renteafkastet fra tidligere henlæggelser til ajourføring af  

 disses realværdi.
II.
Henlæggelse på opdelte konti Henlæggelse til hovedistandsættelse Størrelsen af de årlige, »passende« henlæggelser til  

 hovedistandsættelse fastsættes ud fra en konkret vurdering af bygningens  

 kvalitet og vedligeholdelsesstand, således at der er tilstrækkelige midler  

 til stede, når der skal udføres større istandsættelsesarbejder, jfr.  

 bekendtgørelsens § 14, nr. 2.
 Som udgangspunkt må det vurderes, på hvilke bygningsdele der inden for en  

 periode på ca. 5 år kan forventes at skulle iværksættes  

 hovedistandsættelsesarbejder, og henlæggelsesbeløbet beregnes da i forhold  

 hertil.
 I forbindelse med den årlige budgetlægning foretages en tilstandsvurdering  

 af bygningsdelene, og ud fra denne foretages en revision af  

 henlæggelsesbeløbene.
 Det skal i en note til regnskabet oplyses, på hvilken baggrund størrelsen  

 af henlæggelse til hovedistandsættelse er foretaget.
Henlæggelse til fornyelse af tekniske installationer Størrelsen af de årlige, »passende« henlæggelser til fornyelse  

 af tekniske installationer fastsættes ud fra en vurdering af installationens  

 levetid og dens forventede pris på genanskaffelsestidspunktet, jfr.  

 bekendtgørelsens § 14, nr. 1.
 På grund af usikkerheden i vurderingsgrundlaget kan henlæggelsesbeløbene  

 kun fastsættes med tilnærmelsesvis sikkerhed, hvorfor der hvert år i  

 forbindelse med budgetlægningen skal ske en revision af  

 genanskaffelsesbeløbet under hensyntagen til den stedfundne prisudvikling,  

 ligesom det ved en tilstandsvurdering må overvejes, om skønnet vedrørende  

 levetiden bør ændres.
 Den skønnede genanskaffelsessum, den procentsats, der henlægges heraf, og  

 anskaffelsesåret for installationen, skal fremgå af regnskabet, eventuelt i  

 form af en note.
 Ved skønnet over installationernes levetider bør der søges teknisk  

 rådgivning, men hvor levetiderne ikke lader sig fastlægge ud fra en mere  

 konkret vurdering af den pågældende installation, kan de i følgende oversigt  

 angivne procentsatser og levetider anvendes:
Boligselskabet skal dog også ved denne henlæggelsesform være opmærksom på,  

 at foretagne henlæggelser »inflationssikres«, således at de bevarer  

 deres købekraft.
Dette kan som tidligere nævnt ske ved en forøgelse af de  

 fremtidige henlæggelser med beløb svarende til inflationsudhulningen af  

 tidligere henlæggelser eller ved hel/delvis anvendelse af renteafkastet fra  

 tidligere henlæggelser til ajourføring af disses realværdi.
Konto 121. Istandsættelse ved fraflytning.
A-ordning Istandsættelse ved fraflytning påhviler boligtager og/eller afdelingen Ved A-ordningen påhviler pligten til istandsættelse af lejligheden fra  

 lejemålets begyndelse boligtageren, men afdelingen overtager denne pligt  

 gradvis over en højst 10-årig periode, regnet fra tidspunktet for det  

 pågældende lejemåls begyndelse, jfr. lovens § 10, stk. 3.
 Ved fraflytning efter udløbet af den fastsatte periode betaler afdelingen  

 den fulde istandsættelsesudgift.
Ved fraflytning inden udløbet af den fastsatte periode betaler afdelingen  

 en forholdsmæssig andel af udgiften, afhængig af hvor stor en del af  

 perioden, der er forløbet.
Boligtageren betaler resten af udgiften.
Ved fraflytning skal boligtageren aflevere lejligheden i en sådan stand,  

 at den fremtræder som normalt vedligeholdt.
Det kan dog ikke kræves, at  

 lejligheden afleveres i en bedre stand end den, hvori den blev overtaget ved  

 lejemålets indgåelse, jfr. lovens § 10, stk. 3.
 Boligtageren skal dog uanset disse regler afholde samtlige udgifter som  

 følge af, at der er forvoldt skade på det lejede ved uforsvarlig adfærd af  

 boligtageren, medlemmer af dennes husstand eller andre, som boligtageren har  

 givet adgang til det lejede, jfr. lovens § 10, stk. 6.
 Til dækning af afdelingens udgifter ved gradvis overtagelse af pligten til  

 lejlighedernes istandsættelse ved fraflytning foretages efter  

 bekendtgørelsens § 14, nr. 3, årlige henlæggelser.
 Henlæggelserne til kontoen baseres på en vurdering af  

 istandsættelsesudgiften for de enkelte lejlighedstyper, på den forventede  

 fraflytningsfrekvens samt på boligtagernes forventede bo-anciennitet ved  

 fraflytningen.
Beløbet fastsættes af boligselskabets ledelse efter en drøftelse med  

 afdelingsbestyrelsen til et årligt beløb pr. m2 bruttoetageareal.
Beløbet  

 skal fremgå af regnskabet, eventuelt i noteform.
 De beløb, der er henlagt i regnskabsåret, udgiftsføres under denne konto  

 (konto 121) til overførsel til balancen under konto 402.
 De faktisk afholdte udgifter i regnskabsåret til istandsættelse ved  

 fraflytning konteres under konto 117.1.
Indvendig vedligeholdelse påhviler boligtager.
Vedligeholdelse efter  

 lejelovens § 20 Ved A-ordningen påhviler pligten til indvendig vedligeholdelse (dvs.  

 hvidtning, maling og tapetsering) boligtageren.
Uanset om der er vedtaget en A- eller B-ordning skal boligtageren foretage  

 vedligeholdelse og fornyelse efter lejelovens § 20, der også omfatter  

 almennyttige boligselskaber.
Lejelovens § 20 er sålydende:
»Lejeren skal i lejeperioden foretage vedligeholdelse og fornøden  

 fornyelse af låse, nøgler og ruder og holde vand- og gashaner og elafbrydere  

 forsvarligt ved lige.
Lejeren skal endvidere vedligeholde wc-kummer,  

 cisterner, vaskekummer, badekar, køleskabe, komfurer, vaskemaskiner og  

 lignende installationer, medmindre lejeren kan godtgøre, at forringelsen ikke  

 skyldes hans forsømmelse.« Den enkelte afdeling kan dog overtage visse dele af boligtagerens pligt  

 til vedligeholdelse m.v. (indvendig vedligeholdelse og/eller vedligeholdelse  

 efter lejelovens § 20), idet dette vil kunne være naturligt og økonomisk  

 fordelagtigt.
Dette gælder f.eks. vedligeholdelse af visse tekniske  

 installationer samt andre arbejder, det kan være hensigtsmæssigt at lade  

 udføre som turnusarbejde.
Afdelingens udgifter til sådanne arbejder bogføres  

 under konto 115 og/eller 116. Samtidig foretages henlæggelser hertil over  

 konto 120/401, jfr. bekendtgørelsens § 14, nr. 4.
 For så vidt angår den øvrige vedligeholdelse og fornyelse, der påhviler  

 afdelingen, henvises til bemærkningerne til kontiene 115, 116 og 120.
 Organisationscirkulærets pkt. 22 berører bl.a. problemer ved overgang til  

 A-ordningen.
Forholdet til § 54, stk. 5, i lov om individuel boligstøtte Valg af A-ordningen tilsidesætter ikke allerede indgåede aftaler i medfør  

 af boligstøttelovens § 54, stk. 5, om, at selskabet (afdelingen) overtager  

 den indvendige vedligeholdelsespligt, ligesom A-ordningens indførelse heller  

 ikke afskærer boligselskaber og kommuner fra fremover at aftale, at selskabet  

 overtager vedligeholdelsesforpligtelsen i forbindelse med ydelse af  

 beboerindskudslån.
 I overensstemmelse med ovenstående gælder tilsvarende, at valg af  

 A-ordningen heller ikke tilsidesætter allerede indgåede deponeringsaftaler,  

 ligesom deponeringsordninger stadig kan etableres ved ydelse af nye  

 beboerindskudslån.
Konto 122. B-ordning 122.1. Fælleskonto Istandsættelse ved fraflytning påhviler afdelingen Ved B-ordningen påhviler pligten til istandsættelse af lejligheder ved  

 fraflytning afdelingen, jfr. lovens § 10, stk. 4.
 Boligtageren skal dog uanset disse regler afholde samtlige udgifter som  

 følge af, at der er forvoldt skade på det lejede ved uforsvarlig adfærd af  

 boligtageren, medlemmer af dennes husstand eller andre, som boligtageren har  

 givet adgang til det lejede, jfr. lovens § 10, stk. 6.
 Til dækning af afdelingens udgifter til lejlighedernes istandsættelse ved  

 fraflytning foretages efter bekendtgørelsens § 14, nr. 3, årlige henlæggelser  

 (fælleskontoen).
 Fælleskontoen kan om fornødent anvendes til »opfriskning« af en  

 lejlighed ved brugerskifte.
Beløbet fastsættes af selskabets ledelse efter en drøftelse med  

 afdelingsbestyrelsen til et årligt beløb pr. m2 bruttoetageareal.
Beløbet  

 skal fremgå af regnskabet, eventuelt i noteform.
 De beløb, der er henlagt i regnskabsåret, udgiftsføres under denne konto  

 (konto 122.1.) til overførsel til balancen under konto 403.
 De faktiske afholdte udgifter i regnskabsåret til istandsættelse ved  

 fraflytning m.v. konteres under konto 117.1.
122.2. Indvendig vedligeholdelse Indvendig vedligeholdelse påhviler afdelingen.
Vedligeholdelse efter  

 lejelovens § 20 Ved B-ordningen påhviler pligten til indvendig vedligeholdelse (dvs.  

 hvidtning, maling og tapetsering) afdelingen, jfr. lovens § 10, stk. 4 og 5.
 De nødvendige midler til denne vedligeholdelse tilvejebringes ved  

 boligtagerens indbetaling via boligafgiften af et beløb til en  

 vedligeholdelseskonto for hver enkelt lejlighed.
Beløbet fastsættes af selskabets ledelse efter en drøftelse med  

 afdelingsbestyrelsen til et årligt beløb pr. m2 bruttoetageareal.
Beløbet  

 skal fremgå af regnskabet, eventuelt i noteform.
 De beløb, der er henlagt i regnskabsåret, udgiftsføres under denne konto  

 (konto 122.2.) til overførsel til balancen under konto 404.
 De faktisk afholdte udgifter i regnskabsåret til indvendig vedligeholdelse  

 konteres under konto 117.1.
 Boligtageren kan kræve, at der udføres vedligeholdelse af lejligheden med  

 hvidtning, maling og tapetsering, når det er nødvendigt, og udgifterne hertil  

 kan afholdes af det beløb, der er til rådighed på lejlighedens  

 vedligeholdelseskonto, jfr. lovens § 10, stk. 5. De penge, der måtte henstå  

 på kontoen ved boligtagerens fraflytning, overgår til den nye boligtager.  

 Princippet om konti for indvendig vedligeholdelse kendes i øvrigt fra  

 lejeloven.
Det bemærkes, at det alene er summen af de enkelte konti for indvendig  

 vedligeholdelse, der fremgår af årsregnskabet.
Det må fremgå af det enkelte  

 selskabs vedligeholdelsesreglement eller på anden måde, hvorledes den enkelte  

 boligtager bliver bekendt med, hvilket beløb der er til rådighed på  

 vedkommendes konto for indvendig vedligeholdelse.
 Uanset om der er vedtaget en A- eller B-ordning, skal boligtageren  

 foretage vedligeholdelse og fornyelse efter lejelovens § 20, der også  

 omfatter almennyttige boligselskaber, jfr. ovenfor under bemærkningerne til  

 konto 121.
Forholdet til § 54, stk. 5, i lov om individuel boligstøtte Valg af B-ordningen medfører bortfald af aftaler efter boligstøttelovens §  

 54, stk. 5, om, at selskabet har overtaget boligtagerens pligt til indvendig  

 vedligeholdelse af lejligheden.
Aftalen hviler på den forudsætning, at  

 boligtagere har den indvendige vedligeholdelsespligt, hvilket ved indførelse  

 af B-ordningen ikke længere vil være tilfældet.
En som følge af aftalen  

 godkendt forhøjelse af boligafgiften vil således skulle bortfalde.
 For deponeringsordninger indgået i medfør af den ovennævnte bestemmelse  

 gælder i overensstemmelse med det foranstående, at boligtagers pligt til  

 løbende at deponere et nærmere angivet beløb bortfalder ved valg af  

 B-ordningen.
 For allerede indbetalte deponerede beløb gælder dog, at disse fortsat  

 henstår til sikkerhed for kommunens krav, uagtet deponeringsordningen i  

 øvrigt bortfalder.
Konto 123. Tab ved lejeledighed og fraflytninger Hvis der skønnes at være risiko for lejeledighed, kan der i det omfang,  

 hensynet til den fortsatte udlejning tillader det, afsættes et vist beløb til  

 imødegåelse af denne risiko (lejeledighedsfond). Afgørelsen heraf må bero på  

 de konkrete forhold - herunder f.eks. også om der er garager og butikker,  

 hvor der kan være særlig risiko for ledighed.
 Skønnes der at være risiko for tab ved fraflytninger, eksempelvis i  

 forbindelse med manglende betaling af skyldige boligafgifter og af udgifter  

 til istandsættelse ved fraflytning, som påhviler den fraflyttede boligtager,  

 kan der ligeledes foretages passende henlæggelser hertil.
 De beløb, der henlægges, overføres til balancen under konto 405.
 De faktisk afholdte udgifter i regnskabsåret i forbindelse med tab ved  

 lejeledighed og fraflytninger konteres som ekstraordinære udgifter under  

 konto 129.1 og 130.1, idet foretagne henlæggelser fratrækkes.
Der henvises til spørgeskemaets pkt. 15, litra e og f (»Skønnes der  

 at kunne være risiko for tab og/eller likviditetsproblemer som følge af e. udestående fordringer, herunder udlån til selskabet, fordringer på  

 fraflyttede lejere eller andre debitorer, f. andre forhold?»).
 Revisor skal efter revisionsinstruksen påse, at der i fornødent omfang er  

 foretaget henlæggelser til tab ved fraflytning og fraflytningsordninger samt  

 andre forudseelige risici.
Konto 124. Andre henlæggelser De beløb, der henlægges, overføres til balancen til konto 406.
Hvis det oprindelige beboerindskud med tillæg af eventuelle senere  

 forhøjelser væsentligt overstiger indskuddet for lejligheder af tilsvarende  

 kvalitet, udstyr m.v. i nyt byggeri, kan boligselskabet ved overdragelse af  

 lejligheden nedsætte indskuddet.
Sådan nedsættelse kan ske i det omfang, det  

 skønnes nødvendigt for at imødegå udlejningsvanskeligheder.
De nødvendige  

 midler til denne nedsættelse af beboerindskuddet kan bl.a. tilvejebringes af  

 de enkelte afdelinger ved årlige henlæggelser på driftsbudgettet, jfr. lovens  

 § 11, stk. 4, og bekendtgørelsens § 15. Sådanne henlæggelser udgiftsføres  

 under konto 124.
 Der kan ikke foretages henlæggelser til fremtidige forbedringsarbejder,  

 idet der efter bekendtgørelsens § 23, stk. 5, først kan varsles  

 lejeforhøjelse for forbedringer til ikrafttræden fra det tidspunkt,  

 forbedringen tages i brug.
 Udgiften skal specificeres i note.
Ekstraordinære udgifter Konto 125. Ydelse vedr. realkreditlån til forbedringsarbejder m.v.
 Der henvises til bemærkningerne til kontiene 101-103.
 Restgælden fremgår af balancen under konto 413.1. Der henvises i øvrigt  

 til aktivposten, konto 303.1.
 Konto 126. Afskrivning på forbedringsarbejder m.v.
 Den del af udgifterne, der ikke finansieres ved ekstern låneoptagelse,  

 afskrives som underfinansiering.
Konto 127. Ydelse vedr. realkreditlån til bygningsskader Restgælden fremgår af balancen under konto 413.2. Der henvises i øvrigt  

 til aktivposten, konto 303.2.
 For så vidt angår mulighederne for at opnå offentlig støtte henvises til  

 lovens § 54.
Konto 128. Ydelse vedr. realkreditlån til ombygninger Restgælden fremgår af balancen under konto 413.3. Der henvises i øvrigt  

 til aktivposten, konto 303.3.
 For så vidt angår mulighederne for at opnå offentlig støtte henvises til  

 lovens § 54a.
 Konto 129. Tab ved lejeledighed m.v.
Det indtægtstab, som afdelingen måtte lide ved, at enkelte lejligheder  

 eller lokaler ikke har været udlejet i hele eller dele af regnskabsåret,  

 posteres under denne konto.
Kontoen er en naturlig følge af, at der under  

 konto 201 på indtægtssiden opføres den boligafgift og leje, som ville være  

 oppebåret ved fuld udlejning uanset mulig ledighed, jfr. bemærkningerne til  

 konto 201. Udgiften kan helt eller delvis nedsættes med de henlæggelser, som  

 kan være foretaget med henblik herpå (konto 129.2.), jfr. konto 405.
 Der henvises til spørgeskemaets pkt. 14 (»Er der afdelinger med  

 udlejningsvanskeligheder?»).
 For så vidt angår mulighederne for at opnå lån fra Boligselskabernes  

 Landsbyggefond og/eller kommunen til afhjælpning af væsentlige  

 udlejningsvanskeligheder i almennyttigt boligbyggeri i de første år efter  

 ibrugtagelsen henvises til lov om midlertidig offentlig støtte til  

 almennyttigt boligbyggeri og statsstøttede kollegier, jfr. lovbekendtgørelse  

 nr. 480 af 16/8 1982.
Konto 130. Tab ved fraflytninger Det faktiske tab i forbindelse med flytninger udgiftsføres her, men  

 udgiften skal eventuelt helt eller delvis dækkes af de henlæggelser, som kan  

 være foretaget med henblik herpå (konto 130.2.) jfr. konto 405.
 Revisor skal efter revisionsinstruksen påse, at der i fornødent omfang er  

 foretaget henlæggelser til tab ved fraflytning og fraflytningsordninger samt  

 andre forudseelige risici.
Konto 131. Andre renter 131.1. Renter af gæld til selskabet Spørgsmålet om forrentning af denne gæld afgøres af selskabets ledelse.
131.2. Morarenter vedr. prioritetsydelser Der henvises til spørgeskemaets pkt. 17 (»Er terminsydelser betalt  

 for sent?»).
Konto 132. Ydelser vedr. driftsstøtte Der henvises til konto 205 samt bemærkningerne til kontiene 305.8-305.10.
 Udgifterne skal specificeres i note.
Konto 133. Afvikling af underskud fra tidligere år og underfinansiering 133.1. Underskud fra tidligere år Eventuelt opsamlet driftsunderskud (konto 407.1. og den faste note hertil)  

 skal efter bekendtgørelsens § 23, stk. 2, budgetteres afviklet over højst 3  

 år.
 Underskud, der overstiger een måneds bruttolejeindtægt (konto 201), og som  

 er forårsaget af udlejningsvanskeligheder, kan dog afvikles over højst 5-10  

 år, såfremt aktuelle eller forventede udlejningsvanskeligheder må antages at  

 vanskeliggøre en hurtigere afvikling.
 Afviklingen udgiftsføres under konto 133.1.
133.2. Underfinansiering Eventuel underfinansiering skal efter bekendtgørelsens § 23, stk. 2,  

 budgetteres afviklet over højst 5-10 år.
 Afviklingen udgiftsføres under konto 133.2. og samtidig øges indeståendet  

 på konto 411 og/eller 412 (afskrivningskonto for  

 ejendommen/byggefondsindestående), jfr. i øvrigt bemærkningerne til konto 301  

 (ejendommens anskaffelsessum).
 Revisor skal efter revisionsinstruksen påse, at underskud fra tidligere år  

 og underfinansiering afvikles budgetmæssigt efter reglerne herom.
Konto 140. Årets overskud Der må ikke budgetteres med overskud, jfr. dog bemærkningerne til konto  

 119 (diverse udgifter), hvorefter der må budgetteres med et vist beløb til  

 uforudsete udgiftsstigninger.
Der må således eksempelvis ikke foretages  

 »henlæggelser til imødegåelse af senere års driftsunderskud«.
 Afdelingens eventuelle overskud anvendes til nedennævnte formål i den  

 angivne rækkefølge:
a.
Dækning af underskud fra tidligere år (konto 407), jfr. i øvrigt den  

 budgetterede afvikling under konto 133.1. og/eller dækning af  

 underfinansiering, jfr. i øvrigt den budgetterede afvikling under konto  

 133.2.
b.
Ekstraordinære henlæggelser til kontiene 401-406, såfremt disse ikke  

 har nået en sådan størrelse, at yderligere henlæggelser er ufornødne.
c.
Overførsel til selskabets byggefond, jfr. cirkulærets pkt. 16 om  

 byggefondens årsregnskab.
Overskud, der er overført kontant til byggefonden,  

 fremgår ikke af afdelingens balance.
 Reglerne om fordeling af overskud er indeholdt i bekendtgørelsens § 11.
Overskuddet skal således fordeles på bestemte konti og må kun anvendes til  

 de ovenfor angivne formål.
Overskuddet kan således ikke »trækkes  

 ud« som en disponibel »overskudskonto« eller tilbagebetales  

 lejerne.
 Overskud som følge af, at de faktiske udgifter til prioritetsydelser på  

 indekslån har været mindre end de budgetterede udgifter, kan dog overføres  

 til en reguleringskonto vedrørende budgetterede prioritetsydelser, jfr. konto  

 425.2.
 Overskud som følge af, at der ikke betales afdrag ved første termin på  

 realkreditlån, overføres til balancen under konto 406 (andre henlæggelser).  

 Når byggeregnskabet er endeligt afsluttet, indtægtføres evt. resterende  

 henlæggelse (reguleringskonto) i driftsregnskabet for det efterfølgende  

 regnskabsår.
 Ikke-realiserede kursgevinster henføres dog til konto 425.4,  

 kursreguleringskonto, jfr. bemærkningerne til konto 306.
 Fordelingen af overskuddet skal fremgå tydeligt af regnskabet.
15.1.2. Indtægter Ordinære indtægter Konto 201. Boligafgifter og lejer 201.1.-201.9.
Indtægterne skal specificeres i note.
I noten anføres under de enkelte  

 underkonti antal lejemål samt m2-lejen herfor.
Som tidligere nævnt tages der som altovervejende hovedregel kun hensyn til  

 indtægter og udgifter vedrørende det år, som regnskabsåret omfatter, uanset  

 betalingstidspunktet.
Denne regel gælder også boligafgifter og lejer.
 Betaler boligtageren eksempelvis først boligafgiften for december 1985 på  

 2.000 kr. i januar 1986, bogføres de 2.000 kr. som en indtægt i regnskabet  

 for regnskabsåret 1985 under konto 201, men opføres samtidig i balancen på  

 aktivsiden som et tilgodehavende (konto 305.1.). I regnskabet for 1986  

 konteres de 2.000 kr. ikke som en indtægt, men konto 305.1. nedskrives med  

 det indbetalte beløb.
Under konto 201 opføres indtægten ved boligafgifter og lejer, som ville  

 kunne opnås ved fuld udlejning, selv om lejligheder og lokaler har stået  

 ledige i hele eller en del af regnskabsåret.
Tabet ved lejeledighed posteres  

 i stedet som udgift under konto 129.1. (tab ved lejeledighed).
 I noten henvises i givet fald til kontiene 305.1. og 129.
 Forudbetalte boligafgifter og lejer, inklusive varme, indtægtsføres under  

 konto 423.
 For så vidt angår boligafgiftsbetalingen i forbindelse med den kommunale  

 anvisningsret henvises til organisationscirkulærets pkt. 20.
 I visse tilfælde med aktuelle eller forventede alvorlige  

 udlejningsvanskeligheder er der mulighed for at opnå lån til finansiering af  

 en midlertidig nedsættelse af begyndelseslejen fra Boligselskabernes  

 Landsbyggefond og/eller kommunen, jfr. lov om midlertidig offentlig støtte  

 til almennyttigt boligbyggeri og statsstøttede kollegier (lovbekendtgørelse  

 nr. 480 af 16/8 1982).
201.9. Merleje Indtægter for afdelingen som følge af, at boligafgiften for  

 kapitaltilskudslejligheder forhøjes (merlejen), indgår i konto 201.1. sammen  

 med den almindelige boligafgift, men da beløbet skal indbetales til  

 Boligselskabernes Landsbyggefond, opføres det samtidig med negativt fortegn  

 under konto 201.9., jfr. nærmere cirkulærets pkt. 18.4.1.
Konto 202. Renter Indtægten skal specificeres i note.
 Efter bekendtgørelsens § 7, stk. 4, skal afdelingsmidler, som modtages i  

 forvaltning af almennyttige boligselskaber, mindst forrentes med almindelig  

 sparekasse- eller bankindlånsrente, jfr. cirkulærets pkt. 3.3. Afdelingens  

 indtægt herved konteres på konto 202. På selskabets resultatopgørelse  

 udgiftsføres renten under konto 513.
 Er afdelingens likvide midler, herunder henlæggelssmidler, indsat på  

 separat bank- eller sparekassekonto, bogføres renteindtægten ligeledes på  

 denne konto (konto 202).
Konto 203.4. Indeksoverskud For løbende lejemål bevarer boligtagere, hvis boligoverenskomst eller  

 lejeaftale er indgået inden den 1/4 1975, retten til indeksregulering af  

 deres beboerindskud - dog længst frem til den 1/4 1975 - efter de tidligere  

 gældende regler, jfr. nærmere lovens § 11, stk. 3, og bekendtgørelsens § 41.
 Er den fraflyttende boligtager flyttet ind efter byggeregnskabets  

 afslutning, men inden indeksreguleringens indførelse den 1.9.1965, tilfalder  

 den del af indeksbeløbet, der vedrører perioden forud for indflytningen, dog  

 boligselskabet (dvs. afdelingen), jfr. § 17, stk. 1, i den tidligere  

 bekendtgørelse nr. 357 af 30/7 1970 om almennyttig boligvirksomhed.
Efter den indtil 10/6 1985 gældende bekendtgørelse om almennyttig  

 boligvirksomhed (nr. 497 af 3/9 1982), § 11, stk. 1, nr. 4, skulle overskud,  

 der fremkom ved, at indbetalinger af indekstillæg oversteg de udbetalte  

 tillæg, overføres til selskabets byggefond, medmindre overskuddet blev  

 anvendt til dækning af tab, der opstod som følge af, at afdelingens  

 fordringer på fraflyttende beboere måtte afskrives, eller til dækning af tab  

 på grund af lejeledighed.
Denne bestemmelse er ikke gentaget i den nugældende  

 bekendtgørelse om almennyttig boligvirksomhed (nr. 220 af 24/5 1985), hvorfor  

 afdelingen, såfremt det skulle blive aktuelt, kan indtægtsføre beløbet under  

 konto 203.4.
Ekstraordinære indtægter Konto 204. Driftssikring Der henvises til kapitel 2 i lov om midlertidig offentlig støtte til  

 almennyttigt boligbyggeri og statsstøttede kollegier (lovbekendtgørelse nr.  

 480 af 16/8 1982) samt til cirkulære af 13/8 1979 om driftssikring til visse  

 almennyttige byggerier.
Endvidere henvises til kapitel 3 i lov om  

 omprioritering m.m. af visse almennyttige boligafdelinger og om ændring af  

 lov om realkreditinstitutter og lov om boligbyggeri (lov nr. 248 af 6/6  

 1985).
 (Ydet støtte vil iøvrigt fremgå af den faste note til konto 407. Ved  

 tilbagebetaling af lånene konteres ydelserne som ekstraordinære udgifter).
Konto 206. Korrektion vedr. tidligere år Indtægten skal specificeres i note.
Konto 210. Årets underskud Årets underskud overføres til afdelingens underskudskonto (konto 407.1.),  

 jfr. bemærkningerne hertil.
 Der henvises endvidere til bemærkningerne til konto 133.1. for så vidt  

 angår afvikling af opsamlet underskud.
 Der henvises til spørgeskemaets pkt. 13 (»Er der afdelinger med  

 underskudssaldi og/eller underfinansiering?»).
Revisor skal efter revisionsinstruksen påse, at der på afdelingens  

 resultatopgørelse er fornøden balance mellem indtægter og udgifter, således  

 at indtægterne dækker såvel løbende udgifter som henlæggelser, afskrivninger  

 og afviklinger i henhold til reglerne herom.
Revisor skal i øvrigt samtidig  

 påse, at afdelinger med opsamlede driftsunderskud ikke har modtaget lån i  

 strid med de herom gældende regler.
15.2. Balance 15.2.1. Aktiver I modsætning til det tidligere regnskabsskema Ra 67 opføres underskud ikke  

 som et aktiv, men som et passiv under konto 407, hvor det fratrækkes  

 afdelingens henlæggelser, jfr. specielt den faste note til konto 407.
Konto 301. Ejendommens anskaffelsessum På kontoen bogføres den oprindelige, totale, faktiske anskaffelsessum,  

 selv om denne overstiger den anskaffelsessum, der er endeligt godkendt af  

 kommunen efter byggeriets færdiggørelse (den såkaldte skema  

 3-anskaffelsessum) med tillæg af eventuelt indskud til  

 realkreditinstitutterne, eventuelt kurstab, samt eventuelle merudgifter til  

 indretning af lejligheder til beboelse for stærkt bevægelseshæmmede,  

 finansieret i medfør af lovens § 30, stk. 2.
 Anskaffelsessummen (konto 301 og 302) skal til enhver tid balancere med  

 følgende konti på passivsiden:
Konto 408 (oprindelig prioritetsgæld) Konto 409 (beboerindskud) Konto 410 (kapitaltilskud til lejligheder for mindstbemidlede) Konto 411 (afskrivningskonto for ejendommen) Konto 412 (byggefondsindestående).
 Der henvises dog til bemærkningerne om byggefondsforpligtelse for særlige  

 forbedringer m.v., jfr. bemærkningerne til konto 411 samt cirkulærets pkt. 16  

 om byggefondens årsregnskab, og om accepteret overfinansiering, jfr.  

 bemærkningerne til konto 408.
 Har en del af den fulde anskaffelsessum ikke kunnet finansieres ved den  

 ordinære prioritering, må selskabet søge den ikke-finansierede del af  

 anskaffelsessummen dækket ved øget indskud fra beboerne (bogføres under konto  

 409), eller underfinansieringen må budgetteres afviklet via afdelingens drift  

 over højst 5-10 år, jfr. bekendtgørelsens § 23, stk. 2. Den årlige afvikling  

 af underfinansieringen udgiftsføres under konto 133.2., og samtidig øges  

 konto 411 og/eller 412 i takt hermed.
 Ved eventuel senere erhvervelse af tillægsareal eller ved afhændelse af en  

 del af arealet reguleres anskaffelsessummen (tilgang til/afgang fra  

 anskaffelsessummen) og i en note redegøres nærmere herfor, jfr.  

 bemærkningerne til konto 411.
Konto 302. Indeksregulering vedr. prioritetsgæld På passivsiden indgår indeksreguleringen i konto 408 (oprindelig  

 prioritetsgæld) på grundlag af terminskvitteringerne.
Konto 303. Forbedringsarbejder, bygningsskader, ombygning Aktivet skal specificeres i note.
Her konteres de faktiske udgifter til  

 forbedrings- og opretningsarbejder, herunder energibesparende  

 foranstaltninger (konto 303.1.) til udbedring af bygningsskader efter lovens  

 § 54 (konto 303.2.) samt til ombygning af store lejligheder eller forbedring  

 af miljøet i bebyggelsen efter lovens § 54a (konto 303.3.). Tilskud til  

 forbedringsarbejder og opretningsarbejder fratrækkes.
Der kan eksempelvis  

 være tale om tilskud fra Boligselskabernes Landsbyggefond, jfr.  

 boligstyrelsens bekendtgørelse nr. 408 af 24/9 1979 om tilskud fra  

 Boligselskabernes Landsbyggefond til forbedringsarbejder m.v. med senere  

 ændringer, senest ved bekendtgørelse nr. 660 af 29/12 1983, jfr. i øvrigt  

 konteringsskitserne.
 På passivsiden konteres eventuelle realkreditlån vedrørende  

 forbedringsarbejder m.v. under kontiene 413.1-413.3. og eventuelle banklån på  

 konto 424 eller - for så vidt angår langfristet gæld - under konto 416. Lån  

 fra Boligselskabernes Landsbyggefond efter lovens § 38 konteres under konto  

 416. Eventuelt forhøjet beboerindskud i forbindelse med forbedringsarbejder  

 efter lovens § 54a (ombygning af store lejligheder) konteres under konto  

 414.1. (ved støtte til udbedring af bygningsskader efter lovens § 54 er der  

 ikke tale om forhøjelse af beboerindskud).
 Ydelserne på realkreditlånene udgiftsføres under kontiene 125, 127 og 128.
 Afskrivning på forbedringsarbejder under konto 303.1. udgiftsføres under  

 konto 126.
Konto 305. Tilgodehavender Afdelingens tilgodehavender (f.eks. restance vedr. boligafgift/leje eller  

 tilgodehavender vedr. fraflyttede boligtagere) skal fremgå af afdelingens  

 balance og må således ikke via mellemregning overføres til selskabets  

 balance.
305.1. Boligafgifter og lejer, inklusive varme Der henvises til bemærkningerne til indtægtsposten konto 201.
 For så vidt angår foranstaltninger ved huslejeaktioner henvises til  

 cirkulære af 16/5 1980 om huslejeaktioner som ændret ved cirkulære af 5/11  

 1980.
305.2. Beboerindskud Der henvises til organisationscirkulærets pkt. 25-27.
Når beboerindskud er indbetalt af boligtageren, opføres beløbene på  

 passivsiden som langfristet gæld under konto 409 (beboerindskud) og konto 414  

 (andre beboerindskud), jfr. bemærkningerne hertil.
Der henvises i øvrigt til  

 bemærkningerne til konto 305.10. for så vidt angår beboerindskudslån fra  

 Boligselskabernes Landsbyggefond, til konto 124 for så vidt angår  

 henlæggelser via driftsbudgettet til nedsættelse af beboerindskuddet, samt  

 til konto 803 på selskabsregnskabet for så vidt angår anvendelse af  

 dispositionsfondsmidler til nedsættelse af beboerindskuddet.
305.3. Uafsluttet varmeregnskab Lejelovens regler om varmebetalingen m.v. er suppleret med en særregel i  

 boligbyggerilovens § 7, stk. 6, om varsling af forhøjelse af acontobidragene  

 (1 måneds varsel i stedet for lejelovens 6-ugers varsel) og i § 15, stk. 9,  

 2. punktum, jfr. stk. 10, om at afdelingsbestyrelsen med afdelingsmødets  

 godkendelse kan træffe beslutning om grundlaget for fordeling af udgifterne.
Efter lejelovens § 36 kan udgifter til varme og varmt vand ikke indeholdes  

 i lejen.
Disse udgifter skal således som hovedregel betales særskilt, og der  

 udfærdiges varme- og varmtvandsregnskab (varmeregnskab) herfor, jfr. dog  

 undtagelsen i lovens § 46, stk. 2, hvorefter bestemmelserne ikke finder  

 anvendelse bl.a. på aftaler om udlejning af lejligheder, der er forbeholdt  

 uddannelsessøgende eller andre unge i ejendomme, tilhørende bl.a.  

 almennyttige boligselskaber, eller på aftaler om enkeltværelser til beboelse.
 Udgifter og indtægter, som er henført til varmeregnskabet, fremgår ikke af  

 afdelingens resultatopgørelse.
 Er der betalt for lidt eller for meget i acontobidrag til dækning af  

 udgifterne til opvarmning og forsyning med varmt vand, skal der via  

 varmeregnskabet opkræves en tillægsbetaling eller ske en tilbagebetaling  

 efter lejelovens regler.
Varmeregnskabsåret slutter som hovedregel den 1. juni (jfr. lejelovens §  

 39, stk. 1) og falder derfor som oftest ikke sammen med afdelingens  

 regnskabsår.
Der er derfor på afdelingens regnskab på aktivsiden optaget en  

 konto 305.3. (uafsluttet varmeregnskab) og på passivsiden en konto 419  

 (uafsluttet varmeregnskab).
 Da aktiv- og passivposter som nævnt under cirkulærets pkt. 5 om  

 regnskabsopstilling ikke må modregnes, opføres under konto 305.3. udgifter  

 til varme og varmt vand vedrørende den del af det uafsluttede  

 varmeregnskabsår, der ligger forud for afdelingsregnskabets balancetidspunkt,  

 og under konto 419 opføres tilsvarende boligtagernes acontovarmebidrag  

 vedrørende den pågældende periode.
 Tilgodehavender og gæld i forbindelse med det afsluttede varmeregnskabsår  

 posteres på kontiene 305.5. og 425.3.
 Den del af betalte acontobidrag, der vedrører perioden efter  

 regnskabsårets afslutning, konteres sammen med forudbetalte boligafgifter og  

 lejer under konto 423.
 For så vidt angår »øvrige udgifter« ved kollektiv varmeforsyning  

 henvises til bemærkningerne til konto 111.2.
305.4. Fraflytninger I regnskabet oplyses de samlede fordringer på fraflyttede lejere, samt  

 hvor stort beløb, der heraf er til inkasso.
 Skønnes der at være risiko for tab, må dette fremgå af en note.
 Der henvises til spørgeskemaets pkt. 15e (»Skønnes der at kunne være  

 risiko for tab og/eller likviditetsproblemer som følge af ..... fordringer på  

 fraflyttede lejere .....?»).
305.5. Afsluttet varmeregnskab Der henvises til bemærkningerne til konto 305.3.
305.6. Andre debitorer Tilgodehavendet skal specificeres i note.
Skønnes der at være risiko for  

 tab, må dette fremgå af noten.
 Der henvises til spørgeskemaets pkt. 15e (»Skønnes der at kunne være  

 risiko for tab og/eller likviditetsproblemer som følge af udestående  

 fordringer .....?»).
305.7. Forudbetalte udgifter Tilgodehavendet skal specificeres i note.
 Aktivet kan betegnes som en såkaldt »periodeafgrænsningspost« og  

 er en konsekvens af den almindelige regnskabmæssige opgørelsesmåde, hvorefter  

 der tages hensyn til indtægter og udgifter vedrørende det år, som regnskabet  

 omfatter, uanset betalingstidspunktet.
 Følger afdelingens regnskabsår således kalenderåret, medens en  

 forsikringspræmie vedrører perioden 1/7 1985-30/6 1986, posteres den del af  

 forsikringspræmien, der vedrører perioden 1/1-30/6 1986, som en forudbetalt  

 udgift (konto 305.7) på regnskabet for 1985.
305.8. Driftstabslån Driftstabslån ydes af landsbyggefonden (eventuelt kommunen) til dækning af  

 driftsunderskud som følge af udlejningsvanskeligheder i de første år, efter  

 at byggeriet er taget i brug.
Lån kan også - med boligministerens samtykke -  

 ydes i andre tilfælde, når afvikling af driftsunderskud efter fondens skøn må  

 forudses at medføre alvorlige udlejningsvanskeligheder, jfr. § 36 i lov om  

 boligbyggeri og/eller kap. 1 i lov om midlertidig offentlig støtte til  

 almennyttigt boligbyggeri og statsstøttede kollegier (lovbekendtgørelse nr.  

 480 af 16/8 1982).
 Afdelingens ydelser til landsbyggefonden (kommunen) udgiftsføres under  

 konto 132.1.
 Ydelser til realkreditinstitutter i forbindelse med de såkaldte  

 »Trojka-lån«, jfr. lov nr. 111 af 30/3 1977 om midlertidig  

 offentlig støtte til almennyttigt boligbyggeri, konteres tilsvarende.
305.9. Midlertidige driftslån (Boligselskabernes Landsbyggefond) På denne konto samt på passivsiden, konto 415.2., konteres  

 driftsstøttelån, dvs. lån fra landsbyggefonden (eventuelt kommunen) til  

 midlertidig nedbringelse af begyndelseslejen til imødegåelse af konstaterede  

 eller forventede væsentlige udlejningsvanskeligheder, jfr. § 35 i lov om  

 boligbyggeri og/eller kap. 1 i lov om midlertidig offentlig støtte til  

 almennyttigt boligbyggeri og statsstøttede kollegier Afdelingens ydelser til landsbyggefonden (kommunen) udgiftsføres under  

 konto 132.2.
305.10. Beboerindskudslån (Boligselskabernes Landsbyggefond) Boligselskabernes Landsbyggefond kan efter nærmere regler i § 35 i lov om  

 boligbyggeri samt efter kap. 1 i lov om midlertidig offentlig støtte til  

 almennyttigt boligbyggeri og statsstøttede kollegier (lovbekendtgørelse nr.  

 480 af 16/8 1982) yde lån til afdelingen til bl.a. hel eller delvis betaling  

 af beboerindskud.
 De boligtagere, hvis pligt til at betale beboerindskud midlertidigt  

 udsættes som følge af dette lån, forpligtes, eventuelt ved udstedelse af  

 gældsbrev, til at indbetale beboerindskuddet senest i takt med, at afdelingen  

 skal afdrage lånet til landsbyggefonden.
 På passivsiden konteres lånet som langfristet gæld til Boligselskabernes  

 Landsbyggefond under konto 415, men konteres samtidig på aktivsiden som et  

 tilgodehavende afdelingen har over for de pågældende boligtagere under konto  

 305.10. Da afdelingen er debitor i forhold til landsbyggefonden, bogføres  

 ydelsen som ekstraordinær indtægt (konto 205) og som ekstraordinær udgift  

 under konto 132.3.
Konto 306. Værdipapirer (omsættelige) Værdipapirer skal opføres til kursværdi/markedsværdi, og beholdningen  

 specificeres i note.
Kursgevinster og -tab overføres til resultatopgørelsen.
Ikke-realiserede  

 kursgevinster skal dog henføres til konto 425.4, kursreguleringskonto, uanset  

 reglerne om anvendelse af årets overskud (konto 140). Senere forekommende  

 ikke-realiserede kurstab kan modregnes på kursreguleringskontoen, der dog  

 ikke må have negativ saldo.
Konto 307. Likvide beholdninger 307.2. Bank-, sparekasse- eller girobeholdning Er afdelingens likvide midler ikke i central forvaltning i  

 selskabet/forretningsførerselskabet, jfr. konto 307.3., kan afdelingens  

 henlæggelsesmidler f.eks. indsættes på særskilte bankkonti m.v., således at  

 de ikke sammenblandes med den øvrige bank-, sparekasse- og girobeholdning.  

 Der er dog ikke pligt hertil.
307.3. Tilgodehavende hos selskabet På selskabsregnskabet er afdelingens tilgodehavende konteret som  

 kortfristet gæld under konto 821. Tilgodehavendet forrentes efter nærmere  

 regler, jfr. bemærkningerne til konto 202 (renter).
 Der henvises til konteringsskitserne samt til spørgeskemaets pkt. 16  

 (»Skønnes der at være tvivl om, hvorvidt der er uomtvistelig god  

 sikkerhed for afdelingernes henlagte midler?») og pkt. 18 (»Har  

 afdelinger ydet lån til eller kautioneret over for selskabet?»).
15.2.2. Passiver Egenkapital Den enkelte afdeling stiftes uden oprindelig egenkapital.
Afdelingen har  

 ikke mulighed for senere at oparbejde en egentlig egenkapital, idet de årlige  

 udgifter og indtægter skal balancere, og der er fastsat særlige regler om  

 anvendelse af et eventuelt driftsoverskud, jfr. bemærkningerne til konto 140  

 om årets overskud.
Afdelingen må efter bekendtgørelsens § 11, stk. 1, i  

 modsætning til selskabet ikke af driftsoverskuddet foretage passende  

 henlæggelser til konsolidering, men overskuddet vil kunne anvendes til  

 ekstraordinære henlæggelser, dvs. dels til de lovbestemte henlæggelser under  

 kontiene 401-404 (begge inklusive), men også til de »frivillige«  

 henlæggelser under konto 405 (tab ved lejeledighed og fraflytninger) og konto  

 406 (andre henlæggelser). Henlæggelser kan dog betragtes som afdelingens  

 egenkapital.
Henlæggelser (afdelingens opsparing) Generelt Forvaltning De henlagte midler tilhører den enkelte afdeling og forvaltes af  

 selskabets ledelse.
Den enkelte afdelingsbestyrelse kan dog inden for  

 rammerne af det godkendte driftsbudget bl.a. træffe beslutning om, hvilke  

 vedligeholdelses- og forbedringsarbejder samt fornyelser selskabets ledelse  

 skal lade udføre i afdelingen, jfr. organisationscirkulærets pkt. 6.
 Henlagte midler indgår som hovedregel i den centrale forvaltning i  

 selskabet, jfr. bemærkningerne til konto 307.3. (tilgodehavende hos  

 selskabet).
Forrentning Det bemærkes, at der ikke er krav om, at renten af de henlagte midler  

 tilskrives henlæggelseskontiene.
Renten kan i stedet indgå som en  

 ekstraordinær indtægt i afdelingens driftsregnskab, jfr. konto 202 (renter).
Formål.
Anvendelse De henlagte midler må ikke anvendes til andre formål end dem, hvortil de  

 er henlagt.
Det vil sige, at henlagte midler eksempelvis ikke kan anvendes  

 til forbedringer eller nye etableringsarbejder.
Er der henlagt for meget til  

 eet formål og samtidig for lidt til et andet, er der dog mulighed for at  

 »rokere« med henlæggelsesmidlerne (dog ikke konto 404, indvendig  

 vedligeholdelse, B-ordning), ligesom der vil kunne overføres henlagte midler  

 fra eet område til et andet, hvis der ikke længere er behov for henlæggelser  

 til et bestemt formål (henlæggelser til fornyelse af oliefyr kan eksempelvis  

 overføres til et andet område ved overgang til fjernvarme). Dette vil særlig  

 kunne blive aktuelt, hvis afdelingen under konto 120 ikke henlægger til en  

 samlet henlæggelseskonto, men henlægger på opdelte konti.
Tilsynsmyndigheden skal ikke på forhånd godkende anvendelsen af  

 henlæggelsesmidlerne, men kan ved den efterfølgende regnskabsgennemgang  

 påtale en forkert eller kritisabel anvendelse, f.eks. hvis midler henlagt til  

 hovedistandsættelse er anvendt til almindelig løbende vedligeholdelse.
I  

 særlige tilfælde kan der blive tale om retablering af forkert anvendte  

 henlæggelsesmidler.
Afdelinger kan »låne« egne henlagte midler til midlertidig hel  

 eller delvis dækning af underfinansiering og opsamlede driftsunderskud,  

 således at sådanne mankoer så vidt muligt ikke skal midlertidigt finansieres  

 ved låneoptagelse.
Herved sparer afdelingen marginalrenteudgiften, men det  

 fritager selvsagt ikke afdelingen for at søge underfinansiering og opsamlede  

 underskud afviklet efter de herom gældende regler.
Til gengæld må man  

 acceptere, at midlerne er illikvide, således at akutte behov for anvendelse  

 af henlæggelsesmidler efter deres formål eventuelt vil skulle  

 lånefinansieres.
Henlagte midler kan herudover »udlånes« til midlertidig  

 finansiering af den pågældende afdelings egne moderniserings- og  

 forbedringsarbejder, således at låneoptagelse undgås eller udskydes til et  

 senere tidspunkt, hvor der opstår behov for at anvende midlerne efter deres  

 formål.
Af hensyn til midlernes likviditet er det en ufravigelig  

 forudsætning, at der er en modsvarende trækningsret i bank, sparekasse eller  

 lignende, eller at den fornødne likviditet er sikret på anden måde.
 For så vidt angår udlån af en afdelings midler, herunder henlagte midler,  

 til selskabets andre almennyttige afdelinger henvises til cirkulærets pkt. 4.
Spørgeskema Der henvises til spørgeskemaets pkt. 16 (»Skønnes der at være tvivl  

 om, hvorvidt der er uomtvistelig god sikkerhed for afdelingernes henlagte  

 midler?»).
Revisionsinstruks Revisor skal efter revisionsinstruksen påse, at anvendelsen og eventuelle  

 udlån af bl.a. afdelingernes henlæggelsesmidler er i overensstemmelse med de  

 herom fastsatte regler.
Konto 401. Planlagt og periodisk vedligeholdelse og fornyelser Der henvises til bemærkningerne til udgiftsposterne, kontiene 116 og 120.
Konto 402. Istandsættelse ved fraflytning (A-ordning) Der henvises til bemærkningerne til udgiftsposterne, kontiene 117 og 121.
Konto 403. Fælleskonto (B-ordning) Der henvises til bemærkningerne til udgiftsposterne, kontiene 117 og  

 122.1.
Konto 404. Indvendig vedligeholdelse (B-ordning) Der henvises til bemærkningerne til udgiftsposterne, kontiene 117 og  

 122.2.
Konto 405. Tab ved lejeledighed og fraflytninger Der henvises til bemærkningerne til udgiftsposterne, kontiene 129, 130  

 samt 123.
Konto 406. Andre henlæggelser Der henvises til bemærkningerne til udgiftsposten, konto 124, samt til  

 bemærkningen til konto 140 (årets overskud).
 Konto 407. Underskud m.v.
 Kontoen skal specificeres i fast note.
 Underskud skal afvikles budgetmæssigt efter nærmere regler, jfr.  

 bemærkningerne til konto 133.1. Eventuelle driftsoverskud anvendes først og  

 fremmest til dækning af underskud og underfinansiering, jfr. bemærkningerne  

 til konto 140.
 For så vidt angår årets underskud henvises til bemærkningerne til konto  

 210.
 Der henvises til spørgeskemaets pkt. 13 (»Er der afdelinger med  

 underskudssaldi og/eller underfinansiering?»).
 Revisor skal efter revisionsinstruksen bl.a. påse, at underskud fra  

 tidligere år og underfinansiering afvikles budgetmæssigt efter reglerne  

 herom, og at afdelinger med opsamlede driftsunderskud ikke har modtaget lån i  

 strid med de herom gældende regler.
Afdelingens »opsparing« fremgår i øvrigt direkte af regnskabet,  

 idet de samlede henlæggelsesbeløb (kontiene 401-406) fratrækkes underskud  

 m.v.
Det bemærkes dog, at opsamlede underskud ikke kan udlignes - men alene  

 rent midlertidigt finansieres - ved tilbageførsel af henlagte midler.
 Boligselskabernes Landsbyggefond kan i ganske særlige tilfælde og under  

 visse nærmere betingelser yde lån til dækning af driftsunderskud, jfr.  

 bemærkningerne til konto 305.8. (driftstabslån).
Langfristet gæld Gæld, der forfalder til betaling senere end 1 år efter regnskabsårets  

 udløb, anses som langfristet, medens anden gæld betragtes som kortfristet.
Konto 408. Oprindelig prioritetsgæld Der henvises til bemærkningerne til kontiene 101-104.
 Kreditors navn anføres i regnskabet eller i note.
 Eventuel indeksregulering fremgår af aktivposten, konto 302.
 Hvis der ved ejendommens opførelse er optaget realkreditlån med et større  

 beløb end fastsat i den ved byggeriets finansiering gældende  

 realkreditlovgivning (p.t. 80 pct. af ejendommens værdi), og lånegrænsen  

 således er overskredet, vil dette medføre en overfinansiering i forhold til  

 den endeligt godkendte anskaffelsessum.
For ejendomme, der er prioriteret med nominallån, accepteres af  

 praktisk-administrerbare hensyn i relation til lov om boligbyggeri en  

 overfinansiering på indtil 1 pct. af den godkendte anskaffelsessum, dog højst  

 15.000 kr.
Større overskridelser skal fuldt ud udlignes ved indfrielse af  

 denne del af restgælden gennem indkøb af obligationer til dagskurs.
Der ydes  

 ikke rentesikring til overfinansiering, og eventuelt for meget betalt  

 rentesikring må tilbagebetales til statskassen.
For ejendomme, der er prioriteret med indekslån, accepteres ligeledes en  

 overfinansiering på indtil 1 pct. af den godkendte anskaffelsessum, dog  

 maksimalt 50.000 kr.
Denne begrænsede tilladelse til overfinansiering gives  

 kun under forudsætning af, at det pågældende realkreditinstitut forestår  

 opkrævningen hos selskabet af den hertil svarende del af kapitaludgiften  

 m.v., idet der ikke er hjemmel til at yde rente- og afdragsbidrag til  

 indekslån ud over den i lovgivningen fastsatte lånegrænse på p.t. 80 pct. af  

 anskaffelsessummen.
Overstiger overfinansieringen ovennævnte grænse, skal  

 overfinansieringen fuldt ud bringes til ophør ved indfrielse af den  

 opregulerede del af denne del af restgælden gennem indkøb af obligationer til  

 dagskurs, ligesom for meget betalt rente- og afdragsbidrag må tilbagebetales  

 til statskassen.
I tilfælde af kursstigning i perioden fra lånets optagelse til dets  

 indfrielse vil fjernelse af overfinansieringen medføre et kurstab for  

 afdelingen.
Da kurstabet er en direkte følge af omstændighederne omkring det  

 pågældende byggeris finansiering, skal afviklingen ske i overensstemmelse med  

 reglerne om underfinansiering, jfr. bemærkningerne til konto 301. I helt  

 ekstraordinære tilfælde kan kurstabet dækkes helt eller delvis af selskabets  

 dispositionsfond.
 Overfinansiering, der er accepteret efter de ovenfor nævnte regler, skal i  

 resultatopgørelsen konteres som ekstraordinær indtægt i det pågældende år  

 (kontiene 207-209) efter regulering af afskrivningskonto og/eller  

 byggefondsindestående (konto 411/412).
Konto 409. Beboerindskud Beboerindskud er det eengangsbeløb, som boligtagere i almennyttige boliger  

 betaler i forbindelse med indgåelsen af boligoverenskomsten/lejeaftalen.  

 Indskuddet udgør den yderste del - siden 1982 2 pct. - af byggeriets  

 finansiering, svarende til den del af den godkendte anskaffelsessum, som ikke  

 dækkes af lån fra realkreditinstitutterne og Boligselskabernes  

 Landsbyggefond, jfr. i øvrigt organisationscirkulærets pkt. 25-27 samt  

 bemærkningerne til konto 301 om øget beboerindskud og konto 305.10. om  

 beboerindskudslån.
 Tilgodehavender vedrørende beboerindskud bogføres under konto 305.2.
 Forhøjelser af beboerindskuddet, som ikke er nødvendige led i ejendommens  

 finansiering, konteres særskilt under konto 414, jfr. bemærkningerne hertil.
 Dispositionsfondens midler kan i visse tilfælde anvendes til nedsættelse  

 af beboerindskuddet i ældre boligafdelinger, jfr. nærmere bemærkningerne til  

 konto 803 på selskabets årsregnskab.
Konto 410. Kapitaltilskud til lejligheder for mindstbemidlede I de afdelinger, hvor der findes lejligheder, der delvis er finansieret  

 med kapitaltilskud (finansieringstilskud), posteres dette tilskud som  

 langfristet gæld under konto 410. Det samlede tilskud fra stat og kommune og  

 eventuelt fra anden side indgår som en del af finansieringen og betragtes  

 konteringsmæssigt på linie med beboernes indskud.
 Det bemærkes, at kapitaltilskuddet forbliver indestående på afdelingens  

 balance, selv om afdelingens indtægt ved boligtagernes senere betaling af  

 beboerindskud indbetales til kommunen via selskabets dispositionsfond.
 Der henvises til cirkulærets pkt. 18 om kapitaltilskudslejligheder.
 Der henvises endvidere til bemærkningerne til konto 414.3.
Konto 411. Afskrivningskonto for ejendommen Der skal oprettes en afskrivningskonto for ejendommen, såfremt ejendommens  

 anskaffelsessum (konto 301) - eventuelt med tillæg af senere forbedringer  

 m.v., jfr. nedenfor - er større end den seneste offentlige kontantvurdering,  

 jfr. bekendtgørelsens § 11, stk. 1, nr. 3. Opsparing ved nedbringelse af  

 prioritetsgælden bogføres som indestående på afskrivningskontoen, indtil  

 denne har nået sit maksimum, dvs. indtil afskrivningskontoen er bogført med  

 et beløb, der svarer til forskellen mellem anskaffelsessummen - eventuelt i  

 særlige tilfælde med tillæg af senere forbedringer m.v., jfr. nedenfor - og  

 kontantvurderingen (afskrivningskontoens maksimum).
Baggrunden for oprettelse af en afskrivningskonto er, at selskabet via  

 byggefonden kan gøre byggefondsindestående i afdelingen likvidt ved optagelse  

 af lån med pant i afdelingens ejendom - eventuelt forud for statslån eller  

 statsgaranterede lån.
Da almennyttige ejendomme ikke herved må pantsættes ud  

 over den offentlige kontantvurdering, kan byggefonden ikke få bogført  

 byggefondsindestående for prioritetsafdrag, svarende til det beløb, hvormed  

 anskaffelsessummen overstiger vurderingen, jfr. også lovens § 16, stk. 3.  

 Disse afdrag bogføres derfor på afskrivningskontoen.
 Når ejendommens anskaffelsessum m.v. ved denne afskrivning er  

 »nedbragt« til kontantvurderingen, bogføres opsparingen i  

 afdelingsregnskabet herefter som byggefondsindestående.
Senere forhøjelse af kontantvurderingen Forhøjes den offentlige kontantvurdering for en ejendom, hvor der er  

 oprettet en afskrivningskonto, nedsættes afskrivningskontoens maksimum  

 tilsvarende.
Overstiger det bogførte beløb på afskrivningskontoen det nye  

 maksimum, overføres det overskydende beløb regnskabsmæssigt fra  

 afskrivningskontoen til byggefondsindeståendet.
Indebærer forøgelsen af  

 kontantvurderingen, at anskaffelssummen m.v. ikke længere er højere end  

 kontantvurderingen, bortfalder afskrivningskontoen helt, og hele det bogførte  

 beløb overføres til byggefondsindeståendet.
 I byggefondens balance bogføres det overførte beløb på aktivsiden under  

 konto 901 (indestående i afdelinger) og på passivsiden under konto 001.8.  

 (regulering af ejendommens afskrivningskonto).
Senere nedsættelse af kontantvurderingen En senere nedsættelse af kontantvurderingen i en ejendom, hvor der er  

 oprettet en afskrivningskonto, indebærer, at afskrivningskontoens maksimum  

 forhøjes tilsvarende.
Dette medfører ikke tilbageførsel fra  

 byggefondsindeståendet til afskrivningskontoen, men beløb svarende til de  

 herefter betalte afdrag m.v. må bogføres på afskrivningskontoen, indtil denne  

 - på ny - har nået sit maksimum.
Er der ikke i forvejen oprettet en  

 afskrivningskonto, kan nedsættelsen af kontantvurderingen betyde, at en sådan  

 skal oprettes, nemlig såfremt kontantvurderingen ansættes lavere end  

 anskaffelsessummen.
 Forbedringer m.v.
Er der byggefondsforpligtelse for en forbedring m.v., jfr. cirkulærets  

 pkt. 16 om byggefondens årsregnskab, og er der oprettet en afskrivningskonto  

 for ejendommen, forhøjes afskrivningskontoens maksimum med et beløb, der  

 svarer til anskaffelsessummen for forbedringen m.v., dog med fradrag af  

 eventuelle forhøjelser af kontantvurderingen.
En senere forhøjelse af  

 afskrivningskontoens maksimum indebærer ikke, at der skal ske tilbageførsel  

 fra byggefondsindeståendet (konto 412) til afskrivningskontoen (konto 411),  

 men de herefter betalte prioritetsafdrag må bogføres på afskrivningskontoen,  

 indtil denne på ny er bragt op på sit maksimum.
 Der henvises til bemærkningerne til konto 412 samt konteringsskitserne.
Tilgang til/afgang fra anskaffelsessummen Ved eventuel senere erhvervelse af tillægsareal eller ved afhændelse af en  

 del af arealet (f.eks. skelreguleringer) forhøjes/nedsættes ejendommens  

 anskaffelsessum (konto 301) med anskaffelsessummen/salgssummen for arealet og  

 i forbindelse hermed kan en regulering af kontantvurderingen blive aktuel.
 Er der oprettet en afskrivningskonto kan der blive tale om en regulering  

 af dennes maksimum, jfr. ovenfor om bogføringen ved forhøjelse eller  

 nedsættelse af afskrivningskontoens maksimum.
 For så vidt angår tilgang i form af forbedringer henvises til  

 bemærkningerne herom ovenfor.
Konto 412. Byggefondsindestående Den friværdi i en afdelings faste ejendom, der opstår ved, at afdelingens  

 prioritetsgæld nedbringes, tilfalder byggefonden som byggefondsindestående,  

 medmindre ejendommens eventuelle afskrivningskonto ikke har nået sit  

 maksimum, jfr. cirkulærets pkt. 16 om byggefondens årsregnskab samt  

 konteringsskitserne.
 Er ejendommens anskaffelsessum ikke større end kontantvurderingen,  

 bogføres friværdien fuldt ud som byggefondsindestående, og dette vil således  

 svare til forskellen mellem prioritetsgældens hovedstol og restgælden (konto  

 408), medmindre selskabet har optaget lån i afdelingen for at gøre  

 byggefondsindeståendet likvidt og dermed har nedbragt indeståendet, jfr.  

 nedenfor.
 I byggefondens balance bogføres beløbet på aktivsiden som indestående i  

 afdelingen (konto 901) og som indtægt på passivsiden på byggefondens formue  

 under konto 001.1. (prioritetsafdrag fra afdelinger).
 Byggefondsindestående i afdelingen kan - i modsætning til indeståendet på  

 afskrivningskontoen for ejendommen - gøres likvide og anvendes efter  

 byggefondens formål.
Foretager selskabet ny prioritering eller omprioritering for at skaffe  

 likvide midler i byggefonden, bogføres den optagne prioritetsgæld under konto  

 408, og samtidig nedskrives byggefondsindestående (konto 412) med det optagne  

 låns hovedstol, jfr. i øvrigt cirkulærets pkt. 16 om byggefondens  

 årsregnskab.
Det nye lån kan ikke optages med et større beløb end forskellen  

 mellem restgælden i ejendommen og kontantvurderingen med fradrag af et beløb,  

 der svarer til beboernes indskud (konto 409). Afdragene på det nyoptagne lån  

 bogføres på samme måde som afdrag på det oprindelige lån.
Konto 413. Andre realkreditlån 413.1. Forbedringsarbejder m.v.
 Der henvises til aktivposten, konto 303.1. og udgiftsposterne, kontiene  

 125 og 126 samt bemærkningerne hertil.
 413.2. Bygningsskader m.v.
 Der henvises til aktivposten, konto 303.2. og udgiftsposten, konto 127.
413.3. Ombygning Der henvises til aktivposten, konto 303.3. og udgiftsposten, konto 128.
Konto 414. Andre beboerindskud Eventuel rente på denne konto tilfalder afdelingen.
414.1. Forhøjet indskud ved ombygning Ved ombygning af store, ledige lejligheder og/eller forbedring af miljøet  

 i bebyggelsen med støtte efter lovens § 54a finansieres en del af udgifterne  

 herved, p.t. 2 pct., ved beboerindskud.
Indskuddet betales som udgangspunkt  

 af henholdsvis de kommende boligtagere i de ombyggede lejligheder og af  

 samtlige boligtagere (men først ved genudlejning). Selskabet kan dog vælge at  

 lade det forhøjede beboerindskud afvikle som en underfinansiering over lejen.
414.2. Forhøjet indskud ved genudlejning Hvis beboerindskuddet (jfr. konto 409) i f.eks. ældre boligafdelinger må  

 antages ikke i almindelighed at kunne dække boligtagernes forpligtelser over  

 for selskabet, herunder udgifter i forbindelse med det lejedes fraflytning,  

 kan selskabet med kommunalbestyrelsens godkendelse forhøje indskuddet.
Ved  

 lejerskifte indbetaler nye boligtagere det således forhøjede indskud til  

 selskabet, jfr. lovens § 11, stk. 5, og bekendtgørelsens § 16.
 Den forhøjede del af beboerindskuddet, som altså ikke har været et  

 nødvendigt led i ejendommens finansiering, bogføres som langfristet gæld  

 under konto 414.2.
414.3. Ekstra indskud for lejligheder med kapitaltilskud Her bogføres de beboerindskud, der er afkrævet beboerne af lejligheder  

 opført med kapitaltilskud, når beboerne ikke (længere) opfylder de særlige  

 betingelser for at bo i disse lejligheder på særligt gunstige vilkår, eller  

 når lejlighederne genudlejes, jfr. bemærkningerne til konto 410.
414.4. Forhøjet indskud for boligtagers retableringspligt Boligselskabet og boligtageren kan særskilt aftale en forhøjelse af  

 beboerindskuddet, jfr. herunder cirkulærets pkt. 23 om den enkelte  

 boligtagers adgang til at foretage ændringer af det lejede, og om godtgørelse  

 for forbedringer ved fraflytning.
 Efter organisationscirkulærets pkt. 25 betales ikke yderligere beløb ud  

 over beboerindskuddet, hverken i form af depositum eller forudbetalt leje ud  

 over 1 måned.
Konto 415. Driftsstøttelån Der henvises til bemærkningerne til aktivposten, konto 305.8.-10.
Konto 416. Anden langfristet gæld Afdelingens forpligtelse til - i givet fald - at yde godtgørelse for  

 boligtagers forbedringer, jfr. cirkulærets pkt. 23, opføres ikke som en gæld  

 i balancen, men skal fremgå som en note til regnskabet.
Kortfristet gæld Der henvises til definitionen ovenfor under langfristet gæld.
 Afdelingens gæld skal fremgå af afdelingens balance og må således ikke via  

 mellemregning overføres til selskabets balance.
Konto 418. Gæld til selskabet Der henvises til konto 721 (tilgodehavender i afdelinger (i drift)) på  

 selskabets balance.
 Spørgsmålet om forrentning af disse lån afgøres af selskabets ledelse.
Konto 419. Uafsluttet varmeregnskab Der henvises til bemærkningerne til aktivposten, konto 305.3.
Konto 420. Forfaldne, ikke betalte prioritetsydelser Der henvises til bemærkningerne til konto 101.
 Der henvises til spørgeskemaets pkt. 17 (»Er terminsydelser betalt  

 for sent?»).
Konto 423. Forudbetalte boligafgifter og lejer, inkl. varme Der henvises til bemærkningerne til indtægtsposten, konto 201  

 (boligafgifter og lejer). Det bemærkes, at også betalte acontovarmebidrag,  

 der vedrører perioden efter regnskabsårets afslutning, bogføres på denne  

 konto.
Konto 425. Anden kortfristet gæld 425.1. Merleje, BLF Der henvises til bemærkningerne til konto 201.9. (merleje).
425.2. Reguleringskonto vedr. budgetterede prioritetsydelser  

 (indeksfinansiering) Overskud som følge af, at de faktiske udgifter til prioritetsydelser på  

 indekslån har været mindre end de budgetterede udgifter, kan overføres til  

 reguleringskontoen i stedet for at blive anvendt efter reglerne om årets  

 overskud, jfr. bemærkningerne til konto 140. Reguleringskontoens indestående  

 afvikles snarest i forbindelse med den ordinære budgetlægning af konto 101.
425.3. Afsluttet varmeregnskab Der henvises til bemærkningerne til konto 305.3. (uafsluttet  

 varmeregnskab).
425.4. Kursreguleringskonto Der henvises til bemærkningerne under konto 306 (værdipapirer).
16. Byggefondens årsregnskab 16.1. Generelle regler 16.1.1. Selvstændig afdeling Byggefonden er en selvstændig afdeling af selskabet (bekendtgørelsens § 6,  

 stk. 3).
 Byggefondens regnskab er atypisk, idet det omfatter en balance, men ingen  

 egentlig resultatopgørelse. Årets udgifter og indtægter fremgår imidlertid af  

 konto 001 på balancens passivside.
16.1.2. Opbygning Til byggefonden overføres Der henvises til bemærkningerne til konto 520 (årets overskud) under  

 cirkulærets pkt. 13 om selskabets årsregnskab.
 Der henvises til bemærkningerne til kontiene 411 og 412 under cirkulærets  

 pkt. 15 om afdelingens årsregnskab.
 Ved udamortisering af lån, optaget i forbindelse med tilbygninger,  

 forbedringer eller moderniseringer af bestående ejendomme, finder ovennævnte  

 regler tilsvarende anvendelse, hvis de udførte forbedringsarbejder m.v. har  

 været af et sådant omfang, at de er eller ville kunne være belånt efter  

 realkreditlovens regler om belåning af nybyggeri, jfr. bekendtgørelsens § 12,  

 stk. 2. Der henvises til bemærkningerne om byggefondsforpligtelser under  

 konto 901.
 Der henvises til konto 105 (ydelser vedrørende afviklede prioriteter eller  

 omprioritering) under cirkulærets pkt. 15 om afdelingens årsregnskab.
 Der henvises til bemærkningerne til konto 901.
 Der henvises til bemærkningerne til konto 113 (afdelingens pligtmæssige  

 bidrag til byggefonden) under cirkulærets pkt. 15 om afdelingens årsregnskab  

 samt til konto 904.
16.1.3. Formål.
Anvendelse Den del af byggefondens midler, der ikke hidrører fra pligtmæssige bidrag,  

 skal i den udstrækning, de er eller gøres likvide, anvendes til udlån til  

 finansiering af nyt boligbyggeri eller til forbedring og ombygning af  

 bestående ejendomme, jfr. lovens § 12, stk. 2, samt bekendtgørelsens § 13.
 Fondens støtte ydes alene i form af lån, men ikke som tilskud.  

 Afdragstiden må for lån til nyt boligbyggeri (sekundære lån) højst udgøre 30  

 år, og for lån til modernisering af bestående ejendomme højst 20 år.  

 Spørgsmålet om forrentning af disse lån afgøres af selskabets ledelse.
 Der henvises til konto 902.
Fondens midler kan herudover anvendes til indskud i Boligselskabernes  

 Landsbyggefond eller til tegning af garantikapital eller lignende i et andet  

 af boligministeren anerkendt låne- eller garantiinstitut til fremme af  

 almennyttigt byggeri.
Sådanne frivillige indskud i Boligselskabernes  

 Landsbyggefond, de såkaldte B-indskud, indsættes på særlige konti.
Der  

 udstedes beviser for indbetalte beløb, der kan indløses efter nærmere regler  

 i landsbyggefondens vedtægter.
Beløbene forrentes mindst med samme rentesats,  

 som kan opnås ved indskud i banker og sparekasser, jfr. lovens § 28.
16.1.4. Forvaltning Indtil byggefondens midler anvendes efter deres formål, skal midlerne  

 sikres forsvarligt, jfr. bekendtgørelsens § 13. Dette udelukker ikke, at  

 byggefondens midler - indtil de skal anvendes efter deres formål - udlånes  

 efter reglerne i lovens § 6, stk. 2 og 3, jfr. nærmere cirkulærets pkt. 4 om  

 udlån af afdelingsmidler.
 Der henvises til konto 904.3.
Ikke krav om forhåndsgodkendelse Ved forvaltningen skal ledelsen iagttage, at midlerne kun anvendes til de  

 beskrevne formål, jfr. dog ovenfor om midlertidigt udlån.
Der kræves ikke  

 forhåndsgodkendelse fra tilsynsmyndigheden til midlernes anvendelse, men  

 urigtig eller kritisabel anvendelse kan give anledning til kritik fra  

 tilsynsmyndigheden i forbindelse med efterfølgende regnskabsgennemgang og -  

 dog normalt kun i helt ekstraordinære tilfælde - krav om tilbageføring af  

 midlerne.
Selskabet kan i tvivlstilfælde sikre sig herimod ved på forhånd at  

 anmode tilsynsmyndigheden om en udtalelse om den påtænkte anvendelse.
16.1.5. Særregel for ældre andelsboligforeninger Såfremt der i vedtægterne for andelsboligforeninger er bestemmelser, der  

 afviger fra reglerne i bekendtgørelsens §§ 11 og 12, bevarer sådanne  

 bestemmelser deres gyldighed for så vidt angår byggeri, der er opført før den  

 30/4 1946, jfr. bekendtgørelsens § 40.
16.2. Balance 16.2.1. Aktiver Konto 901. Indestående i afdelinger Den friværdi i en afdelings faste ejendom, der opstår ved, at en afdelings  

 prioritetsgæld nedbringes ved afdrag, herunder ved nedskrivning af  

 prioriteterne ved kreditforeningsoverskud (konto 103), tilfalder byggefonden  

 som indestående i afdelingerne (i afdelingsregnskabet kaldes indeståendet,  

 dvs. byggefondens tilgodehavende, for byggefondsindeståendet). Beløb svarende  

 til prioritetsafdragene udgiftsføres i afdelingens resultatopgørelse under  

 nettokapitaludgifter (konto 101) og godskrives i afdelingens balance under  

 byggefondsindestående, medmindre beløbet helt eller delvis medgår til  

 afskrivning på ejendommen, jfr. bemærkningerne til kontiene 411 og 412 under  

 cirkulærets pkt. 15 om afdelingens årsregnskab.
 I byggefondens balance konteres prioritetsafdrag m.v. på konto 901 og  

 godskrives byggefonden under konto 001.1.
Indeståendet i en afdeling er ikke umiddelbart likvidt, men kan af  

 selskabet gøres likvidt ved optagelse af lån på den afviklede eller  

 nedskrevne prioritets plads.
Pantebrevet kan kun udstedes med boligstyrelsens  

 samtykke efter lovens § 3, stk. 5. Det samme er tilfældet, såfremt det  

 hidtidige pantebrev genanvendes.
Det bemærkes, at selv om realkreditlånene og  

 grundkapitalen (lån fra Boligselskabernes Landsbyggefond) som hovedregel har  

 oprykkende prioritet, kan der - med henblik på at gøre et  

 byggefondsindestående likvidt - i visse tilfælde med boligministerens  

 (boligstyrelsens) tilladelse optages et lån med pant forud for statslån eller  

 statsgaranterede lån (lovens § 16, stk. 3). Det nettoprovenu, der fremkommer  

 ved prioriteringen, herunder omprioritering, indgår i byggefonden til  

 anvendelse efter dens formål.
Det forudsættes, at omprioriteringen ikke  

 medfører øgede prioritetsydelser.
De optagne lån (pålydende værdi) nedskrives  

 på afdelingens byggefondsindestående (konto 412) og modsvarende posteres i  

 byggefonden nedskrivning af konto 901, medens byggefondens likvide  

 beholdning, konto 904.2., øges med nettoprovenuet af lånet.
Såfremt  

 byggefondsmidler er i central forvaltning i selskabet, vil tilgodehavendet  

 hos selskabet øges (konto 904.3.). Omkostninger og kurstab ved prioritering  

 afholdes af byggefonden og fradrages under konto 001.16.
 Det nye lån kan ikke optages med større beløb end forskellen mellem  

 restgælden i ejendommen og ejendommens værdi ved den seneste offentlige  

 kontantvurdering med fradrag af et beløb, der svarer til beboernes indskud.
 Differencen mellem den oprindelige vurdering og en senere forhøjet  

 vurdering kan ligeledes gøres likvidt efter lovens § 16, stk. 3.
 Tilgang til konto 901 skyldes betalte prioritetsafdrag m.v. eller  

 forhøjelse af kontantvurderingen.
Afgang fra kontoen fremkommer ved betaling af byggefondens indestående i  

 vedkommende afdeling.
Ved nedsættelse af kontantvurderingen eller tilgang til  

 anskaffelsessummen sker der ingen tilbageføring af byggefondens indestående i  

 afdelingen til afdelingens afskrivningskonto (konto 411), men vedkommende  

 afdeling kan til gengæld ikke bogføre nye prioritetsafdrag m.v. på  

 byggefondskontoen, før afskrivningskontoen for ejendommen er så stor, at den  

 på ny dækker forskellen mellem ejendommens anskaffelsessum og  

 kontantvurderingen, jfr. bemærkningerne til konto 411 og 412.
Byggefondsforpligtelser Når en terminsydelse falder bort ved udamortisering, nedsættes  

 boligafgiften (lejen) som ovenfor nævnt ikke, men de likvide midler, der  

 fremkommer i en afdeling som følge heraf, overføres kontant til byggefonden.
Fravigelse af denne hovedregel kan ske i tilfælde af, at boligafgiften  

 (lejen) overstiger den sædvanlige boligafgift (leje) for en tilsvarende  

 lejlighed.
I disse tilfælde kan boligafgiften (lejen) nedsættes, og  

 indbetaling til byggefonden undlades helt eller delvis (bekendtgørelsens §  

 12, stk. 1). Tilsynsmyndigheden skal dog på forhånd godkende en sådan  

 lejenedsættelse med deraf følgende undladelse af indbetaling til byggefonden.
Når lån, der ikke er optaget i forbindelse med den oprindelige  

 prioritering, men på et senere tidspunkt i forbindelse med tilbygninger,  

 forbedringer eller modernisering af bestående ejendomme, herunder udbedring  

 af bygningsskader efter lovens § 54 og ombygninger af store lejligheder m.v.  

 efter lovens § 54 a, er udamortiserede, vil boligafgiften (lejen) kunne  

 nedsættes med den hertil svarende nedgang i nettokapitalydelsen, medmindre de  

 pågældende byggearbejder faktisk er eller ville kunne være belånt på mindst  

 lige så gunstige vilkår i relation til lånegrænser og løbetid, som gælder for  

 prioritering af nybyggeri efter realkreditlovens regler.
I så fald indbetales  

 de likvide midler til byggefonden.
Konto 902. Udlån Aktivet skal specificeres i note.
 Udlån, der sker som led i byggefondens anvendelsesformål, konteres på  

 denne konto, jfr. cirkulærets pkt. 16.1.3.
 Udlån, der foretages som led i forvaltningen, indtil byggefondens midler  

 skal udlånes efter deres formål, konteres under konto 904.3. (tilgodehavende  

 hos selskabet).
Konto 903. Andre aktiver 903.1. A- og G-indskud (med indskudsbevis) De pligtmæssige bidrag, der opkræves efter reglerne i lovens §§ 23 og 24,  

 skal via byggefonden indbetales til Boligselskabernes Landsbyggefond i form  

 af indskud i landsbyggefonden.
Bidragene tilhører selskabets byggefond og  

 ikke de enkelte afdelinger.
 Bidragene konteres som en udgift i afdelingen under konto 113.1.-2., jfr.  

 bemærkningerne hertil, og indtægtsføres i byggefonden under konto 001.2.
 Bidragene består af henholdsvis A- og G-indskud.
A-indskud A-indskud er bidrag, der hidrører fra afdelinger, der er taget i brug før  

 1/1 1963, jfr. lovens § 23. Bidragsordningen blev indført som led i  

 boligforliget fra 1966. Bidragene (normaliserings-/vurderingsforhøjelser) er  

 fastsat på grundlag af den lejevurdering, der fandt sted pr.1/4 1967.  

 Bidragene blev beregnet på grundlag af forskellen mellem den faktiske leje og  

 den vurderede boligafgift.
Bidragene blev fastsat til 70 pct. af denne  

 forskel og blev optrappet over en 8-årig periode fra 1967/68 til 1974/75,  

 hvorefter bidraget var oppe på det fulde beløb.
Bidraget er i årenes løb  

 derefter årligt blevet opkrævet med samme nominelle beløb.
G-indskud Disse bidrag blev oprindelig beregnet som et beløb pr. m2 bruttoetageareal  

 for afdelinger, der er taget i brug før 1/1 1965. Fra den 1/1 1983 blev  

 afdelinger, der er taget i brug i perioden 1/1 1965 til 1/1 1970 ligeledes  

 pålagt m2-bidrag til landsbyggefonden, jfr. lovens § 24.
 Bidragsordningen stammer fra boligforliget i 1974, men er som nævnt siden  

 blevet væsentligt ændret og udvidet.
 Boligselskabernes Landsbyggefond kan bevilge fritagelse for indbetaling af  

 den del af bidraget, der overstiger de i 1982 faktisk betalte bidrag, til  

 afdelinger, der i de seneste 3 år har modtaget driftsstøtte fra fonden, samt  

 til afdelinger, der modtager tilskud fra kommunen eller staten til  

 nedbringelse af huslejen.
 Fondens påligning af G-indskud skal ske så betids, at lejeforhøjelse kan  

 varsles efter de herom gældende regler.
Anvendelsen af A- og G-indskud A-indskuddet blev indtil 1975 af landsbyggefonden som hovedregel anvendt  

 til delvis finansiering af nybyggeri ved ydelse af A-lån, svarende til  

 oprindelig 3.000 kr. pr. lejlighed, og senere forhøjet til 4.000 kr. pr.  

 lejlighed.
Disse lån har en løbetid på 45 år og er rente- og afdragsfrie, så  

 længe der ydes rentesikring.
Den 1/4 1975 ændredes finansieringen af nybyggeriet, idet finansieringen -  

 ud over realkreditlån blev baseret på en grundkapital på 23 pct. af den  

 godkendte anskaffelsessum.
Denne grundkapital blev tilvejebragt ved lån fra  

 staten på 10 pct., fra kommunen på 5 pct. og fra landsbyggefonden på 8 pct.  

 Landsbyggefondens andel blev tilvejebragt ved både A- og G-indskud.
Fra den  

 1/4 1977 blev kommunelånene forhøjet til 6 pct. og fondens lån nedsat til 7  

 pct.
Fra 1/1 1980 skete der atter en ændring, idet staten i årene 1980 og 1981  

 gradvis overtog landsbyggefondens andel af nybyggeriets finansiering.  

 Landsbyggefonden skulle i årene 1980 og 1981 deltage i  

 nybyggerifinansieringen med henholdsvis 41/2 pct. og 2 pct. af de endeligt  

 godkendte anskaffelsessummer.
Ved denne ændring blev der tilvejebragt  

 mulighed for, at fonden i stedet kunne anvende midlerne til et nyt formål,  

 nemlig som tilskud til forbedringsarbejder m.v.
Fra 1/1 1982 anvendes de  

 pligtmæssige bidrag udelukkende som tilskud til delvis finansiering af  

 afdelingernes forbedringsarbejder m.v., jfr. bemærkningerne herom under konto  

 904.1. Der henvises i øvrigt til kontiene 001.9., 001.14 og 001.15.
 Grundkapitallån er rentefrie, men afdrages, såfremt afdelingens økonomi  

 efter landsbyggefondens skøn tillader det, dog skal tilbagebetaling  

 påbegyndes senest 50 år efter ejendommens ibrugtagelse, jfr. i øvrigt lovens  

 § 34.
Indskudsbeviser For de til fonden for tiden indtil 31/12 1981 indbetalte A- og G-indskud,  

 som er anvendt til finansiering af nybyggeri, jfr. omtalen under konto  

 904.1., er udstedt indskudsbeviser.
Herefter vil beløbene henstå uændrede i  

 balancen.
Ingen råderet Selskabet kan på ingen måde råde over indbetalte beløb, og disse kan  

 heller ikke gøres til genstand for udlæg eller udpantning, jfr. lovens § 27,  

 stk. 1.
903.2. C-indskud Disse indskud vedrører pligtmæssige bidrag ved genudlejningsforhøjelser.  

 Bidragene blev pålignet afdelinger ved genudlejning den 1/1 1971 eller senere  

 af lejligheder eller lokaler, der var ibrugtaget inden udgangen af 1964.  

 Ordningen blev ophævet ved udgangen af marts 1972, jfr. lov nr. 85 af 29/3  

 1972 om ændring af lov om boligbyggeri.
Dette indskud i landsbyggefonden vil  

 henstå uændret i balancen for de respektive byggefonde.
 Bidraget var oprindelig tænkt at skulle indgå i finansieringen af  

 almennyttigt boligbyggeri, men blev overført til finansiering af midlertidige  

 driftslån ved boligministeriets bekendtgørelse nr. 323 af 28/6 1971 om  

 midlertidige driftslån fra Boligselskabernes Landsbyggefond.
Konto 904. Likvide midler 904.1. Trækningsret (egne midler) Fortrinsret Et boligselskab har efter lovens § 38, stk. 3, fortrinsret til tilskud fra  

 landsbyggefonden inden for 75 pct. af de indbetalinger, som selskabets  

 byggefond efter den 1/1 1980 har foretaget til landsbyggefonden efter lovens  

 §§ 23 og 24 til finansiering af visse forbedringsarbejder m.v., jfr.  

 nedenfor.
Tilskud kan ydes til en hvilken som helst af selskabets afdelinger,  

 altså ikke nødvendigvis til den eller de afdelinger, som er pålignet  

 m2-tilskud til selskabets byggefond.
Selskabets ledelse træffer efter  

 forudgående drøftelse med afdelingsbestyrelserne beslutning om, hvilken  

 afdeling tilskuddet skal udbetales til.
Fælles moderniseringsfond Den del af indbetalingerne efter lovens §§ 23 og 24, som ikke anvendes  

 efter reglerne om boligselskabers fortrinsret, overføres efter lovens § 38,  

 stk. 4, til en fælles moderniseringsfond, hvis midler af landsbyggefonden kan  

 stilles til rådighed som tilskud til almennyttige boligselskaber til  

 finansiering af forbedringsarbejder af samme kategori, som er nævnt under  

 fortrinsretten.
 Tilskud kan ydes, uanset om det pågældende boligselskab selv har indbetalt  

 bidrag via selskabets byggefond.
Bankkonto for det enkelte boligselskab I forbindelse med administrationen af indbetalingerne i henhold til lovens  

 §§ 23 og 24 har landsbyggefonden oprettet en bankkonto (med særskilt  

 forrentning) for hvert enkelt boligselskab.
På denne konto indsættes 75 pct.  

 af selskabets indbetaling til brug ved udbetaling af tilskud efter arbejdets  

 afslutning.
Nærmere regler i bekendtgørelse I boligstyrelsens bekendtgørelse om tilskud fra Boligselskabernes  

 Landsbyggefond til forbedringsarbejder m.v. (bekendtgørelse nr. 408 af 24/9  

 1979 som ændret ved bekendtgørelser nr. 406 af 4/8 1981, nr. 43 af 27/1 1983  

 og nr. 660 af 29/12 1983) er der givet nærmere regler om forvaltning af disse  

 tilskudsmidler.
Tilskudsberettigede arbejder Tilskud kan ydes til opførelse, om- og tilbygning, brandsikring og  

 forbedring af boligerne i almennyttige boligafdelinger og forbedring af  

 bebyggelsernes omgivelser samt opførelse, ombygning, forbedring og  

 brandsikring af bygninger med socialt eller kulturelt formål i tilknytning  

 til almennyttigt byggeri.
Tilskud kan navnlig ydes til:
Tilskud kan kun ydes til egentlige forbedringer, der hæver bygningens og  

 boligens standard og tilfører ejendommen eller dens omgivelser og dermed  

 boligerne en øget brugsværdi for beboerne.
Fra 1/1 1984 er anvendelsesområdet  

 udvidet til også at omfatte større og særligt udgiftskrævende  

 opretningsarbejder efter landsbyggefondens nærmere bestemmelse.
Tilskuddets størrelse og udbetaling Tilskuddet kan højst udgøre 2/3 af de af landsbyggefonden godkendte  

 rimelige udgifter ved arbejdets udførelse.
Der kan ikke ydes tilskud til  

 arbejder, der er iværksat, inden der er meddelt tilsagn om tilskud.
 Med hensyn til mere detaljerede regler henvises i øvrigt til  

 bekendtgørelsens bestemmelser.
904.3. Tilgodehavende hos selskabet Beløbet kan hidrøre fra overførsel af ydelser, svarende til afdelingens  

 afviklede prioritetslån, indeksoverskud fra tidligere år (jfr. nu  

 bemærkningerne til konto 203.4. under cirkulærets pkt. 15 om afdelingens  

 årsregnskab), og andre kontante overførsler, der er indgået i selskabets  

 centrale forvaltning og ikke indsat på byggefondens separate beholdninger  

 (konto 904.2.). Beløbet skal forrentes med mindst bank- eller  

 sparekasserente.
16.2.2. Passiver Konto 001. Byggefond Denne konto udviser årets indtægter og udgifter og erstatter en ordinær  

 resultatopgørelse.
Indtægterne fremgår af de enkelte poster 1-12 og udgifter  

 af posterne 13-17.
 Der henvises til konteringsskitser vedrørende afdelingernes  

 prioritetsydelser, pligtmæssige bidrag, regulering af ejendommens  

 kontantværdi, ydelser på afviklede prioriteter, renteindtægt af midler fra  

 egen trækningsret samt tilskud til forbedringsarbejder.
 Lejefastsættelse m.v.
17. Lejefastsættelse 17.1. Fastsættelse af den samlede leje Den samlede leje (boligafgift) for en afdelings boliger og lokaler skal  

 til enhver tid være fastsat således, at den giver afdelingen mulighed for af  

 sine indtægter at afholde de udgifter, der er forbundet med driften, herunder  

 til foreskrevne bidrag og henlæggelser, jfr. lovens § 7, stk. 1, og  

 bekendtgørelsens § 23, stk. 2. Den samlede, nødvendige leje fastsættes på  

 grundlag af et driftsbudget, jfr. nærmere cirkulærets pkt. 9 om  

 budgetlægning.
 Boligselskabernes Landsbyggefond kan i ganske særlige tilfælde og under  

 visse nærmere betingelser yde lån til midlertidig nedbringelse af  

 begyndelseslejen, jfr. kap. 1 i lov om midlertidig offentlig støtte til  

 almennyttigt boligbyggeri og statsstøttede kollegier (lovbekendtgørelse nr.  

 480 af 16/8 1982) og bemærkningerne til konto 305.9. (midlertidige driftslån)  

 under cirkulærets pkt. 15 om afdelingens årsregnskab.
17.2. Fordeling på de enkelte typer af lejemål 17.2.1. Boliger Den samlede boligafgift i beboelseslejemål, herunder blandede beboelses-  

 og erhvervslejemål, samt for enkeltværelser til beboelse, fastsættes til et  

 beløb, der svarer til forskellen mellem afdelingens beregnede, samlede  

 driftsudgifter ifølge budgettet og lejeindtægten af de øvrige lejemål  

 (erhvervslejemål m.v.) samt eventuelle andre indtægter, f.eks. renteindtægter  

 (balancelejen).
 Lejere, hvis lejeaftale er indgået før et boligselskabs erhvervelse af  

 ejendommen, får dog ikke ændret principperne for lejefastsættelsen, jfr.  

 cirkulærets pkt. 19.1., 3. afsnit.
 17.2.2. Erhverv m.v.
 Lejen for hus eller husrum, der anvendes til andet end beboelse, f.eks.  

 erhvervslejemål, garager og institutioner, fastsættes til den leje, der er  

 sædvanlig for tilsvarende lejemål i kvarteret eller kommunen, under  

 hensyntagen til beliggenhed, art, størrelse, kvalitet, udstyr og  

 vedligeholdelsestilstand (markedslejen), jfr. lovens § 7, stk. 2, og  

 bekendtgørelsens § 23, stk. 3. Lejen for sådanne lejemål reguleres efter  

 bestemmelserne i lov om leje.
17.2.3. Ungdomsboliger Lejen for ungdomsboliger fastsættes efter bekendtgørelsens § 23, stk. 4,  

 under hensyntagen til den for disse boliger gældende finansiering, jfr.  

 lovens kap. 11. Der henvises i øvrigt til cirkulærets pkt. 1.5.
17.2.4. Lette kollektivboliger Fastsættelse og regulering af lejen for lette kollektivboliger sker -  

 uanset om de er organiseret som en almennyttig afdeling eller en selvejende  

 institution - efter de almindeligt for almennyttigt byggeri gældende regler.  

 Alle lejeforhøjelser skal dog - bortset fra forhøjelser som følge af  

 stigninger i skatter og afgifter - godkendes af kommunalbestyrelsen, jfr.  

 lovens § 83, stk. 2.
 Der henvises i øvrigt til cirkulærets pkt. 1.6.
 17.2.5. Lejemål, der er omfattet af sanering eller byfornyelse For  

 lejeforhold i ejendomme, som ved lejemålets indgåelse ejes af et almennyttigt  

 boligselskab, og som er omfattet af sanering eller byfornyelse, skal lejens  

 størrelse fortsat beregnes efter reglerne i lov om boligbyggeri, jfr. § 53,  

 stk. 3, i lov om sanering (lovbekendtgørelse nr. 385 af 4/8 1983) og § 60,  

 stk. 3, i lov om byfornyelse og boligforbedring (lovbekendtgørelse nr. 384 af  

 4/8 1983).
17.3. Særligt om boliger 17.3.1. Fordeling på de enkelte boliger Fordelingen af boligafgiften på de enkelte boliger (beboelseslejemål og  

 enkeltværelser til beboelse) skal ske under hensyn til disses indbyrdes  

 værdi, jfr. lovens § 7, stk. 2, og bekendtgørelsens § 23, stk. 3. Ved  

 bedømmelsen af den indbyrdes brugsværdi ses bort fra forbedringer, der er  

 bekostet af nuværende boligtagere.
Udgangspunktet for fordelingen er boligernes bruttoetageareal.
Da det er  

 relativt dyrere at bygge små lejligheder, fordi installationer, adgangsveje  

 m.v. vejer særligt tungt i anskaffelsesomkostningerne pr. m2, må der derfor  

 fastsættes en noget højere boligafgift pr. m2 for sådanne lejligheder end for  

 større lejligheder.
Er der herudover væsentlig forskel på boligerne i  

 henseende til beliggenhed, udsigt, indretning m.v., må fordelingen ske efter  

 en vurdering af brugsværdien.
I afdelinger, hvor nogle lejligheder er indrettet senere end andre, eller  

 hvor nogle af lejlighederne er moderniseret, skal fordelingen af den samlede  

 leje ske på en sådan måde, at der ikke herved sker urimelige overførsler af  

 udgiftsposter fra den ene gruppe lejligheder til den anden.
Generelt bør man  

 i disse tilfælde være opmærksom på, at medens moderniserede lejligheder  

 normalt har en større brugsværdi end de øvrige lejligheder, er dette ikke  

 nødvendigvis altid tilfældet ved senere udførte lejligheder.
Skulle den oprindelige beregning af bruttoetagearealet senere vise sig  

 fejlagtig, eller viser det sig, at den oprindelige skønsmæssige fastsættelse  

 af den indbyrdes brugsværdi er åbenbart urimelig, må fordelingen af lejen  

 reguleres tilsvarende med almindeligt varsel.
Det samme gælder, hvor senere  

 indtrufne forhold har medført ændringer af den indbyrdes brugsværdi, f.eks.  

 hvor et senere byggeri har ødelagt en udsigt, der er taget i betragtning ved  

 den oprindelige brugsværdiansættelse, eller hvor en ændret vejføring har  

 medført særlige støjgener i nogle af lejlighederne.
 Lejeforhøjelser som følge af generelle stigninger i en afdelings  

 driftsudgifter pålignes som hovedregel boligerne med samme procentuelle beløb  

 i forhold til fordelingen af den samlede leje.
Lejeforhøjelse efter udførelse af forbedringer fordeles efter samme  

 retningslinier som forhøjelser til dækning af forøgede driftsudgifter.
Det  

 understreges, at det vil være en forudsætning herfor, at forbedringen  

 medfører den samme relative forøgelse af brugsværdien.
 For så vidt angår lejens fordeling ved sammenlægning af afdelinger  

 henvises til cirkulærets pkt. 1.8.
17.3.2. Varsling Boligafgiftsforhøjelse kan gennemføres med 3 måneders varsel eller med een  

 måneds varsel, såfremt der i lejeaftalen er taget forbehold herom, jfr.  

 lovens § 7, stk. 4.
 Forhøjelse som følge af forbedringer og lignende kan tidligst varsles til  

 ikrafttræden fra det tidspunkt, forbedringen tages i brug, jfr.  

 bekendtgørelsen § 23, stk. 5.
 Kravet skal fremsættes skriftligt over for den enkelte boligtager og  

 indeholde oplysning om forhøjelsens størrelse, dens beregning samt grunden  

 til lejeforhøjelsen, jfr. bekendtgørelsens § 23, stk. 5.
 Opfylder varslingen ikke disse krav, er den ugyldig, og den herefter  

 fornødne lejeforhøjelse må varsles på ny.
Uanset, at der skal ske kommunal godkendelse af en boligafgiftsforhøjelse,  

 jfr. pkt. 17.3.3., kan forhøjelsen varsles - men ikke træde i kraft - før  

 godkendelsen foreligger.
I varslet skal der dog tages forbehold om  

 godkendelsen.
Varslingen må kun ske, såfremt selskabet senest samtidig med  

 varslingen har ansøgt om kommunalbestyrelsens godkendelse.
Dette skal fremgå  

 af varslet.
 Ved den første udlejning kan boligafgiften fastsættes foreløbigt, således  

 at der ved udlejningen tages forbehold om lejeregulering med virkning for  

 fremtiden, når byggeudgiften er opgjort og den endelige finansiering  

 foretaget, jfr. bekendtgørelsens § 23, stk. 1. Forhøjelsen gennemføres med  

 almindeligt varsel.
 17.3.3. Kommunal godkendelse m.v.
17.3.3.1. Ved en afdelings ibrugtagelse Ved en afdelings ibrugtagelse skal boligafgiften godkendes af  

 kommunalbestyrelsen.
Det endelige budget vil normalt ikke kunne foreligge allerede på dette  

 tidspunkt, hvorfor der kan godkendes en foreløbigt ansat boligafgift.
For at  

 sikre, at indtægterne allerede fra begyndelsen er tilstrækkelige til at dække  

 de på dette tidspunkt påregnelige driftsudgifter, må kommunalbestyrelsen  

 påse, at boligafgiften er fastsat på grundlag af et driftsbudget, der er  

 ajourført umiddelbart inden udlejningen.
En eventuel forhøjelse af den  

 foreløbige boligafgift skal ligeledes godkendes af kommunalbestyrelsen.
Efter  

 byggeregnskabets afslutning og byggeriets prioritering fremsendes det  

 endelige driftsbudget til kommunalbestyrelsen til godkendelse af den endelige  

 boligafgift.
17.3.3.2. Senere forhøjelser Senere lejeforhøjelser for at sikre balance på driftsbudgettet kræver ikke  

 kommunal godkendelse.
Derimod kræves kommunalbestyrelsens godkendelse ved  

 forhøjelser som følge af forbedringer m.v., jfr. pkt. 17.3.3.3., samt ved  

 ændringer af fordelingsgrundlaget, jfr. pkt. 17.3.1., 4. afsnit.
 17.3.3.3. Forbedringer m.v.
 Forhøjelse af boligafgiften som følge af udførte forbedringer, ombygninger  

 (eksempelvis ombygning af ledige lejligheder til mindre lejligheder) og  

 udbedringer af bygningsskader skal godkendes af kommunalbestyrelsen.
 Ved større forbedringsarbejder bør kommunalbestyrelsen ud over det  

 driftsbudget, der følger med ansøgningen om arbejdets gennemførelse, og som  

 er af betydning for afgørelsen af, om forbedringen kan tillades iværksat,  

 forlange et nyt driftsbudget, når arbejdet er afsluttet, endeligt  

 byggeregnskab udfærdiget og finansieringen tilendebragt.
 Det forhold, at en boligtager eventuelt ved lejemålets indgåelse skal  

 betale et kontant godtgørelsesbeløb eller en forhøjet boligafgift som følge  

 af, at en tidligere boligtager efter aftale med selskabet selv har bekostet  

 en forbedring af lejligheden, skal dog ikke godkendes af kommunalbestyrelsen.
17.3.3.4. Generelt Ansøgning om godkendelse af lejen/lejeforhøjelsen indsendes senest  

 samtidig med, at henholdsvis udlejningen påbegyndes, eller  

 boligafgiftsforhøjelsen varsles.
Som ovenfor nævnt skal der over for  

 boligtagerne tages forbehold om kommunalbestyrelsens godkendelse.
 Kommunalbestyrelsen træffer den endelige administrative afgørelse.
 Der henvises til lovens § 7, stk. 3, samt bekendtgørelsens §§ 23, stk. 1,  

 og 29.
17.3.3.5. Påbud Kommunalbestyrelsen kan påbyde forhøjelse eller nedsættelse af lejen,  

 såfremt forholdene gør det påkrævet, jfr. lovens § 7, stk. 5.
 Kommunalbestyrelsen træffer den endelige administrative afgørelse.
17.3.4. Huslejeaktioner Der henvises til cirkulære af 16/5 1980 om huslejeaktioner som ændret ved  

 cirkulære af 5/11 1980.
18. Kapitaltilskudslejligheder 18.1. Historisk oversigt I perioden 1946-1967 blev af stat og kommune med hjemmel i  

 byggestøttelovgivningen ydet særlige kapitaltilskud/finansieringstilskud til  

 opførelse af lejligheder til mindstbemidlede, især børnerige  

 lavindkomstfamilier.
Kapitaltilskuddene medførte en væsentlig lejenedsættelse og bevirkede, at  

 lejlighederne kunne udlejes uden betaling af beboerindskud.
Der er opført ca.  

 10.000 af disse lejligheder.
Det var en betingelse for at opnå bolig i en  

 lejlighed med kapitaltilskud, at husstandsindkomsten ikke oversteg et vist  

 maksimum, senest 24.000 kr.
Hjemmelen til at yde disse kapitaltilskud blev ophævet i 1967, da  

 indførelsen af boligsikringsordningen i forening med bestemmelserne om lån  

 til betaling af beboerindskud gav den økonomisk dårligere stillede del af  

 befolkningen mulighed for på denne måde at sikre sig en rimelig bolig.  

 Lejlighederne kunne dog indtil den 1/4 1975 udlejes på de hidtidige vilkår  

 til husstande, der opfyldte det nævnte indtægtskrav.
Denne særordning vil  

 herefter blive afviklet såvel for løbende lejemål som ved genudlejning, jfr.  

 nedenfor.
18.2. Løbende lejemål For løbende lejemål gælder fortsat de tidligere regler om nedsat  

 boligafgift og om gradvis forhøjelse af boligafgiften ved stigende  

 husstandsindkomst.
Der henvises til § 17 i bekendtgørelse nr. 483 af 16/8  

 1973 af lov om boligbyggeri, jfr. den nugældende lovs § 95.
18.2.1. Boligafgift For de boligtagere, der før den 1/4 1975 havde opnået bolig i en  

 lejlighed, hvortil kapitaltilskud var ydet, gælder, at den fulde  

 boligafgiftsnedsættelse som følge af det ydede tilskud kun bevares, så længe  

 husstandsindkomsten ikke overstiger 24.000 kr. (Husstandsindkomsten beregnes  

 efter reglerne i lov om individuel boligstøtte). Hver gang  

 husstandsindkomsten stiger 1.000 kr. over denne grænse, forhøjes  

 boligafgiften med 1/5 af forskellen mellem den boligafgift, der er fastsat  

 under hensyn til kapitaltilskuddet, og den boligafgift, der ville være blevet  

 fastsat uden et sådant tilskud.
 Overstiger husstandsindkomsten 28.000 kr., betales fuld boligafgift.
 Medfører ændring i husstandsindkomsten ændring af boligafgiften, får  

 ændringen virkning fra den førstkommende 1. januar, der følger efter  

 indkomstændringen.
18.2.2. Beboerindskud Når boligtageren ikke længere opfylder betingelserne for at opnå nedsat  

 boligafgift, dvs. når husstandsindkomsten overstiger 28.000 kr., kan  

 kommunalbestyrelsen efter lovens ordlyd straks eller senere forlange, at  

 boligtageren fraflytter lejligheden.
Det er herved en forudsætning, at der i  

 stedet anvises en anden lejlighed, der må anses for passende efter  

 boligtagerens personlige og økonomiske forhold.
Baggrunden for denne  

 bestemmelse var at få kapitaltilskudslejlighederne stillet til rådighed for  

 en familie med lavere indkomst, men da lejlighederne ikke længere kan  

 genudlejes uden beboerindskud og til nedsat leje, jfr. pkt. 18.3., er der  

 ikke længere grundlag for at anvende denne opsigelsesadgang.
 Når boligtageren - uanset den højere husstandsindkomst - bliver boende, må  

 boligtageren betale det indskud, som ville være gældende, såfremt  

 kapitaltilskud ikke var ydet, jfr. lovens § 25 analogt.
 Beboerindskuddet kan efter en konkret vurdering af boligtagerens  

 økonomiske forhold, herunder muligheder for at opnå beboerindskudslån fra  

 kommunen, indbetales afdragsvis.
18.3. Genudlejning Ved genudlejning skal den nye boligtager - uanset indkomst - betale  

 indskud og leje, som om kapitaltilskud ikke var ydet, jfr. lovens § 25.
18.4. Indbetaling af »merleje« og beboerindskud til  

 Boligselskabernes Landsbyggefond og kommunen 18.4.1. »Merlejen« Afdelingens indtægt ved boligtagerens betaling af den del af lejen,  

 hvormed denne hidtil har været nedsat som følge af kapitaltilskuddet  

 (»merlejen«), jfr. pkt. 18.2.1. og 18.3., skal indbetales til  

 Boligselskabernes Landsbyggefond.
Merlejen indgår som en del af  

 landsbyggefondens »frie midler« og anvendes bl.a. til støtte til  

 afdelinger med økonomiske vanskeligheder.
 Indbetalingen til fonden skal ske een gang årlig, senest 2 måneder efter  

 regnskabsårets afslutning, og være bilagt en af selskabets revisor attesteret  

 opgørelse over beløbets beregning.
 Der henvises til konto 201.9. på afdelingsregnskabet under cirkulærets  

 pkt. 15.
18.4.2. Beboerindskud Da kommunerne i sin tid ydede en del af kapitaltilskuddene og efter  

 ordningens ophævelse typisk fik øgede udgifter til boligstøtte (boligsikring,  

 boligydelse og beboerindskudslån), skal indtægterne ved boligtagernes  

 betaling af beboerindskud indbetales til kommunen.
Beløbet er efter lovens §  

 25 defineret som afdelingens indtægt ved boligtagerens betaling af  

 beboerindskud.
Opkrævning af indskud for disse afdelinger vil således ikke  

 kunne medføre en ekstra indtægt for boligafdelingen, men må omvendt heller  

 ikke påføre afdelingen tab.
Det er beboerindskuddet og ikke kommunens oprindelige kapitaltilskud, der  

 skal indbetales til kommunen.
Kapitaltilskuddet forbliver indestående på  

 afdelingens balance som en del af den oprindelige finansiering af  

 anskaffelsessummen, jfr. bemærkningerne til konto 410 på afdelingsregnskabet.
Til kommunen indbetales et beløb, der svarer til hele det indskud, som er  

 modtaget fra boligtageren.
Det samme må være udgangspunktet, såfremt  

 lejligheden inden den 1/4 1975 har været udlejet på normale vilkår med  

 opkrævning af indskud, men i den del af indskuddet, der udgør indekstillæg,  

 kan dog fradrages beløb, der modsvarer udbetalte indekstillæg til fraflyttede  

 lejere, og beløb, der er overført til byggefonden.
Derimod kan eksempelvis  

 ikke foretages modregning for den fraflyttede lejers eventuelt uerholdelige  

 forpligtelser ved fraflytning, herunder udgifter i forbindelse med det  

 lejedes kontraktmæssige istandsættelse, idet det ikke har været hensigten, at  

 afdelingerne i forbindelse med overgangen fra kapitaltilskudslejligheder til  

 udlejning på normale vilkår skulle have sikkerhed for tab, som der ellers  

 ikke ville have været sikkerhed for.
 Indbetalingen til kommunen kan ske af dispositionsfonden (konto 803 på  

 selskabets balance).
 Det indskud, der modtages fra boligtageren, indgår i afdelingens balance  

 under konto 414.3. (ekstra indskud for lejligheder med kapitaltilskud).
 Erhvervelse, afhændelse, forandring og  

 pantsætning af fast ejendom.
19. Erhvervelse af fast ejendom 19.1. Oprettelse af ny afdeling - Skøde Ved erhvervelse af såvel ubebyggede som bebyggede ejendomme skal etableres  

 en ny selvstændig afdeling, der skal have skøde på ejendommen, jfr.  

 cirkulærets pkt. 1.2. og 3.2. Sker erhvervelsen til regulering af bestående  

 afdelingers ejerforhold, skal der dog ikke oprettes en ny afdeling.
Der skal således allerede på erhvervelsestidspunktet oprettes en ny  

 afdeling, der får skøde på ejendommen.
En ny afdeling bør i øvrigt ikke  

 erhverve større areal, end at den planlagte bebyggelse kan opføres som et  

 enkelt, samlet byggeforetagende, dog eventuelt som successivt opførte  

 byggeafsnit.
Der er i princippet intet til hinder for, at et boligselskab erhverver  

 bebyggede ejendomme med henblik på beboelse, men også disse skal som nævnt  

 organiseres som selvstændige afdelinger.
Erhvervelsen bevirker ikke, at  

 lejere, hvis lejeaftale er indgået før boligselskabets erhvervelse af  

 ejendommen, får ændret principperne for lejefastsættelsen, jfr. § 4, stk. 2,  

 nr. 1, i lov om midlertidig regulering af boligforholdene.
Først efterhånden  

 som lejlighederne genudlejes efter boligselskabets erhvervelse af sådanne  

 ejendomme, får disse lejemål karakter af egentlige almennyttige lejligheder  

 og således, at de herefter omfattes af de særlige regler om lejefastsættelse  

 m.v. i lov om boligbyggeri.
En sådan afdeling må ikke genudlejes efter  

 reglerne om privat udlejningsbyggeri.
 Selskabets erhvervelse af ejendomme med henblik på opførelse eller  

 indretning af administrationslokaler indebærer ikke krav om oprettelse af ny  

 afdeling.
 Revisor skal efter revisionsinstruksen påse, at der er etableret  

 selvstændige afdelinger efter de herom gældende regler.
Bestemmelserne om, at den enkelte afdeling skal have skøde på ejendommen,  

 er ikke blevet efterlevet i alle tilfælde.
Således er i nogle tilfælde såvel  

 ubebyggede som bebyggede ejendomme tilskødet selskabet og ikke de enkelte  

 afdelinger.
I andre tilfælde tilskødes ejendomme først den enkelte afdeling i  

 takt med bebyggelsen.
Kommunalbestyrelsen må derfor have opmærksomheden  

 henledt på, at selskaberne ved fremtidige erhvervelser overholder de gældende  

 bestemmelser, at allerede bebyggede ejendomme, der tilhører selskabet, tilskødes de  

 pågældende afdelinger, og at ubebyggede ejendomme, der tilhører selskabet, tilskødes de pågældende  

 afdelinger, senest umiddelbart efter at der er meddelt tilsagn til nye  

 byggeprojekter (skema 1-tidspunktet).
 Boligstyrelsen er bekendt med, at overdragelse af fast ejendom fra een  

 organisatorisk enhed under et almennyttigt boligselskab til en anden, f.eks.  

 fra selskabet til en afdeling, er sket stempelfrit under hensyn til  

 overdragelsens formelle karakter.
19.2. Garantitilsagn - Kommunal godkendelse Boligselskabernes (afdelingernes) erhvervelse af fast ejendom kunne  

 tidligere i alle tilfælde ske uden tilsynsmyndighedernes godkendelse og uden  

 særlig sikkerhedsstillelse.
I forbindelse med ansøgning om ydelse af offentlig støtte til opførelse af  

 byggeri er grundkøbesummens størrelse dog altid indgået i kommunens  

 almindelige bedømmelse af støtteansøgningen.
Har boligselskabet købt arealet  

 af kommunen, foretager boligstyrelsen en særskilt vurdering af  

 grundkøbesummens størrelse og købsvilkårene.
Denne vurdering har imidlertid  

 kun relation til den økonomiske behandling og bedømmelse af ansøgningen om  

 offentlig støtte og indebærer ikke en offentlig godkendelse af selve  

 erhvervelsen.
19.2.1. Garantitilsagn Ved en ændring af lov om boligbyggeri, (lov nr. 206 af 18/5 1982), der  

 trådte i kraft den 27/5 1982, indførtes en begrænsning i boligselskabernes  

 hidtidige frie adgang til ejendomserhvervelse.
Selskaberne (afdelingerne) kan  

 herefter kun optage lån til (hel eller delvis) finansiering af grundkøb med  

 henblik på senere bebyggelse, såfremt der foreligger tilsagn om garanti fra  

 en kommune eller anden lige så sikker garanti, f.eks. fra bank, sparekasse  

 eller forsikringsselskab, således at erhvervelsen ikke kan påføre selskabet  

 eller dets boligtagere tab (lovens § 3, stk. 6, 1. punktum).
I det omfang, garantien tilvejebringes mod pantesikkerhed i den erhvervede  

 grund, må långiver i tilfælde af misligholdelse alene kunne søge sig  

 fyldestgjort i den købte grund, dvs. uden personlig hæftelse for afdelingen  

 eller selskabet.
Herudover må långiver erklære at ville respektere  

 boligstyrelsens afgørelse med hensyn til, hvilken anskaffelsessum der vil  

 kunne lægges til grund for tilsagn om støtte i henhold til reglerne i lov om  

 boligbyggeri i forbindelse med ejendommens bebyggelse med almennyttigt  

 boligbyggeri.
Långiver vil derfor ikke kunne gøre krav gældende i henhold til  

 grundkreditaftalen og i henhold til det til sikkerhed stillede pantebrev  

 (f.eks. ejer- eller sælgerpantebrev) mod den pågældende afdeling eller  

 selskabet ud over beløb, der under anskaffelsessummen kan medtages som  

 grundkøbesum.
Långiver vil således ikke kunne gøre krav herudover gældende,  

 som kan overvæltes på kommende boligtagere i bebyggelsen.
 Det betragtes ikke herudover som tilstrækkelig garanti, at enkeltpersoner  

 eller firmaer, herunder entreprenører, stiller kaution eller påtager sig  

 anden form for garanti.
 Hensigten hermed er at undgå, at tab som følge af, at en byggegrund er  

 købt for dyrt og/eller ikke kan bebygges på det påregnede tidspunkt, kan  

 berøre selskabet eller dets øvrige afdelinger økonomisk.
En ny afdeling stiftes uden egenkapital, og erhvervelse af fast ejendom må  

 derfor altid ske ved »ekstern« eller »intern«  

 lånefinansiering.
Ved »ekstern« lånefinansiering optager afdelingen  

 (eller eventuelt selskabet med henblik på videreudlån til afdelingen) lån i  

 bank, sparekasse m.v., og ved »intern« lånefinansiering yder  

 selskabet/forretningsførerselskabet lån til afdelingen af midler fra  

 selskabets dispositionsfond, selskabets øvrige egenkapital eller af andre  

 afdelingers midler, herunder byggefondens midler, som  

 selskabet/forretningsførerselskabet har i forvaltning, og som der kan  

 disponeres over efter reglerne om udlån af afdelingers midler, jfr.  

 cirkulærets pkt. 4.
Når en ejendom erhverves med henblik på senere bebyggelse, kræves  

 garantitilsagn, såfremt erhvervelsen sker ved »ekstern«  

 lånefinansiering; men ikke hvis erhvervelsen alene finansieres ved lån af  

 midler, selskabet kan disponere over til dette formål.
Er der allerede  

 meddelt tilsagn om støtte i henhold til loven, vil finansiering via  

 sædvanlige byggelån i bank, sparekasse m.v. eller lån fra Boligselskabernes  

 Landsbyggefond dog kunne ske uden garantitilsagn.
 Erhvervelse af ejendomme, der ikke sker med henblik på senere bebyggelse,  

 f.eks. skelreguleringer, medfører ikke krav om garantitilsagn.
19.2.2. Kommunal godkendelse Ved en lovændring i 1984 (lov nr. 283 af 6/6 1984 om ændring af lov om  

 boligbyggeri) blev der indført den skærpelse, at erhvervelse af ejendomme,  

 der ikke udelukkende finansieres ved optagelse af lån (»ekstern«  

 lånefinansiering), kun kan ske med kommunalbestyrelsens godkendelse.
Hvis  

 kommunalbestyrelsen ikke kan godkende erhvervelsen, skal der gives selskabet  

 meddelelse herom senest 6 uger fra modtagelsen af selskabets ansøgning.  

 Bestemmelsen trådte i kraft den 15/6 1984.
 Der henvises til lovens § 3, stk. 6, 2. og 3. punktum, og bekendtgørelsens  

 § 32, nr. 2.
 Baggrunden for bestemmelsen er især den risiko for egenkapitalen, som en  

 ejendomserhvervelse, der ikke er tilstrækkeligt koordineret med den kommunale  

 planlægning, eller som omfatter erhvervelse af bebyggede ejendomme, vil kunne  

 indebære.
 Kravet om kommunal godkendelse omfatter således de situationer, hvor  

 erhvervelse af ejendomme finansieres helt eller delvis ved »intern«  

 lånefinansiering, dvs. ved lån af dispositionsfondsmidler, afdelingsmidler  

 m.v., jfr. pkt. 19.2.1.
Ansøgning om godkendelse indsendes til kommunalbestyrelsen i den kommune,  

 hvor ejendommen er beliggende.
Som nævnt er der en svarfrist på 6 uger, da  

 selskaberne, når ejendomme søges erhvervet i konkurrence med andre, kan have  

 en betydelig interesse i hurtigt at blive bekendt med kommunalbestyrelsens  

 stilling.
Overskrides fristen, kan ejendommen erhverves uden at afvente  

 kommunalbestyrelsens godkendelse.
 Kommunalbestyrelsens afgørelse kan ikke indbringes for højere  

 administrativ myndighed, dvs. at afgørelsen ikke kan indbringes for  

 boligstyrelsen.
 19.2.3. Oversigt over, i hvilke tilfælde der til ejendomserhvervelse  

 kræves garantitilsagn og/eller kommunal godkendelse efter lovens § 3, stk. 6:
 Ved lånefinansiering forstås her »ekstern« lånefinansiering,  

 dvs. at afdelingen - eller eventuelt selskabet - optager lån i bank,  

 sparekasse m.v., jfr. nærmere pkt. 19.2.1.
19.3. Pantsætning ved ejendomserhvervelse Udstedelse af pantebreve i forbindelse med ejendomserhvervelse kræver ikke  

 særskilt godkendelse fra boligstyrelsen, jfr. cirkulærets pkt. 22 om  

 pantsætning af fast ejendom.
20. Afhændelse af fast ejendom 20.1. Boligstyrelsens samtykke Afhændelse af fast ejendom kan efter lovens § 3, stk. 5, 1. punktum, kun  

 ske med boligministerens (boligstyrelsens) samtykke, se dog pkt. 20.3.
 Også afhændelser inden for det enkelte selskab, f.eks. fra een afdeling  

 til en anden eller fra selskabet til en afdeling, er omfattet af kravet om  

 boligstyrelsens samtykke.
Ejendommen skal søges afhændet til en sum, der svarer til værdien i handel  

 og vandel.
Hvis det efter de konkrete omstændigheder tilsigtes, at  

 afhændelsen skal ske uden tab for selskabet, f.eks. ved afhændelse af en  

 institution til kommunen, bør man i øvrigt sikre sig, at salgssummen også  

 dækker eventuelle byggefondsindeståender i afdelingen.
20.2. Ansøgning Ansøgningen skal mindst indeholde oplysning om 1. ejendommens matr.nr., beliggenhed, areal og seneste  

 offentlige vurdering, 2. ejendommen er ubebygget eller bebygget, idet der i  

 sidstnævnte fald må gives nærmere oplysninger om bebyggelsens art, omfang og  

 vedligeholdelsesstand samt om udlejningsforhold, jfr. i øvrigt nedenfor, 3. ejendommens prioriteringsforhold, herunder særligt  

 om der i ejendommen indestår statslån og/eller statsgaranterede lån.
I  

 bekræftende fald må oplyses, om ejendommens værdi er medtaget i den for  

 statsstøttens beregning afgørende anskaffelsessum, 4. årsagerne til den påtænkte afhændelse, 5. salgssummen og de øvrige vilkår for afhændelsen,  

 idet ansøgningen vedlægges kopi af slutseddel eller skøde (betinget af  

 boligstyrelsens samtykke) - eventuelt udkast hertil - og tingbogsattest, og 6. om der på ejendommen hviler særlige deklarationer  

 af betydning for den påtænkte afhændelse, eller om der er særlige problemer i  

 øvrigt.
 Det bemærkes, at der som hovedregel ikke meddeles samtykke til afhændelse  

 af almennyttige beboelsesejendomme.
Ansøgningen indsendes til boligstyrelsen gennem kommunalbestyrelsen, der  

 ved fremsendelsen til styrelsen skal udtale sig om ansøgningen, herunder om  

 værdien af den pågældende ejendom er medtaget i den anskaffelsessum, der i  

 sin tid blev lagt til grund for statsstøttens beregning.
Endvidere skal  

 oplyses, om kommunalbestyrelsen uanset afhændelsen vedstår sin regaranti for  

 indestående statslån eller statsgaranterede lån.
Det er i øvrigt et ufravigeligt krav, at nettoprovenuet ved hel eller  

 delvis afhændelse af ejendomme, der er opført med statsstøtte indbetales som  

 et ekstraordinært afdrag på indestående statslån, statsgaranterede lån eller  

 foranstående lån.
Dette gælder, uanset om ejendommen siden opførelsen måtte  

 være steget i værdi.
Herved sikres, at ejendommen ikke er overfinansieret.  

 Ved nettoprovenu forstås salgssummen med fradrag af omkostninger i  

 forbindelse med afhændelsen, f.eks. advokatomkostninger, etablering af hegn.
 Herudover reguleres eventuel rentesikring/rentebidrag og afdragsbidrag.
 Der henvises i øvrigt til bekendtgørelsens § 38.
20.3. Ekspropriation Afståelse af areal ved ekspropriation kræver ikke boligministeriets  

 samtykke.
Indestår der statslån eller statsgaranterede lån i det pågældende  

 areal, og skal der indhentes tilladelse fra panthaverne m.v. til udbetaling  

 af erstatningen, træffer Kongeriget Danmarks Hypotekbank og Finansforvaltning  

 på boligministerens vegne bestemmelse om, hvorvidt og i hvilket omfang den  

 tilkendte eller aftalte ekspropriationserstatning kan tillades udbetalt til  

 afdelingen eller selskabet, eller om den vil være at indbetale som et  

 ekstraordinært afdrag på indestående statslån, statsgaranterede lån eller  

 foranstående lån.
Tilsvarende regler gælder ved udbetaling af erstatning i  

 forbindelse med tvangsmæssige pålæg af servitutter.
 Hypotekbankens afgørelse kan indbringes for boligministeren  

 (boligstyrelsen). Der henvises til bekendtgørelsens § 37, stk. 3 og 4.
21. Væsentlig forandring af fast ejendom.
Tillægslån 21.1. Generelt Væsentlig forandring af ejendomme, der tilhører almennyttige  

 boligselskaber, kan efter lovens § 3, stk. 5, kun ske med boligministerens  

 (boligstyrelsens) samtykke, jfr. dog nedenfor om hypotekbankens,  

 kommunalbestyrelsens og amtsrådets bemyndigelse.
Bestemmelsen omfatter også  

 ejendomme, der er opført uden statsstøtte.
Ved afgørelsen af, om der foreligger en væsentlig forandring, lægges bl.a.  

 vægt på om antallet af beboelseslejligheder ændres, om antallet eller fordelingen af rum i de enkelte beboelseslejligheder  

 ændres, om finansieringen kan ske uden optagelse af lån i ejendommen, eller om forandringen kan ske uden boligafgiftsforhøjelser, bortset fra helt  

 ubetydelige forhøjelser.
21.2. Hypotekbankens samtykke.
Tillægslån 21.2.1. Forhåndsgodkendelse Kongeriget Danmarks Hypotekbank og Finansforvaltning er efter  

 bekendtgørelsens § 37, stk. 2, bemyndiget til på boligministerens vegne at  

 meddele samtykke til gennemførelse af forandringer af en ejendom og afgøre  

 spørgsmål om udgifternes finansiering, herunder meddele samtykke til, at  

 statslån eller statsgaranterede lån rykker tilbage for foranstående lån eller  

 tillægslån, jfr. dog pkt. 21.3. og 21.5.
 Hypotekbankens afgørelse kan indbringes for boligministeren  

 (boligstyrelsen) efter bekendtgørelsens § 37, stk. 4.
Ansøgning skal indsendes til hypotekbanken forinden arbejderne påbegyndes.  

 Der vil i almindelighed kunne forventes godkendt arbejder, til hvis  

 gennemførelse der ved nybyggeri eller ombygninger ville kunne ydes  

 statsstøtte.
Herudover vil der i almindelighed kunne forventes godkendt  

 energibesparende arbejder, som en registreret energikonsulent har stillet  

 forslag om i en varmesynsrapport for ejendommen.
Yderligere vil arbejder i  

 forbindelse med en ændring af ejendommens varmeforsyning, der er i  

 overensstemmelse med en kommunal varmeforsyningsplan, en godkendt delplan  

 eller et godkendt varmeforsyningsprojekt, jfr. lov om varmeforsyning, kunne  

 forventes godkendt.
 For at reducere omkostningerne ved installering, forbedring eller  

 udskiftning af centralvarme- og varmtvandsinstallation og for at opnå den  

 bedst mulige varmeøkonomi i ejendommen vil det normalt være et vilkår, at  

 ejendommen opfylder, eller i forbindelse med ovenfor nævnte arbejder kommer  

 til at opfylde, de krav til varmeisolering, der stilles ved nybyggeri.
21.2.2. Tillægslån Hypotekbanken kan som nævnt afgøre spørgsmål om udgifternes finansiering  

 og kan herunder meddele samtykke til, at finansieringen sker ved optagelse af  

 lån med pant i ejendommen, jfr. cirkulærets pkt. 22.2.
Som udgangspunkt vil alene blive givet samtykke til optagelse af  

 tillægslån - og til at statslån/statsgaranterede lån rykker for sådanne lån -  

 i forbindelse med forbedringsarbejder, herunder energibesparende  

 foranstaltninger, men hypotekbanken kan efter en konkret vurdering tillade  

 tillægslån - og rykning - til finansiering af andre arbejder, f.eks. større  

 opretningsarbejder.
Hypotekbanken kan ved afgørelsen bl.a. lægge vægt på, om  

 Boligselskabernes Landsbyggefond yder tilskud til opretningsarbejderne.
 Tilladelse til optagelse af tillægslån vil - uanset om lånet skal have  

 pantesikkerhed forud for eller efter statslånet eller det statsgaranterede  

 lån - kun blive bevilget inden for samme lånegrænse af den godkendte udgift  

 ved forbedringen (efter fradrag af eventuelle tilskud f.eks. fra  

 Boligselskabernes Landsbyggefond) som den, der gjaldt ved ydelse af  

 statslånet eller det statsgaranterede lån og i øvrigt under iagttagelse af de  

 almindelige regler i realkreditlovgivningen.
 Overstiger tillægslånet denne »lånegrænse«, må lånet nedbringes  

 eller det overskydende beløb betales som ekstraordinært afdrag på statslånet  

 eller det statsgaranterede lån.
 Det forudsættes endvidere, at kommunalbestyrelsen overfor hypotekbanken  

 erklærer, at der er balance mellem udgifter og indtægter, at der ikke er  

 opsamlede underskud på balancen, og at den pågældende afdeling i øvrigt er  

 økonomisk velfunderet.
 21.2.3. Efterfølgende godkendelse af tilslutning til naturgasnet eller  

 kraftvarmeværk m.v.
Indhentning af hypotekbankens forhåndsgodkendelse - og af  

 kommunalbestyrelsens anbefaling - kan i visse tilfælde gøre det vanskeligt  

 for et boligselskab at få arbejder i forbindelse med tilslutning til  

 naturgasnettet eller kraftvarmeværker m.v. udført, inden den hidtidige  

 energiforsyning ophører i overensstemmelse med varmeplanlægningen.
Sådanne  

 tilslutningsarbejder, hvis udførelse på grund af muligheden for -  

 længerevarende - afbrydelse af den hidtidige energiforsyning ikke kan afvente  

 et forhåndssamtykke, kan derfor udføres og finansieres på de betingelser, der  

 er nævnt nedenfor, således at der blot efterfølgende skal indsendes ansøgning  

 om samtykke.
Dette indebærer samtidig, at et boligselskab i forbindelse med  

 finansieringen af disse arbejder kan udstede og lade tinglyse pantebreve uden  

 på forhånd at indhente boligministerens (hypotekbankens) samtykke hertil.
 Dette efterfølgende samtykke kan påregnes meddelt, såfremt følgende vilkår  

 er opfyldt:
1. Kommunalbestyrelsen attesterer, at udgiften i henhold til det specificerede byggeregnskab er rimelig og  

 afholdt, at arbejderne er i overensstemmelse med varmeplanlægningen, at den har godkendt eventuelt nødvendige boligafgiftsforhøjelser, samt at den, hvis forbedringen finansieres med lån, der skal have pant forud  

 for statslån eller statsgaranterede lån, vedstår sine garanti- eller  

 regarantiforpligtelser uanset tilbagerykningen.
2. Det dokumenteres, at de eventuelt optagne  

 pantesikrede låns nettoprovenu ikke i relation til den attesterede  

 byggeudgift efter fradrag af eventuelle tilskud, f.eks. fra Boligselskabernes  

 Landsbyggefond, overstiger den lånegrænse, som i sin tid gjaldt ved ydelsen  

 af statslån eller statsgaranterede lån, eller at et eventuelt overskydende  

 nettoprovenu er indbetalt som et ekstraordinært afdrag på statslånet, det  

 statsgaranterede lån eller de foranstående lån.
Ved nettoprovenuberegningen  

 fradrages indskud i vedkommende realkreditinstitut og et eventuelt kurstab,  

 mens udgiften til kurtage etc. henføres til byggeregnskabet.
 3. Det dokumenteres, at lånevilkårene for de eventuelt  

 optagne lån ikke er ringere end de almindelige vilkår for  

 realkreditinstitutternes lån til sådanne formål.
 Opmærksomheden henledes på, at byggearbejder af den her omhandlede  

 karakter ikke kan finansieres ved optagelse af indekslån.
 Er der tvivl om, hvorvidt de ovenfor nævnte vilkår vil kunne opfyldes,  

 skal der altid indsendes ansøgning om forhåndssamtykke.
Baggrunden herfor er, at virkningen af, at en ansøgning om efterfølgende  

 samtykke eventuelt ikke imødekommes, ubetinget vil være, at  

 underfinansieringen skal afvikles over en 5-årig periode ved en forhøjelse af  

 huslejen.
Under særlige omstændigheder vil afviklingsperioden imidlertid  

 kunne udstrækkes over en længere årrække, dog højst 10 år.
 Det bemærkes, at det forhold, at boligselskabet burde have indhentet  

 forudgående samtykke, eller at en ansøgning om efterfølgende godkendelse ikke  

 imødekommes, efter boligstyrelsens opfattelse ikke berører pantebrevets  

 gyldighed eller indebærer, at det må slettes af tingbogen.
21.3. Boligstyrelsens samtykke Boligministerens (boligstyrelsens) samtykke er nødvendigt til følgende  

 forandringer:
 1. Forandringer, der fratager lejligheden dens  

 karakter af almindelig bolig.
 2. Nedlæggelse af beboelseslejligheder og  

 enkeltværelser til beboelse med henblik på anden anvendelse, jfr. dog pkt.  

 21.4.
 3. Sammenlægning af beboelseslejligheder.
 4. Opdeling af store beboelseslejligheder i flere  

 mindre lejligheder.
Nedlæggelse af beboelseslejligheder og enkeltværelser til beboelse kan kun  

 forventes godkendt, når ganske særlige forhold taler derfor og som hovedregel  

 kun med henblik på formål, der tjener til opfyldelse af et påtrængende behov  

 hos ejendommens beboere, der ikke (for tiden) kan opfyldes på anden måde,  

 f.eks. indretning af ejendomskontor eller almen lægepraksis.
Godkendelsen  

 gøres som oftest tidsbegrænset. (Iøvrigt bemærkes, at en boligtager ikke uden  

 selskabets samtykke må bruge det lejede til andet formål end aftalt, og at  

 selskabet kan hæve lejeaftalen, når benyttelsen går ud over det aftalte, og  

 boligtageren ikke trods selskabets indsigelse er ophørt hermed.
Spørgsmålet  

 om, hvorvidt et beboelseslejemål tillige kan anvendes til delvis  

 erhvervsudøvelse, afhænger således af lejekontrakten, idet man dog vedrørende  

 brugsrettens afgrænsning må henvise til domspraksis.
Eventuel uenighed herom  

 vil skulle indbringes for domstolene).
Opdeling af store, ledige beboelseslejligheder i flere mindre lejligheder  

 kan som udgangspunkt forventes godkendt, såfremt det dokumenteres eller  

 sandsynliggøres, at finansieringen af ombygningsudgifterne må antages at  

 ville belaste afdelingens lejeniveau mindre, end afvikling af forventede  

 driftsunderskud som følge af udlejningsvanskeligheder ellers ville gøre.
For  

 så vidt angår mulighederne for offentlig støtte henvises til lovens §§ 54 a  

 og 54 b.
21.4. Ansøgning Ansøgning til Kongeriget Danmarks Hypotekbank og  

 Finansforvaltning/boligstyrelsen indsendes gennem kommunalbestyrelsen, idet  

 de fornødne oplysninger vedlægges, herunder oplysninger om udgifterne ved  

 arbejdets udførelse og om finansieringen.
 Det vil være en forudsætning for at kunne finansiere forbedringer ved  

 optagelse af lån, der skal have pant forud for statslån eller  

 statsgaranterede lån, at også kommunalbestyrelsen vedstår sin regaranti  

 uanset rykningen, jfr. iøvrigt cirkulærets pkt. 21.2.1., sidste afsnit.
 Kommunalbestyrelsens anbefaling forudsættes i øvrigt at indebære, at  

 kommunalbestyrelsen finder, at der ikke er betænkeligheder af teknisk  

 beskaffenhed, og at udgifterne ved forandringen er rimelige.  

 Hypotekbanken/boligstyrelsen foretager således ikke en teknisk/økonomisk  

 vurdering af forandringerne og disses bekostning.
21.5. Kommunalbestyrelsens eller amtsrådets samtykke Kommunalbestyrelsen kan uden samtykke fra boligstyrelsen eller  

 hypotekbanken - men efter aftale med boligselskabet - tillade  

 beboelseslejligheder nedlagt med henblik på indretning af de institutioner og  

 boliger, der er omhandlet i kapitel 16 i lov om social bistand, nemlig Kommunalbestyrelsen kan endvidere tillade nedlæggelse af  

 beboelseslejligheder med henblik på indretning af Amtsrådet kan - ligeledes uden samtykke fra boligstyrelsen eller  

 hypotekbanken - efter aftale med et boligselskab tillade nedlæggelse af  

 beboelseslejligheder med henblik på tilvejebringelse af de institutioner og  

 boliger, der er omhandlet i kapitel 17 i lov om social bistand, nemlig Der henvises til de nærmere regler herom, herunder reglerne om  

 kommunalbestyrelsens (amtsrådets) indberetning til Boligselskabernes  

 Landsbyggefond og til hypotekbanken og om helt eller delvis bortfald af ydet  

 offentlig støtte til de pågældende lejligheder i lovens §§ 84-86,  

 boligministeriets cirkulære af 1/9 1976 om støtte til lette kollektivboliger  

 m.v., specielt punkterne 7 og 8, samt boligstyrelsens cirkulære af 30/3 1982  

 om offentlig støtte til lette kollektivboliger, finansieret med indekslån,  

 specielt punkterne 11 og 20. Amtsrådet skal underrette kommunalbestyrelsen om  

 nedlæggelse af beboelseslejligheder.
Kommunalbestyrelsen (amtsrådet) skal  

 endvidere underrette det långivende realkreditinstitut for såvidt angår  

 byggerier finansieret med indekslån, hvortil staten betaler rentebidrag og  

 eventuelt afdragsbidrag.
Meddelelsen til realkreditinstituttet skal ledsages  

 af oplysninger om bebyggelsens boligareal samt arealet af de lejligheder, der  

 udgår, således at realkreditinstituttet bliver i stand til at beregne det  

 rentebidrag, der svarer til de udgåede lejligheder, og som ikke længere skal  

 betales af staten.
 Man skal henlede opmærksomheden på, at ovennævnte bestemmelser ikke  

 indebærer en særlig adgang til opsigelse/ophævelse af eksisterende lejemål.
Herudover kan kommunalbestyrelsen for at imødegå væsentlige  

 udlejningsvanskeligheder efter § 1, stk. 3, i lov om midlertidig offentlig  

 støtte til almennyttigt boligbyggeri og statsstøttede kollegier  

 (lovbekendtgørelse nr. 480 af 16/8 1982) tillade, at de gældende regler for  

 udlejning af lejligheder midlertidigt fraviges.
Kommunalbestyrelsen vil  

 således eksempelvis kunne tillade midlertidig nedlæggelse af  

 beboelseslejligheder med henblik på udleje som enkeltværelser eller til andet  

 formål end beboelse.
Sådan tilladelse bør indberettes til boligstyrelsen,  

 jfr. iøvrigt organisationscirkulærets pkt. 21.
Det bemærkes, at realkreditlån, der hviler på den almennyttige bebyggelse  

 som helhed, forfalder delvis til indfrielse, hvis ovennævnte nedlæggelse af  

 beboelseslejligheder sker inden 2 år efter lånets udbetaling og omfatter mere  

 end 5 pct. af den almennyttige beboelsesbebyggelses bruttoetageareal.
Den del  

 af ejendommen, der efter nedlæggelse af beboelseslejligheder er overgået til  

 anden anvendelse, vil herefter kunne belånes efter de låneregler, der gælder  

 for det nye formål.
 Man skal endvidere gøre opmærksom på, at kvoten for almennyttigt byggeri  

 ikke senere kan forhøjes som følge af, at lejlighederne ikke længere benyttes  

 til deres oprindelige formål.
Kommunalbestyrelsen kan herudover på boligministerens vegne meddele  

 samtykke til ændring af den enkelte lejligheds rumfordeling, dvs. opsættelse  

 eller nedtagelse af skillevægge i den enkelte lejlighed. Ændres antallet af  

 beboelseslejligheder, skal boligstyrelsens samtykke som ovenfor nævnt  

 indhentes.
Der må kun tillades en permanent ændring af lejlighedens  

 rumfordeling, hvor særlige forhold taler derfor, eksempelvis hvor  

 uhensigtsmæssig indretning af meget små lejligheder medfører  

 udlejningsvanskeligheder.
Baggrunden herfor er, at det er en forudsætning for  

 at yde støtte til nyt almennyttigt byggeri, at der iagttages særlige regler  

 om forholdet mellem lejlighedens areal og antallet af beboelsesrum, ligesom  

 det skal tilstræbes, at den enkelte bebyggelse består af lejligheder, der med  

 hensyn til størrelse tilgodeser behovet hos såvel enlige som familier med  

 børn.
21.6. Boligafgiftsforhøjelse Kommunalbestyrelsen skal fortsat efter bekendtgørelsens § 29 godkende  

 eventuelle boligafgiftsforhøjelser i forbindelse med udførte forbedringer,  

 ombygninger og udbedringer af byggeskader.
Kommunalbestyrelsen træffer den  

 endelige administrative afgørelse.
 Der vil ikke kunne forventes tilladt forbedringer, der vil medfører en  

 forhøjelse af boligafgiften, som efter kommunalbestyrelsens skøn vil gøre det  

 vanskeligt for de familier, som efter deres økonomiske og personlige forhold  

 har behov for boligerne, at udrede boligafgiften.
21.7. Beboerdemokrati Om afdelingsbestyrelsens og afdelingsmødets beføjelser til at beslutte, at  

 der i afdelingen skal udføres rimelige moderniseringsarbejder eller  

 kollektive anlæg, henvises til organisationscirkulærets pkt. 6.
22. Pantsætning af fast ejendom 22.1. Uden samtykke Pantsætning kan efter lovens § 3, stk. 5, 2. punktum, ske, uden samtykke i  

 forbindelse med:
 1. Ejendomserhvervelse.
 2. Optagelse af byggelån.
 3. Endelig prioritering af nyopførte ejendomme.
 4. Endelig prioritering af ejendomme, der er udbedret  

 med støtte efter lovens § 54, dvs. lån der optages i forbindelse med  

 bygningsskader, såfremt kommunalbestyrelsen har forsynet pantebrevet med en  

 påtegning herom.
 5. Endelig prioritering af ejendomme, der er ombygget  

 eller forbedret efter lov om sanering eller lov om byfornyelse og  

 boligforbedring, såfremt kommunalbestyrelsen har forsynet pantebrevet med en  

 påtegning herom.
 6. Pantebreve til Boligselskabernes Landsbyggefond.
 For så vidt angår betingelserne for at optage lån i forbindelse med  

 erhvervelse af ejendomme henvises i øvrigt til cirkulærets pkt. 19 om  

 erhvervelse af fast ejendom.
 Pantsætning, der sker efter § 4 i lov om midlertidig offentlig støtte til  

 almennyttigt boligbyggeri og statsstøttede kollegier, jfr. lovbekendtgørelse  

 nr. 480 af 16/8 1982, kræver ikke særskilt godkendelse.
22.2. Boligstyrelsens eller hypotekbankens samtykke Udstedelse af pantebreve i almennyttige boligselskabers ejendomme kræver -  

 bortset fra de tilfælde, der er nævnt under pkt. 22.1. - boligministerens  

 (boligstyrelsens) samtykke (lovens § 3, stk. 5, 2. punktum).
 Tilladelse til pantsætning til sikkerhed for lån optaget i forbindelse med  

 gennemførelse af forandringer af en ejendom meddeles dog - bortset fra de i  

 pkt. 21.3. særligt opregnede tilfælde på boligministerens vegne af Kongeriget  

 Danmarks Hypotekbank og Finansforvaltning efter bekendtgørelsens § 37, stk.  

 2.
 Hypotekbankens afgørelse kan indbringes for boligministeren  

 (boligstyrelsen) efter bekendtgørelsens § 37, stk. 4.
 Såfremt sikkerheden ønskes stillet i form af et ejerpantebrev, vil en  

 eventuel tilladelse bl.a. blive gjort betinget af, at ejerpantebrevet  

 forsynes med en påtegning om, at det, når det pågældende lån er  

 tilbagebetalt, enten aflyses, eller kun overdrages eller på ny stilles som  

 sikkerhed med boligstyrelsens/hypotekbankens samtykke.
23. Den enkelte boligtagers adgang til at foretage  

 ændringer af det lejede og om godtgørelse for forbedringer ved fraflytning 23.1. Samtykke Boligtageren må ikke foretage ændringer i boligen uden selskabets  

 skriftlige samtykke, bortset fra de tilfælde, hvor lejelovgivningen  

 indeholder særlig hjemmel til ændringen, jfr. herunder pkt. 8 i cirkulære af  

 4/12 1979 om lejeloven.
Der henvises iøvrigt til cirkulærets pkt. 23.3.
 Selskabet må drage omsorg for at indhente eventuelt fornødent samtykke fra  

 boligstyrelsen/hypotekbanken, jfr. pkt. 21.
 Hvor ændringer måtte kræve tilladelse fra andre myndigheder, herunder  

 bygningsmyndighederne, indhentes denne af selskabet, som da kan beregne sig  

 et honorar til dækning af eventuelle udgifter ved udarbejdelsen af  

 ansøgningsmateriale.
 Har en boligtager foretaget ændringer i boligen uden fornøden samtykke,  

 kan selskabet foretage retablering på boligtagerens bekostning.
23.2. Retableringspligt.
Forhøjelse af beboerindskud Selskabet må i forbindelse med sit samtykke til ændringen tage stilling  

 til, hvorvidt der skal stilles krav om retablering ved fraflytning.
Har  

 selskabet meddelt samtykke uden at tage forbehold om retablering, kan der  

 ikke senere stilles krav herom.
Stilles der krav om retablering, bør der, hvor det erlagte beboerindskud  

 ikke har den fornødne størrelse, kræves indskudsforhøjelse svarende til den  

 påregnelige udgift ved retableringen, jfr. konto 414.4. på  

 afdelingsregnskabet, eller anden form for garantistillelse.
En sådan  

 indskudsforhøjelse skal - i modsætning til forhøjelse ved genudlejning - ikke  

 godkendes af kommunalbestyrelsen.
 Hvor der til malede bygningsdele og inventar vælges andre farver end de  

 oprindelige, betragtes dette ikke som en ændring, der kan kræves retableret,  

 under forudsætning af, at helhedsindtrykket er pænt og uden særligt atypisk  

 farvevalg, og at arbejdet er udført håndværksmæssigt forsvarligt.
Krav om retablering vil ofte kunne fratage boligtageren lysten til at  

 foretage ændringer, herunder forbedringer, af boligen.
Der bør derfor i  

 selskaberne stiles mod, at der i forbindelse med rimelige ændringer, herunder  

 især mindre indgribende ændringer, ikke stilles krav om retablering.
23.3. Retningslinier i det enkelte boligselskab Der bør i det enkelte boligselskab for hver afdeling udarbejdes  

 retningslinier for, hvilke ændringer der vil kunne udføres i boligerne - i  

 forbindelse hermed bestemmes, hvornår indhentning af særskilt tilladelse fra  

 selskabet i de enkelte tilfælde er ufornøden - og om der vil blive stillet  

 krav om retablering og depositum.
Det må dog altid være en betingelse, at  

 arbejderne er udført håndværksmæssigt forsvarligt og er generelt anvendelige  

 også for senere boligtagere. Ændringer må endvidere ikke fratage lejligheden  

 dens karakter af almindelig bolig.
23.4. Boligafgiftsforhøjelse ved genudlejning Har ændringen karakter af en forbedring, kan boligafgiften forhøjes ved  

 genudlejning med et beløb, der modsvarer forøgelsen af det lejedes værdi på  

 dette tidspunkt, jfr. pkt. 17 om lejefastsættelsen.
23.5. Godtgørelse for forbedringer 23.5.1. Aftale Ønsker boligtageren at forbedre det lejede for et beløb, der overstiger  

 eet års leje på forbedringstidspunktet, kan boligtageren og boligselskabet  

 aftale, at der ved boligtagerens fraflytning ydes denne en godtgørelse, jfr.  

 lejelovens § 63, der også omfatter almennyttige boligselskaber.
Bestemmelsen er indsat for at tilskynde boligtagere til selv at bekoste  

 forbedringer, men boligselskabet er, som det fremgår, ikke forpligtet til at  

 indgå en sådan aftale.
Afgørelsen heraf må bl.a. bero på en vurdering af  

 forbedringens karakter.
Således vil der ikke kunne ydes godtgørelse for  

 særligt luksusprægede arbejder eller for arbejder af et omfang, der vil  

 medføre sådanne udgifter for en eventuel ny boligtager, at lejligheden  

 vanskeligt kan stilles til rådighed for de befolkningsgrupper, den er opført  

 for.
Bestemmelsen i lejelovens § 63 om godtgørelse for forbedringer er  

 fravigelig.
Der er således ikke i lovgivningen noget til hinder for, at der  

 mellem et boligselskab og en boligtager træffes aftale om, at der ydes  

 godtgørelse for forbedringer af boligen, selv om udgiften ikke overstiger eet  

 års boligafgift på forbedringstidspunktet.
I denne situation kan  

 boligselskabet dog ved genudlejning ikke stille krav om, at den efterfølgende  

 boligtager skal refundere godtgørelsesbeløbet kontant, men kan alene stille  

 krav om en boligafgiftsforhøjelse.
 For at fremme boligtagernes interesse i selv at bekoste ændringer, der  

 medfører en forøgelse af det lejedes værdi, vil det være hensigtsmæssigt, at  

 boligselskaberne overvejer mulighederne for at yde godtgørelse for sådanne  

 forbedringer ved fraflytning i videre omfang, end det tidligere har været  

 tilfældet.
 En sådan aftale om godtgørelse skal ikke godkendes af kommunalbestyrelsen,  

 selv om den eventuelt kan indebære en senere boligafgiftsforhøjelse for  

 forbedringer, men selve forbedringen skal godkendes efter de sædvanlige  

 regler herom, såfremt der er tale om en væsentlig forandring, jfr.  

 cirkulærets pkt. 21.
 Bestemmelserne om godtgørelse ved fraflytning for ændringer og  

 forbedringer finder også anvendelse på lejemål om hus og husrum, der anvendes  

 til andet end beboelse, eksempelvis erhvervslejemål.
 Afdelingens forpligtelse til - i givet fald - at yde godtgørelse skal  

 fremgå af en note til regnskabet.
23.5.2. Godtgørelsens størrelse og udbetaling Medmindre andet aftales under hensyn til forbedringens karakter, herunder  

 forbedringens levetid, udgør godtgørelsen boligtagerens godkendte udgift med  

 fradrag af 1/10 af beløbet for hvert hele år, boligtageren har benyttet  

 forbedringen.
 Godtgørelsen afskrives som udgangspunkt med lige store beløb over 10 år,  

 men kan f.eks. også afskrives med et vist beløb straks og med lige store  

 beløb herefter.
 Godtgørelsen udbetales af boligselskabet ved boligtagerens flytning.
23.5.3. Efterfølgende boligtagere Boligselskabet kan ved genudlejning hos den nye boligtager kræve 1. en boligafgiftsforhøjelse, der modsvarer  

 forbedringen, eller 2. kontant refusion af den ydede godtgørelse, jfr. dog  

 under pkt. 23.5.1., 3. afsnit.
 Flytter en boligtager uden at have krav på godtgørelse, kan der alene ske  

 forhøjelse af boligafgiften.
Betaler en efterfølgende boligtager beløbet kontant, afskrives dette beløb  

 over den resterende del af afskrivningsperioden efter de oprindeligt aftalte  

 afskrivningsprincipper, medmindre andet aftales.
Dette gælder også senere  

 boligtagere.
23.5.4. Retningslinier i det enkelte boligselskab I de enkelte boligselskaber bør der udarbejdes retningslinier om hvilke forbedringer selskabet vil yde godtgørelse for, eventuelt med  

 angivelse af minimums- og maksimumsbeløbsgrænser, om fastsættelse af godtgørelsens størrelse, om dennes afskrivning i boperioden, og om den efterfølgende boligtager kan vælge mellem en boligafgiftsforhøjelse  

 eller kontant betaling af godtgørelsen.
 Boligselskabet må herved foretage en nøje vurdering af, om det er muligt  

 at klare en likviditetsbelastning som følge af, at en ydet godtgørelse ikke  

 refunderes kontant ved genudlejning men først via en boligafgiftsforhøjelse.
 Der henvises i øvrigt til organisationscirkulærets pkt. 6.
23.6. Forbedring foretages af selskabet efter ønske fra enkelte  

 boligtagere Der foreligger også den mulighed, at forbedringer af det lejede - f.eks.  

 køkkenmoderniseringer - gennemføres i takt med ønskerne herom blandt de  

 enkelte beboere.
Udgifterne hertil opkræves i så fald over boligafgiften for  

 de lejligheder, hvor forbedringen er gennemført.
Boligstyrelsen, den 25. oktober 1985 H.
E.
Rasmussen /Birthe Lehmann Bilag 1 Bilag 2 Bilag 3 Bilag 4 Bilag 5 Bilag 6 KONTERINGSSKITSER Bilag 7 Bilag 8 Boligstyrelsens instruks af 24. maj 1985 Instruks om revision af almennyttige boligselskabers regnskaber (jfr. bekendtgørelse om almennyttig boligvirksomhed § 25, stk. 4) Revisionen af et almennyttigt boligselskabs årsregnskab, der omfatter  

 årsregnskaber for selskabet og dets afdelinger, skal efter § 13, stk. 2 i lov  

 om boligbyggeri (jfr. lovbekendtgørelse nr. 407 af 26. juli 1984) foretages  

 af en statsautoriseret revisor.
Dog kan selskaber, i hvis afdeling det  

 samlede antal lejligheder ikke overstiger 100 lejligheder antage en  

 registreret revisor til at varetage revisionen indtil antallet af lejligheder  

 overstiger 1000. Revisors bemærkninger skal indføres i en revisionsprotokol.  

 Revisionen omfatter tillige revision af afdelingernes varmeregnskaber.
 Revisionen skal udføres i overensstemmelse med god revisionsskik, og  

 revisor skal herunder foretage en kritisk gennemgang af boligselskabets  

 regnskabsmateriale og dets forhold i øvrigt.
Revisor skal have adgang til samtlige oplysninger og det materiale samt  

 den bistand, som revisor anser for at være af betydning for udførelsen af sit  

 hverv.
Revisor skal under sin revision blandt andet påse:
Generelt 1. At årsregnskaberne er opstillet efter de herfor  

 gældende regler, jfr. bl.a. de af boligstyrelsen udfærdigede regnskabsskemaer  

 og den deri angivne kontoplan, samt cirkulæret om de almennyttige  

 boligselskabers økonomi m.v.
 2. At årsregnskabet giver et retvisende billede af  

 selskabets og dets afdelingers aktiver og passiver, den økonomiske stilling  

 samt resultatet.
 3. At forretningsgangen og den interne kontrol  

 fungerer tilfredsstillende.
 4. At der ved revisionen er tilvejebragt nødvendig  

 overbevisning om aktivernes tilstedeværelse og tilhørsforhold, samt at  

 posterne i årsregnskabet er værdisat i overensstemmelse med reglerne i  

 årsregnskabsloven, der bl.a. fastsætter følgende i § 26, stk. 1, nr. 3-6:
 3. Værdiansættelsen skal i alle tilfælde ske under  

 udvisning af behørig forsigtighed og især således:
 a. at kun den fortjeneste, der er konstateret på balancetidspunktet,  

 medtages.
b. at der tages hensyn til alle forudseelige risici og eventuelle tab, som  

 er opstået i løbet af det regnskabsår, årsregnskabet vedrører, eller i et  

 tidligere regnskabsår, selv om disse risici eller tab først bliver kendt  

 mellem balancetidspunktet og det tidspunkt, på hvilket årsregnskabet  

 udarbejdes, og c. at der tages hensyn til enhver værdiforringelse, hvad enten  

 årsregnskabet udviser tab eller fortjeneste.
 4. Der skal tages hensyn til indtægter og udgifter  

 vedrørende det år, som regnskabet omfatter, uanset betalingstidspunktet.
 5. Aktiv- og passivposternes bestanddele skal  

 værdiansættes hver for sig.
6. Åbningsbalancen for hvert år skal svare til  

 balancen for det foregående år.' De almennyttige boligselskaber vil dog som hidtil kunne medregne  

 prioritetsafdragog prioritetsrenter, der er forfaldet i løbet af  

 regnskabsåret, selv om de måske delvis vedrører et andet regnskabsår.  

 Endvidere kan et boligselskabs administrationsbygning opføres til  

 anskaffelsessummen med angivelse af kontantværdien.
 5. At påhvilende forpligtelser er rigtigt udtrykt i  

 regnskaberne.
 6. At tilbageholdte lønandele (A-skat, pensionsbidrag,  

 ATP-bidrag m.v.) afregnes rettidigt.
 7. At det til regnskabet hørende spørgeskema (herunder  

 nødvendige noter) er behørigt udfyldt og underskrevet (revisor skal  

 medunderskrive spørgeskemaet).
Selskaber 8. At bestyrelsesvederlag er i overensstemmelse med de  

 herom fastsatte regler.
 9. At henlæggelser til dispositionsfond og byggefond  

 er i overensstemmelse med reglerne herom.
 10. At dispositionsfondens samt afdelingernes midler,  

 der er i selskabets forvaltning, forrentes efter de herom gældende regler.
 11. At anvendelsen og eventuelle udlån af  

 dispositionsfondens og afdelingernes midler er i overensstemmelse med de  

 herom fastsatte regler.
 12. At der ikke af afdelingernes midler er foretaget  

 udlån til boligforetagender, som ikke er omfattet af landsbyggefondens  

 garantiordning.
Afdelingerne 13. At der på afdelingernes resultatopgørelse er  

 fornøden balance mellem indtægter og udgifter, således at indtægterne dækker  

 såvel løbende udgifter som henlæggelser og afskrivninger i henhold til  

 reglerne herom.
 14. At underskud fra tidligere år og underfinansiering  

 afvikles budgetmæssigt efter reglerne herom.
 15. At henlæggelser til vedligeholdelse og fornyelse  

 afsættes i overensstemmelse med reglerne herom (jfr. pkt. 13).
 16. At der i fornødent omfang er foretaget  

 henlæggelser til tab ved fraflytning og fraflytningsordninger samt andre  

 forudseelige risici.
 17. At der er etableret selvstændige afdelinger for  

 hvert byggeforetagende, herunder ubebyggede grunde, og at hver enkelt  

 afdeling har skøde på ejendommen.
 18. At afdelinger med opsamlede driftsunderskud ikke  

 har modtaget lån i strid med de herom gældende regler.
 Revisionsberetningens formelle indhold m.v.
Til brug for bestyrelsen og tilsynsmyndighederne skal revisor føre en  

 revisionsprotokol, hvori anføres, hvilke revisionsarbejder, der er udført,  

 ligesom revisor heri skal omtale eventuelle væsentlige forhold, der har givet  

 anledning til bemærkninger.
Endvidere skal revisor vurdere om der er  

 uomtvistelig god sikkerhed for selskabets udlån af en afdelings midler og om  

 der er fundet mangler ved selskabets interne kontrol og regnskabsmæssige  

 registreringer i øvrigt.
 Revisionsprotokollen forelægges i ethvert bestyrelsesmøde, og enhver  

 protokoltilførsel underskrives af samtlige bestyrelsesmedlemmer.
I forbindelse med revisors beretning om revisionen af årsregnskabet skal  

 revisor i revisionsprotokollen oplyse, om der er bemærkninger til de i  

 revisionsinstruksens anførte punkter, samt erklære, at revisor opfylder de i lovgivningen indeholdte habilitetsbestemmelser, at revisor under sin revision har modtaget alle de oplysninger, der er  

 anmodet om til bekræftelse af regnskabets rigtighed, og at revisor herefter anser årsregnskabet for aflagt efter de herom gældende  

 regnskabs- og revisionsbestemmelser i lovgivningen, de med hjemmel heri  

 udfærdigede bestemmelser samt selskabets vedtægter.
 Revisors påtegning på årsregnskabet - og de i forbindelse hermed tagne  

 forbehold - skal gengives i revisors beretning.
