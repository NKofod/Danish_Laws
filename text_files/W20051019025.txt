Klage over praktiserende læges behandling af akillessenelæsion Nævnet fandt ikke grundlag for at kritisere lægen, idet  

 han ved sin undersøgelse havde været specielt opmærksom på muligheden af  

 overrivning af akillessenen, og idet det var relevant, at han fandt, at der  

 var  

 tale om en akut overbelastning eller forstrækning af senen.
Nævnet oplyste i  

 den forbindelse, at en fod ved overrivning af akillessenen kan bøjes nedad  

 ved  

 hjælp af plantarissenen alene, men stillingen vil vanskeligt kunne fastholdes  

 og slet ikke ved belastning som stand og gang, således at gang på  

 tåspidser  

 eller normal afvikling af gangen ikke er mulig.
Den berørte fod vil desuden  

 virke uden spændstighed, og gangen vil være haltende og slasket.  

 Nedad-bøjning  

 af foden er således en mulig bevægelse efter en overrivning af en  

 akillessene,  

 men ikke en bevægelse som almindeligvis udføres, endsige vil forekomme  

 naturlig  

 i sit mønster kort efter en overrivning af en akillessene.
