Bekendtgørelse om industrisamarbejde ved køb af forsvarsmateriel I henhold til § 6 a, stk. 2, og § 14, i lov om  

 erhvervsfremme, jf. lovbekendtgørelse nr. 992 af 8. december 2003, som ændret  

 ved lov nr. 1464 af 22. december 2004 fastsættes:
 § 1.  

  

 Danske  

 virksomheder, der modtager kontrakter fra udenlandske leverandører af  

 forsvarsmateriel  

 som følge af en industrisamarbejdsaftale mellem Erhvervs- og Byggestyrelsen  

 og  

 den udenlandske leverandør, har pligt til at meddele Styrelsen alle fornødne  

 oplysninger med henblik på Styrelsens kontrol med den udenlandske leverandørs  

 opfyldelse af industrisamarbejdsaftalen.
 § 2.  

  

 Danske virksomheder, der modtager kontrakter på leverancer af materiel eller  

 tjenester på 1 mio. kr. og derover som følge af en industrisamarbejdsaftale,  

 skal på anmodning fra Styrelsen bekræfte ordremodtagelsen enten ved en  

 revisorerklæring eller ved en erklæring fra virksomhedens administrerende  

 direktør efter Styrelsens forlangende.
§ 3.  

  

 Danske  

 virksomheder, der modtager kontrakter på leverancer af materiel eller  

 tjenester  

 som følge af en industrisamarbejdsaftale, indgået i forbindelse med  

 leverancer  

 fra den udenlandske leverandør til forsvaret på 100 mio. kr. og derover, og  

 hvor den udenlandske leverandør er forpligtet til inden 4 år efter  

 kontraktens  

 indgåelse med forsvaret at placere ordrer for mindst 30 % af kontraktbeløbet,  

 skal  

 oplyse Erhvervs- og Byggestyrelsen om den modtagne ordres størrelse og  

 produktsammensætning  

 efter Erhvervs- og Byggestyrelsens forlangende.
Erhvervs- og Byggestyrelsen  

 kan  

 endvidere indhente regnskabsoplysninger og andre oplysninger med henblik på  

 at  

 vurdere virksomhedens økonomiske forhold i øvrigt.
 § 4.  

  

 Hvis en udenlandsk leverandør anmoder om nedskrivning af sin forpligtelse med  

 en faktor højere end 1, jf. reglerne i § 9, stk. 3, i Cirkulære om  

 industrisamarbejde ved køb af forsvarsmateriel, skal den danske leverandør  

 oplyse Erhvervs- og Byggestyrelsen om, hvorledes den indgåede kontrakt  

 bidrager  

 til teknologioverførsel, udviklingssamarbejde, investeringer eller lignende  

 for  

 den danske virksomhed.
 § 5.  

  

 Den,  

 der undlader at efterkomme pålæg fra Erhvervs- og Byggestyrelsen i henhold  

 til  

 bestemmelser i §§ 1  4 ovenfor, kan straffes med bøde.
 § 6.  

  

 Denne bekendtgørelse træder i kraft den 15. oktober 2006. Samtidig ophæves  

 bekendtgørelse  

 nr. 264 af 13. april 2005 om industrisamarbejde ved køb af forsvarsmateriel.
