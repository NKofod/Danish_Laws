Tidligt på aftenen samme dag følte patienten sig yderligere  

 dårlig og ringede til lægevagten, hvor han talte med  

 vagtlæge B.
Vagtlæge B fik i telefonen oplysning om, at patienten  

 følte sig slap, at han havde blodmangel og skulle indlægges 2  

 dage senere.
Ifølge vagtlæge B hæftede han sig i  

 særlig grad ved oplysningerne om, at patienten havde blodmangel og  

 skulle indlægges til undersøgelse for dette.
Han blev ikke  

 oplyst om alvorlige akutte symptomer, for eksempel lammelser, hos patienten.  

 Vagtlæge B konstaterede ved telefonsamtalen et lettere  

 talebesvær, som han tilskrev blodmangel og heraf følgende  

 træthed.
Vagtlæge B hæftede sig ved, at patienten var  

 blevet undersøgt af vagtlæge ca. 10 timer forinden, uden at  

 denne havde fundet symptomer på alvorlig sygdom.
Da patienten vågnede dagen efter, var han slap i venstre arm, som  

 han vanskeligt kunne bevæge.
Lægevagten blev kontaktet, og  

 vagtlæge C indlagde samme dag patienten, da der var lammelse i  

 højre arm.
Ifølge patienten måtte familien selv tilkalde  

 en taxa til transport.
Ifølge vagtlæge C bestilles der  

 rutinemæssigt en liggende transport til en patient med formodet  

 blodprop i hjernen.
Vagtlæge C formodede, at det var en fejl i  

 hospitalets visitation, at der ikke blev sendt en ambulance.
Manglende diagnosticering af blodprop i lunger  

 eller hjerne Patientklagenævnet fandt, at vagtlæge A havde handlet i  

 overensstemmelse med almindelig faglig standard, da han undersøgte  

 patienten, og at han ikke kunne kritiseres for ikke at have stillet den  

 korrekte diagnose efter undersøgelse, idet symptomerne på  

 blodprop var så diskrete, at det var acceptabelt, at vagtlæge A  

 rådede til at se tiden an.
 Videre fandt nævnet, at vagtlæge B ikke kunne kritiseres for  

 ikke at have stillet diagnosen blodprop i hjernen, men at der på  

 baggrund af patientens symptomer var tale om et acceptabelt fejlskøn.  

 Nævnet hæftede sig i denne forbindelse ved, at vagtlæge B  

 ved telefonkonsultationen havde direkte kontakt med patienten.
Endelig fandt nævnet, at der forelå modstridende oplysninger  

 mellem patienten og vagtlæge C.
Der forelå ikke yderligere  

 oplysninger i sagen, der kunne understøtte den ene forklaring fremfor  

 den anden, og Patientklagenævnet havde ikke mulighed for at få  

 sagen yderligere belyst.
Patientklagenævnet kunne således ikke  

 vurdere, hvad der var foregået.
I et sådant tilfælde  

 gælder der et almindeligt retsprincip om, at tvivlen skal komme den  

 indklagede til gode.
Efter de regler, der gælder for  

 Patientklagenævnets virksomhed, havde nævnet herefter ikke  

 grundlag for at fastslå, at vagtlæge C ikke havde bestilt  

 transport til patienten.
