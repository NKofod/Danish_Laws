Bekendtgørelse  

 om program for intern overvågning for netvirksomheder,  

 transmissionsvirksomheder  

 og den systemansvarlige virksomhed i henhold til elforsyningsloven I medfør af § 20 a, stk. 2, § 28 b, stk. 2, og § 88 i lov  

 om elforsyning, jf. lovbekendtgørelse nr. 286 af 20. april 2005, fastsættes:
 § 1.  

  

 Netvirksomheder,  

 transmissionsvirksomheder og den systemansvarlige virksomhed skal opstille et  

 program for intern overvågning, som har til formål at forhindre  

 diskriminerende  

 adfærd.
 Stk. 2.  

  

 Programmet skal  

 beskrive virksomhedens tiltag for at forhindre diskriminerende adfærd,  

 herunder  

 beskrive de specifikke forpligtelser, som virksomhedens ansatte, rådgivere og  

 øvrige personer, som udfører opgaver for virksomheden, er underlagt for at  

 opfylde det i stk. 1 nævnte formål.
 § 2.  

  

 Programmet skal som minimum beskrive følgende tiltag, som skal være egnede  

 til  

 at forhindre diskriminerende adfærd:
1)  

 	  

 De tiltag, som skal  

 sikre, at forretningsmæssigt følsomme oplysninger, som virksomheden modtager  

 under  

 udøvelsen af sin virksomhed, behandles fortroligt, jf. elforsyningslovens §  

 84,  

 stk. 7, og § 84 a, stk. 1, og såfremt sådanne oplysninger kan videregives, at  

 dette sker på en ikke-diskriminerende måde.
Programmet skal herunder  

 beskrive,  

 hvilke oplysninger der er fortrolige, samt hvilke procedurer der gælder for  

 virksomhedens modtagelse og behandling af fortrolige oplysninger.
 2)  

 	  

 De tiltag, som skal  

 hindre, at oplysninger om virksomhedens egne aktiviteter, som kan være  

 forretningsmæssigt fordelagtige, bliver videregivet på en diskriminerende  

 måde,  

 jf. elforsyningslovens § 84 a, stk. 1.
 3)  

 	  

 De foranstaltninger, som  

 skal sikre, at adgangen til virksomhedens net sker på ikkediskri-minerende  

 vilkår, og at vedligeholdelse og udbygning af nettet samt tilslutning til  

 nettet gennemføres på en ikkediskriminerende måde i forhold til nettets  

 brugere.
 4)  

 	  

 De tiltag, som skal  

 sikre, at virksomheden i sin kundekontakt ikke favoriserer bestemte  

 selskaber.
 5)  

 	  

 De tiltag, som skal  

 sikre overholdelse af kravet om selskabsmæssig udskillelse af aktiviteter,  

 jf. elforsyningslovens  

 § 47, stk. 4, samt § 2, stk. 4, i lov om Energinet Danmark.
 6)  

 	  

 De tiltag, som skal  

 sikre overholdelse af kravet om regnskabsmæssig adskillelse, jf.  

 elforsyningslovens  

 § 47, stk. 3, og § 76, stk. 4, § 12 i lov om Energinet Danmark samt regler  

 herom udstedt i medfør af elforsyningsloven og lov om Energinet Danmark.
 7)  

 	  

 De tiltag, som skal  

 sikre, at kravene om habilitet, jf. elforsyningslovens § 45, overholdes.
 8)  

 	  

 De tiltag, som skal  

 sikre overholdelse af kravet om, at aftaler, som virksomheden indgår med  

 andre  

 virksomheder, skal indgås på markedsbestemte vilkår samt foreligge skriftligt  

 på  

 aftaletidspunktet, jf. elforsyningslovens § 46.
 9)  

 	  

 De tiltag, som skal  

 sikre, at prisfastsættelsen af virksomhedens ydelser sker efter  

 ikkediskri-minerende  

 kriterier, jf. elforsyningslovens § 73, stk. 1.
 Stk. 2.  

  

 Programmet skal  

 beskrive, hvordan virksomheden gennemfører en passende kontrol af programmet.
 Stk. 3.  

  

 Energitilsynet  

 kan kræve, at programmet skal indeholde beskrivelse af tiltag ud over de i  

 stk.  

 1 nævnte, i det omfang dette er påkrævet for at forhindre diskriminerende  

 adfærd i den pågældende virksomhed.
 § 3.  

  

 Virksomheden skal sikre, at programmet gennemføres, herunder at der  

 gennemføres  

 en passende kontrol af programmet.
 § 4.  

  

 Det  

 forhold, at en virksomhed har udarbejdet og gennemført et program for intern  

 overvågning i overensstemmelse med reglerne i denne bekendtgørelse, fritager  

 ikke virksomheden for andre forpligtelser, som virksomheden er pålagt efter  

 elforsyningsloven eller anden lovgivning eller efter regler eller afgørelser  

 i  

 henhold til lovgivning.
 § 5.  

  

 Virksomheden  

 skal offentliggøre en årsberetning for hvert kalenderår med beskrivelse af  

 programmet.  

 Årsberetningen skal endvidere indeholde en beskrivelse af programmets  

 gennemførelse, herunder den foretagne kontrol af programmet.
 Stk. 2.  

  

 Årsberetningen  

 for et kalenderår skal offentliggøres og anmeldes til Energitilsynet senest  

 den  

 1. juni i det følgende kalenderår.
 § 6.  

  

 Energitilsynet  

 fører tilsyn med, at programmet er i overensstemmelse med §§ 1 og 2, og at  

 årsberetning udformes, offentliggøres og anmeldes efter reglerne i § 5.
 Stk. 2.  

  

 I forbindelse  

 med anmeldelsen af årsberetningerne, jf. § 5, fører Energitilsynet endvidere  

 tilsyn med, at programmet er gennemført, og at der er foretaget den i  

 programmet beskrevne kontrol af programmet.
 § 7.  

  

 Klager over manglende overholdelse af bekendtgørelsen indgives til  

 Energitilsynet.
 § 8.  

  

 Medmindre  

 højere straf er forskyldt efter anden lovgivning, straffes med bøde den, der  

 overtræder  

 § 5 om offentliggørelse og anmeldelse af årsberetning til Energitilsynet.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kap. 5.
 § 9.  

  

 Bekendtgørelsen  

 træder i kraft den 1. oktober 2005.
 Stk. 2.  

  

 Den i § 5 nævnte  

 årsberetning skal første gang udarbejdes for kalenderåret 2005.
