Fremsat den 26. februar 1999 af sundhedsministeren (Carsten  

 Koch) Forslag til Lov om ændring  

 af forskellige autorisationslove inden for sundhedsvæsenet (Gebyr for autorisation m.v. af visse personalegrupper  

 inden for sundhedsvæsenet) § 1 I lov om udøvelse af lægegerning, jf.  

 lovbekendtgørelse nr. 632 af 20. juli 1995, som ændret ved lov  

 nr. 386 af 22. maj 1996, lov nr. 463 af 10. juni 1997 og lov nr. 482 af 1.  

 juli 1998, foretages følgende ændringer:
 1. I § 2 indsættes som stk. 7 :
 »Stk. 7. Sundhedsministeren  

 fastsætter gebyrer for meddelelse af tilladelse til selvstændigt  

 virke som læge baseret på uddannelse gennemført her i  

 landet eller i udlandet«.
 2. I § 3 indsættes efter stk. 2 som nyt  

 stykke:
 »Stk. 3. Sundhedsministeren fastsætter gebyrer for  

 meddelelse af tilladelse til at betegne sig som alment praktiserende  

 læge baseret på uddannelse gennemført her i landet eller i  

 udlandet«.
 Stk. 3 bliver herefter stk. 4.
 3. I § 4 indsættes efter stk. 2 som nyt  

 stykke:
 »Stk. 3. Sundhedsministeren fastsætter gebyrer for  

 meddelelse af tilladelse til at betegne sig som speciallæge baseret  

 på uddannelse gennemført her i landet eller i udlandet«.
 Stk. 3 bliver herefter stk. 4.
§ 2 I lov nr. 276 af 26. maj 1976 om tandlæger, som ændret ved lov  

 nr. 217 af 23. april 1986, lov nr. 310 af 4. juni 1986, lov nr. 352 af 14.  

 maj 1992 og lov nr. 463 af 10. juni 1997, foretages følgende  

 ændring:
 1. I § 2 indsættes som stk. 4 og 5 :
 »Stk. 4. Sundhedsministeren fastsætter gebyrer for  

 meddelelse af autorisation som tandlæge baseret på uddannelse  

 gennemført her i landet eller i udlandet.
 Stk. 5. Sundhedsministeren fastsætter gebyrer for  

 meddelelse af tilladelse til at betegne sig som specialtandlæge baseret  

 på uddannelse gennemført her i landet eller i udlandet«.
§ 3 I lov nr. 415 af 6. juni 1991 om kiropraktorer m.v., som ændret ved  

 lov nr. 502 af 30. juni 1993 og lov nr. 463 af 10. juni 1997, foretages  

 følgende ændring:
 1. § 2, stk. 6, affattes således:
 »Stk. 6. Sundhedsministeren fastsætter gebyrer for  

 meddelelse af autorisation baseret på uddannelse gennemført her  

 i landet eller i udlandet«.
§ 4 I lov om sygeplejersker, jf. lovbekendtgørelse nr. 759 af 14.  

 november 1990, som ændret ved lov nr. 352 af 14. maj 1992, foretages  

 følgende ændring:
 1. § 2, stk. 3, affattes således:
 »Stk. 3. Sundhedsministeren fastsætter gebyrer for  

 meddelelse af autorisation baseret på uddannelse gennemført her  

 i landet eller i udlandet«.
§ 5 I lov nr. 671 af 13. december 1978 om jordemødre, som ændret  

 ved lov nr. 217 af 23. april 1986 og lov nr. 352 af 14. maj 1992, foretages  

 følgende ændring:
 1. § 2, stk. 3, affattes således:
 »Stk. 3. Sundhedsministeren fastsætter gebyrer for  

 meddelelse af autorisation baseret på uddannelse gennemført her  

 i landet eller i udlandet«.
§ 6 I lov nr. 100 af 14. marts 1979 om kliniske tandteknikere, som  

 ændret ved lov nr. 217 af 23. april 1986, lov nr. 352 af 14. maj 1992  

 og lov nr. 463 af 10. juni 1997, foretages følgende ændring:
 1. § 2, stk. 3, affattes således:
 »Stk. 3. Sundhedsministeren fastsætter gebyrer for  

 meddelelse af autorisation baseret på uddannelse gennemført her  

 i landet eller i udlandet«.
§ 7 I lov nr. 379 af 18. maj 1994 om optikere m.v., som ændret ved lov  

 nr. 463 af 10. juni 1997, fortages følgende ændring:
 1. § 3, stk. 6, affattes således:
 »Stk. 6. Sundhedsministeren fastsætter gebyrer for  

 meddelelse af autorisation som optiker og kontaktlinseoptiker baseret  

 på uddannelse gennemført her i landet eller i udlandet«.
§ 8 I lov om terapiassistenter, jf. lovbekendtgørelse nr. 631 af 30.  

 august 1991, som ændret ved lov nr. 352 af 14. maj 1992, foretages  

 følgende ændring:
 1. I § 1 indsættes som stk. 13:
 »Stk. 13. Sundhedsministeren fastsætter gebyrer for  

 meddelelse af autorisation baseret på uddannelse gennemført her  

 i landet eller i udlandet«.
§ 9 I lov nr. 142 af 26. april 1972 om fodterapeuter, som ændret ved lov  

 nr. 217 af 23. april 1986 og lov nr. 352 af 14. maj 1992, foretages  

 følgende ændring:
 1. i § 1 indsættes som stk. 8:
 »Stk. 8. Sundhedsministeren fastsætter gebyrer for  

 meddelelse af autorisation baseret på uddannelse gennemført her  

 i landet eller i udlandet«.
§ 10 I lov nr. 498 af 12. juni 1996 om tandplejere, som ændret ved lov  

 nr. 463 af 10. juni 1997, foretages følgende ændring:
 1. § 3, stk. 3, affattes således:
 »Stk. 3. Sundhedsministeren fastsætter gebyrer for  

 meddelelse af autorisation baseret på uddannelse gennemført her  

 i landet eller i udlandet«.
§ 11 I lov nr. 307 af 24. april 1996 om kliniske diætister, som  

 ændret ved lov nr. 463 af 10. juni 1997, foretages følgende  

 ændring:
 1. § 2, stk. 5, affattes således:
 »Stk. 5. Sundhedsministeren fastsætter gebyrer for  

 meddelelse af autorisation baseret på uddannelse gennemført her  

 i landet eller i udlandet«.
§ 12 Loven træder i kraft dagen efter bekendtgørelsen i  

 Lovtidende.
§ 13 Loven gælder ikke for Færøerne og Grønland, men  

 kan ved kongelig anordning helt eller delvis sættes i kraft for  

 Færøerne med de afvigelser, som de særlige  

 færøske forhold tilsiger.
Bemærkninger til lovforslaget Almindelige bemærkninger 1. Lovforslagets baggrund og formål For størstedelen af de professioner, der virker  

 inden for sundhedsvæsenet, er der etableret autorisationsordninger.
Det  

 drejer sig om læger, tandlæger, kiropraktorer, sygeplejersker,  

 jordemødre, kliniske tandteknikere, optikere, terapiassistenter (ergo-  

 og fysioterapeuter), fodterapeuter, tandplejere og kliniske  

 diætister.
Efter de pågældende autorisationslove er det  

 Sundhedsstyrelsen, der meddeler de respektive autorisationer.
For dette  

 arbejde skal autorisationsmodtagerne erlægge et gebyr, der svarer til  

 de faktiske udgifter, der er forbundet med Sundhedsstyrelsens arbejde  

 hermed.
 Hjemlen til at fastsætte og opkræve disse  

 gebyrer findes dels i de enkelte autorisationslove, dels - indtil for nylig -  

 i en tekstanmærkning på de årlige finanslove.
Finansministeriet iværksatte i foråret 1998 en  

 gennemgang af samtlige tekstanmærkninger på finansloven med  

 henblik på at afdække behovet for at opretholde den enkelte  

 tekstanmærkning.
For så vidt angår tekstanmærkninger,  

 der hjemler opkrævning af gebyrer og formålsbestemte afgifter,  

 var det Finansministeriets opfattelse, at sådanne hjemler i videst  

 muligt omfang burde indarbejdes i den lov, der i øvrigt regulerer det  

 pågældende område.
I forbindelse med udarbejdelse af finansloven for 1999  

 fjernedes størstedelen af den tekstanmærkning, der hidtil har  

 givet hjemmel til at fastsætte og opkræve en del af  

 autorisationsgebyrerne.
På finansloven for 1999 resterer herefter kun  

 hjemmel til at opkræve ikke-omkostningsdækkende gebyrer for  

 autorisation af en række faggrupper uddannet i udlandet.
 Der er således behov for at etablere en hjemmel for  

 fastsættelse og opkrævning af gebyrer i alle autorisationslovene  

 for såvel dansk som udenlandsk uddannet personale, ligesom der er behov  

 at harmonisere bestemmelserne og retablere de hjemler, der eksisterede i de  

 nu ophævede stykker i tekstanmærkningen på finansloven.
Lovforslaget er således af rent  

 teknisk/administrativ karakter og har til formål, at tilvejebringe  

 hjemmel til gebyropkrævning i de enkelte autorisationslove inden for  

 sundhedsvæsenet.
Der ændres ikke i de materielle regler i de  

 omhandlede autorisationslove.
2. Gebyrer Autorisationsgebyrerne fastsættes i overensstemmelse  

 med det vægtede gennemsnit af de omkostninger, der er forbundet med  

 udstedelsen af autorisationer inden for relevante sammenhørende  

 grupper af sundhedspersonale.
 Gebyrerne er senest fastsat i Sundhedsministeriets  

 bekendtgørelse nr. 1130 af 18. december 1997.
Det følger af EU-retten, at gebyrer for  

 autorisationer til statsborgere fra andre EU/EØS-lande ikke må  

 være større end de gebyrer, der betales af danske statsborgere  

 for udstedelse af lignende autorisationer.
I det omfang omkostningerne ved  

 autorisationsudstedelsen er højere for autorisationer baseret på  

 udenlandske uddannelser end for uddannelser gennemført her i landet,  

 opkræver Sundhedsstyrelsen derfor ikke-omkostningsdækkende  

 gebyrer.
3. Vurdering af konsekvenserne af lovforslaget Lovforslaget har økonomiske og administrative  

 konsekvenser for staten (Sundhedsstyrelsen) og en del af det  

 sundhedspersonale, der ansøger om autorisation.
Sundhedsstyrelsens indtægt af autorisationsgebyrerne  

 udgjorde i 1998 ca. 3,5 mio. kr.
På finansloven for 1999 er  

 gebyrindtægterne for 1999 budgetteret til 3,8 mio. kr.
Ovenfor er beskrevet, at hjemlen til at opkræve  

 gebyrer for visse typer af autorisationer er bortfaldet i forbindelse med  

 vedtagelsen af finansloven for 1999. Herefter er der med virkning fra 1.  

 januar 1999 ikke hjemmel til at opkræve gebyrer for disse  

 autorisationstyper.
Det drejer sig om følgende autorisationer:  

 Tilladelse til selvstændigt virke for læger uddannet i Danmark  

 (700 kr.); speciallæger uddannet i Danmark (3.200 kr.);  

 speciallæger uddannet i udlandet (600 kr.); alment praktiserende  

 læger uddannet i Danmark (3.200 kr.); alment praktiserende læger  

 uddannet i udlandet (600 kr.); tandlæger uddannet i Danmark (700 kr.);  

 specialtandlæger uddannet i Danmark (3.200 kr.); specialtandlæger  

 uddannet i udlandet (600 kr.); fodterapeuter uddannet i Danmark (270 kr.) og  

 terapiassistenter uddannet i Danmark (270 kr.).
Indtil hjemlen for fastsættelse og opkrævning  

 af disse gebyrtyper er retableret, vil Sundhedsstyrelsen miste  

 indtægter fra autorisationsgebyrerne.
Hensigten med dette lovforslag er  

 at retablere hjemlen og derved begrænse dette indtægtstab for  

 Sundhedsstyrelsen mest muligt.
 De ansøgere om autorisation, der indsender deres  

 ansøgning vedrørende ovennævnte autorisationer inden  

 lovens ikrafttræden og Sundhedsministeriets udstedelse af en  

 bekendtgørelse om gebyr for autorisation, får meddelt  

 autorisationerne gratis.
 Lovforslaget har erhvervsøkonomiske konsekvenser  

i den forstand, at det hjemler, at enkeltpersoner - i lighed med  

 tidligere regler - afkræves et gebyr for autorisation til at  

 udøve virksomhed som sundhedsperson.
 Lovforslaget har ingen økonomiske eller  

 administrative konsekvenser for amtskommuner eller kommuner.
 Lovforslaget har ingen miljømæssige  

 konsekvenser.
 Lovforslaget har ingen administrative konsekvenser for  

 borgerne.
4. Forholdet til EU-retten Ved udnyttelsen af bemyndigelserne tages der højde  

 for, at gebyrer for autorisationer til statsborgere fra andre  

 EU/EØS-lande ikke må være større end de gebyrer,  

 der betales af danske statsborgere for udstedelse af lignende autorisationer.  

 Der henvises til afsnit 2 ovenfor.
Vurdering af konsekvenserne af  

 lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Hjemmel til, at Sundhedsstyrelsen kan opkræve gebyr for  

 autorisation m.v. af visse personalegrupper inden for sundhedsvæsenet.  

 Årlig indtægt for Sundhedsstyrelsen ca. 3,8 mio. kr.
_ Administrative konsekvenser for stat, kommuner og  

 amtskommuner Hjemmel til, at Sundhedsstyrelsen kan opkræve gebyr for  

 autorisation m.v. af visse personalegrupper inden for sundhedsvæsenet.  

 Årlig indtægt for Sundhedsstyrelsen ca. 3,8 mio. kr.
_ Økonomiske konsekvenser for erhvervslivet _ (Pågældende sundhedspersons betaling af gebyr for  

 autorisation m.v. (3.200 kr.; 700 kr.; 270 kr.)) Administrative konsekvenser for erhvervslivet Ingen konsekvenser Ingen konsekvenser Miljømæssige konsekvenser Ingen konsekvenser Ingen konsekvenser Administrative konsekvenser for borgerne Ingen konsekvenser Ingen konsekvenser Forholdet til EU-retten Ved udnyttelsen af bemyndigelserne tages der højde  

 for, at gebyrer for autorisationer til statsborgere fra andre  

 EU/EØS-lande ikke må være større end de gebyrer,  

 der betales af danske statsborgere for udstedelse af lignende autorisationer.
Bemærkninger til lovforslaget enkelte  

 bestemmelser Til § 1, nr. 1-3 For læger eksisterer 4 former for  

 autorisationer:
1)	Autorisation som læge 2)	Tilladelse til selvstændigt virke som læge 3)	Tilladelse til at betegne sig som alment praktiserende læge,  

 og 4)	Tilladelse til at betegne sig som speciallæge.
Autorisation som læge meddeles af Sundhedsstyrelsen  

 den, der har bestået dansk lægevidenskabelig embedseksamen, og  

 over for et lægevidenskabeligt fakultet har aflagt  

 lægeløftet, eller en tilsvarende uddannelse gennemført i  

 udlandet.
Der er for Sundhedsstyrelsen tale om en ren ekspeditionssag, og der  

 betales ikke gebyr herfor.
Tilladelse til selvstændigt virke som læge  

 meddeles den læge, der har gennemgået turnusuddannelsen på  

 18 måneder, eller en tilsvarende uddannelse gennemført i  

 udlandet.
Autorisationsmodtageren betaler et gebyr, og formålet med  

 bestemmelsen i nr. 1 er at skabe hjemmel til, at sundhedsministeren  

 kan fastsætte dette gebyr.
 Tilladelse til at betegne sig som alment praktiserende  

 læge meddeles af Sundhedsstyrelsen, når vedkommende har  

 gennemført videreuddannelsen som alment praktiserende læge,  

 eller en tilsvarende uddannelse gennemført i udlandet.  

 Autorisationsmodtageren betaler et gebyr, og formålet med bestemmelsen  

 i nr. 2 er at skabe hjemmel til, at sundhedsministeren kan  

 fastsætte dette gebyr.
 Tilladelse til at betegne sig som speciallæge  

 meddeles af Sundhedsstyrelsen, når vedkommende har gennemført  

 videreuddannelsen i et af de anerkendte specialer, eller i udlandet har  

 gennemført en videreuddannelse, der kan sidestilles med den danske.  

 Autorisationsmodtageren betaler et gebyr, og formålet med bestemmelsen  

 i nr. 3 er at skabe hjemmel til, at sundhedsministeren kan  

 fastsætte dette gebyr.
 De foreslåede formuleringer muliggør, at  

 gebyrer kan fastsættes og opkræves for autorisationer baseret  

 på såvel uddannelse gennemført i her i landet som  

 uddannelse gennemført i udlandet, og at der kan fastsættes  

 forskellige gebyrer herfor.
Til § 2 For tandlæger eksistere 2 former for  

 autorisationer:
1)	Autorisation som tandlæge, og 2)	Tilladelse til at betegne sig som specialtandlæge.
 Autorisation som tandlæge meddeles af  

 Sundhedsstyrelsen den, der har bestået dansk eksamen for  

 tandlæger, og har virket som klinisk assistent hos en autoriseret  

 tandlæge i 1 år, eller har gennemført en tilsvarende  

 uddannelse i udlandet.
 Tilladelse til at betegne sig som specialtandlæge  

 meddeles af Sundhedsstyrelsen den, der har gennemført en  

 videreuddannelse til specialtandlæge, eller gennemført en  

 tilsvarende uddannelse i udlandet.
 De foreslåede formuleringer muliggør, at  

 gebyr kan fastsættes og opkræves for autorisationer baseret  

 på såvel uddannelse gennemført her i landet som uddannelse  

 gennemført i udlandet, og at der kan fastsættes forskellige  

 gebyrer herfor.
Til §§ 3-11 Når bortses fra optikere, eksisterer der kun en  

 autorisationsform for det øvrige sundhedspersonale, dvs. for  

 kiropraktorer, sygeplejersker, jordemødre, kliniske tandteknikere,  

 terapiassistenter (ergo- og fysioterapeuter), fodterapeuter, tandplejere og  

 kliniske diætister.
De foreslåede bemyndigelsesbestemmelser i de  

 respektive love er således enslydende.
Med hensyn til optikere er det  

 dog i formuleringen af bestemmelsen markeret, at der er tale om to  

 selvstændige autorisationer: som optiker og som kontaktlinseoptiker.  

 Formuleringerne åbner mulighed for at fastsætte og opkræve  

 gebyr for såvel dansk som udenlandsk uddannet sundhedspersonale, og at  

 fastsætte forskellige gebyrer herfor.
 I autorisationslovene for kiropraktorer, sygeplejersker,  

 jordemødre, kliniske tandteknikere, optikere, tandplejere og kliniske  

 diætister er der tale om omformulering af gældende bestemmelser.  

 I autorisationslovene for terapiassistenter (ergo- og fysioterapeuter) og  

 fodterapeuter er der tale om nye bestemmelser, der afløser  

 tekstanmærkningen på finansloven, jf. afsnit 1 i de almindelige  

 bemærkninger.
Til § 12 Da staten (Sundhedsstyrelsen) lider et indtægtstab  

 på grund af manglende mulighed for at opkræve visse af gebyrerne,  

 jf. ovenfor under afsnit 3 i de almindelige bemærkninger,  

 foreslås loven at træde i kraft snarest muligt, dvs. dagen efter  

 bekendtgørelsen i Lovtidende.
Til § 13 Loven gælder ikke for Færøerne eller  

 Grønland.
 For Færøernes vedkommende kan loven - helt  

 eller delvis - sættes i kraft ved kongelig anordning med de afvigelser,  

 som de særlige færøske forhold tilsiger.
 For Grønlands vedkommende er kompetencen til at  

 fastsætte regler inden for sundhedslovgivningen overgået til  

 hjemmestyrets myndigheder, jf. § 1 i lov nr. 369 af 6. juni 1991 om  

 sundhedsvæsenet i Grønland. Ønsker Grønlands  

 hjemmestyre regler af tilsvarende indhold gennemført i  

 Grønland, må dette ske ved landstingsforordning.
