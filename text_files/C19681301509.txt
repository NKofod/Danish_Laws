 U.S.A.
 Som det vil være virksomhederne og dyrlægerne bekendt, er der i  

 forbindelse med de amerikanske inspektionsbesøg på danske eksportslagterier  

 og kødkonservesfabrikker rejst skriftlig kritik fra amerikansk side over dels  

 kvalitetskontrollen og dels en række hygiejniske forhold på virksomhederne,  

 som man forlanger rettet for at opretholde godkendelse af danske  

 kødeksportvirksomheder.
 Med hensyn til kvalitetskontrollen er der som bekendt truffet en  

 midlertidig ordning, som det er hensigten at lade afløse af en permanent  

 ordning med veterinærkontrollens overvågelse af, at kravene til  

 varesammensætning m.m. overholdes, herunder termostatundersøgelser på  

 virksomhederne af kødkonservesproduktionen.
 Af hygiejniske forhold er følgende fremhævet:
1. Håndvaske med afløb til kloak (ikke ud over gulvet) samt  

  sterilisationsapparatur for stikker og arbejdere ved eviscerationen af  

 kroppene og dyrlægerne ved kontrollen skal være anbragt sådan, at de ikke  

 behøver at forlade arbejdspladsen for at benytte dette inventar.
Spande må  

 ikke benyttes til håndvask.
Håndvaske må ikke være håndbetjente.
 2. Varmt vand skal være til rådighed i tilstrækkelig mængde. (Det må vist  

 erkendes, at en del virksomheders varmtvandsforsyning er underdimensioneret).  

 Det amerikanske krav lyder på varmt vand af en temperatur på mindst 180  

 grader Fahrenheit (ca. 82 grader Celcius). Det diskuteres med amerikanske  

 myndigheder, om 60 grader Celcius varmt vand samt klordesinfektion kan  

 godkendes.
 3. Adskillelse af kasserede kroppe og organer samt kroppe og organer til  

 efterkontrol fra godkendte kroppe og organer skal ske straks efter  

 kontrollen, f.eks. ved indretning af skiftespor til særlig glidestang,  

 umiddelbart efter kontrollen med tilstrækkelig afstand mellem de enkelte  

 kroppe, så kontamination fra en krop til en anden undgås.
4. Fjernelse af kasserede kroppe og organer eller dele heraf skal sk e hurtigst muligt og under kontrollens tilsyn.
Kasserede dele må ikke  

 henlægges på gulvet.
Kontrollen skal endvidere påse, at denaturering  

 (overbrusning med kreolinopløsning) af kasseret materiale finder sted i  

 rummet for destruktionsvarer.
5. Oksehoveder skal afhudes og afhornes fuldstændigt i umiddelbar  

 tilslutning til afskæring af hovedet, og næse- og svælg- og mundhule skal  

 effektivt gennemskylles.
Såfremt afskæring af hovedkød indskrænker sig til  

 afskæring af indvendige og udvendige tyggemuskler, medens hovederne endnu er  

 ophængt, kan hornene forblive på.
 6. Ved udtagning af maver og tarm på kvæg skal man ved underbinding af  

 spiserør, mave og endetarm hindre tilsmudsning af kødkroppen med mave- og  

 tarmindhold.
For de virksomheders vedkommende, hvor et eller flere af ovenstående  

 forhold ikke er i orden, må ledelse og dyrlæge drøfte, hvorledes bedst  

 rettes, og drage omsorg for, at det sker omgående.
For punkterne 1-3 må der  

 snarest udarbejdes forslag til løsning af disse spørgsmål til forelæggelse  

 for vedkommende veterinærinspektør inden 1. april d.å.
 P.V.V.
