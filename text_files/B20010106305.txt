Bekendtgørelse om særlige regler  

 for det rekreative fiskeri samt særlig fredning af ørred for  

 Bornholm og Christiansø (Ertholmene) I medfør af § 30, § 32, stk. 1 og 3, § 71 og § 130, stk. 2, i  

 fiskeriloven, jf. lov nr. 281 af 12. maj 1999, og efter bemyndigelse  

 fastsættes:
 § 1. Bekendtgørelsen fastsætter  

 særlige regler for fiskeri på dansk fiskeriterritorium omkring  

 Bornholm og Christiansø (Ertholmene) samt i de ferske vande på  

 Bornholm.
 Stk. 2. Endvidere skal de øvrige regler, der er  

 fastsat efter fiskeriloven, overholdes.
Visse former for lystfiskeri § 2. Trollingfiskeri med downrigger er ikke  

 tilladt fra lavvandslinien og indtil 1 sømil omkring Bornholm og  

 Christiansø (Ertholmene).
 Stk. 2. Ved fiskeri med downrigger forstås i denne  

 bekendtgørelse anvendelse af et selvstændigt  

 hjælperedskab, som fungerer uafhængigt af fiskestang og hjul,  

 hvorved endeagnet (blink, spinner, wobler, flue eller lignende) tvinges ned i  

 en forudbestemt dybde.
Særlig fredning af ørred (salmo trutta) § 3. I havet omkring Bornholm og  

 Christiansø (Ertholmene) er ørred (salmo trutta) i  

 yngledragt fredet i perioden 16. september - 28.(29.) februar, de  

 anførte dage inklusive.
 Stk. 2. I bornholmske vandløb er ørred  

(salmo trutta) fredet i perioden 16. september - 28. (29.) februar, de  

 anførte dage inklusive.
 Stk. 3. Ørred (salmo trutta), der er  

 omfattet af fredningen i stk. 1 og 2, skal straks efter fangsten  

 genudsættes i frit vand, så vidt muligt i levende tilstand.  

 Udsætningen skal ske på en sådan måde, at fisken ikke  

 genfanges.
Fritidsfiskeres garnredskaber i saltvand § 4. Inden for en afstand af 100 m fra  

 lavvandslinien er det ikke tilladt at anvende nedgarn.
 § 5. I perioden 1. marts - 15. september, de  

 anførte dage inklusive, må en fritidsfisker anvende op til 6 af  

 de for fritidsfiskere tilladte garn, heraf højst 3 flydende garn, jf.  

 dog § 7, stk. 2.
 Stk. 2. I den i stk. 1 nævnte periode må  

 højst 3 garn sættes inden for 30 m kurven.
 § 6. I perioden 16. september - 28. (29.) februar,  

 de anførte dage inklusive, må en fritidsfisker anvende  

 følgende af de for fritidsfiskere tilladte garn:
1)	op til 6 bundsatte garn, 2)	op til 5 bundsatte garn samt 1 laksegarn eller 1 bornholmergarn, jf.  

 dog § 7, stk. 2, eller 3)	op til 4 bundsatte garn samt 1 laksegarn og 1 bornholmergarn, jf.  

 dog § 7, stk. 2.
 Stk. 2. Af de i stk. 1, nr. 1, 2 og 3 nævnte garn,  

 må højst 3 garn sættes inden for 30 m kurven.
§ 7. Ved bornholmergarn forstås i denne  

 bekendtgørelse et flydende garn, som ikke må have en  

 længde af over 45 m og en dybde af over 12 m.
Maskestørrelsen  

 må højst være 52 mm (helmaske).
Stk. 2. Bornholmergarn må kun anvendes i perioden  

 1. juni - 30. november, de anførte dage inklusive.
En fritidsfisker  

 må kun anvende 1 bornholmergarn ad gangen.
Bornholmergarnet skal  

 sættes uden for 30 m kurven.
Stk. 3. Bornholmergarnet skal inden opstilling skriftligt  

 anmeldes til Fiskeridirektoratet, Fiskeriinspektorat Øst ved  

 afdelingen på Bornholm.
Kvittering for betalt fritidsfiskertegn skal  

 medsendes i kopi.
Bornholmergarnet skal på det gule redskabsmærke  

 forsynes med bogstavet »B« samt et løbenummer, som ved  

 anmeldelse udleveres af Fiskeriinspektorat Øst ved afdelingen på  

 Bornholm.
§ 8. Ved laksegarn forstås i denne  

 bekendtgørelse et flydende garn, som ikke må have en  

 længde af over 45 m og en dybde af over 3 m.
Maskestørrelsen  

 må ikke være mindre end 157 mm (helmaske).
 § 9. På garn, som sættes uden for 30 m  

 kurven, skal det gule redskabsmærke være forsynet med bogstavet  

»B«.
 Stk. 2. Ved 30 m kurven forstås i denne  

 bekendtgørelse den kurve, som er vist i bilag 1 og som afgrænser  

 det skraverede område.
 Kontrol, straf og ikrafttræden mv.
 § 10. Maskemål (helmaske) måles ved,  

 at et fladt måleredskab af en tykkelse på 2 mm og en bredde,  

 svarende til et givet maskemål, let kan gå igennem den i nettets  

 længderetning diagonalt strakte maske, når nettet er  

 vådt.
 § 11. Overtrædelse eller forsøg  

 på overtrædelse af § 2, stk. 1, §§ 3, 4, 5, 6, § 7, stk. 2 og 3  

 og § 9, stk. 1 straffes med bøde.
 § 12. Bekendtgørelsen træder i kraft  

 den 1. januar 2002.
