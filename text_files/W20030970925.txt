Landsskatteretskendelse af 16. juni 2003 vedr.
Fradrag for  

 dobbelt husførelse  erhvervsmæssige forhold As klage vedrører fradrag for dobbelt husførelse.
Landsskatterettens  

 afgørelse Indkomståret 2000  Ligningsmæssigt fradrag Skatteankenævnet har ikke godkendt fradrag på 3.700 kr. for  

 dobbelt husførelse.
 Landsskatteretten stadfæster skatteankenævnets afgørelse.
Sagens oplysninger Klagerens ægtefælle tiltrådte den 1. januar 2000 en fast  

 stilling i X, mens ægteparret boede i Y.
Den 1. juli 2000 flyttede parret og  

 deres hjemmeboende barn til X.
Klageren bibeholdt dog sin stilling hos B også  

 efter flytningen, mens hun søgte arbejde i X-området.
Det var meningen, at klageren hurtigst muligt efter flytningen  

 skulle finde en stilling i X eller omegn.
Hun har søgt over 150 stillinger og  

 fået afslag på dem alle, og hun har til dato stadig job hos B A/S.
Fra sommeren 2000 og indtil januar 2001 boede klageren hos venner  

 og bekendte få dage ad gangen.
Da det ikke lykkedes hende at få arbejde, og  

 da  

 det er svært at få en lejelejlighed i København og omegn, købte klageren en  

 ejerlejlighed den 2. januar 2001.
 Klageren opholder sig i X i alle weekender og ferier.
Skatteankenævnets  

 afgørelse Afgørelsen af, om den dobbelte husførelse er midlertidig og  

 dermed giver adgang til fradrag, skal bedømmes i relation til det arbejde,  

 som  

 husførelsen knytter sig til.
Er arbejdet permanent, antages den dobbelte  

 husførelse at skyldes private og ikke erhvervsmæssige årsager.
Et ansættelsesforhold kan kun betragtes som midlertidig, når  

 midlertidigheden er aftalt eller står klart allerede ved  

 ansættelsesforholdets  

 tiltrædelse.
Klageren ansættelsesforhold er ikke midlertidigt, og at klageren  

 har underrettet arbejdsgiveren om, at hun søger arbejde i X-området ændrer  

 ikke  

 herved.
 Der er henvist til Landsskatterettens kendelse af 16. februar  

 2000 og Vestre Landsret dom af 21. december 1995 trykt i Tidsskrift for  

 Skatter  

 og Afgifter 2000.415 og 1996.84, samt ligningslovens § 9, stk. 1 og  

 statsskattelovens § 6, stk. 1, litra a.
Klagerens påstand og  

 argumenter Klageren har fremsat påstand om, at fradraget for dobbelt  

 husførelse godkendes som selvangivet.
 Der er tale om erhvervsmæssige forhold og om en midlertidig  

 stilling.
 Klageren har gjort alt for at få job i X og omegn men uden held.  

 Det er derfor urimeligt at påstå, at der for hendes vedkommende ikke er tale  

 om  

 erhvervsmæssige forhold, idet det alene er det, sagen vedrører.
Andre der er flyttet til X og har opsagt deres tidligere jobs er  

 blevet arbejdsløse og derefter kommet i aktivering.
For stadig at have et  

 arbejdsforhold har klageren derfor været nødt til at opretholde jobbet hos B  

 A/S, hvorefter der selvsagt er tale om erhvervsmæssige forhold.
 Med hensyn til midlertidigheden skal det fremhæves, at sagen  

 skal bedømmes ud fra klagerens situation på det aktuelle tidspunkt, da hun  

 traf  

 valget mellem arbejdsløshed og midlertidig opretholdelse af arbejdet hos B  

 A/S.  

 Hun har søgt talrige stillinger uden held, hvilket må være nok til at der  

 skattemæssigt er tale om en midlertidig stilling.
 Klagen angår ikke et stort beløb, men klageren finder det  

 urimeligt at få den påstand i hovedet, at det hele skyldes private hensyn.  

 Hun  

 vil gerne vide hvad de private hensyn skulle være, hvilket ikke er oplyst,  

 ligesom det i sidste ende er X kommune der tjener på at hun opretholder et  

 arbejde med ca. 360.000 kr. som årsindtægt.
Landsskatterettens  

 bemærkninger og begrundelse Lønmodtagere kan fradrage udgifter i forbindelse med udførelsen  

 af det indtægtsgivende arbejde i det omfang, de samlede fradragsberettigede  

 udgifter overstiger et reguleret grundbeløb på 3.000 kr.
For indkomståret  

 2000  

 udgør grundbeløbet 4.300 kr.
Dette følger af statsskattelovens § 6, stk. 1,  

 litra a, jf. ligningslovens § 9, stk. 1.
Fradrag for dobbelt husførelse kan efter Ligningsrådets  

 vejledende anvisninger indrømmes for merudgifter til kost og logi med en  

 standardtakst uden dokumentation for merudgiftens størrelse.
Der kan henvises  

 til ligningsvejledningen 2000, afsnit A.F.1.3. Det er ifølge anvisningen en  

 betingelse for at opnå fradrag, at der er tale om midlertidig opretholdelse  

 af  

 dobbelt husførelse på grund af erhverv.
 Klagerens arbejde hos B A/S kan ikke karakteriseres som  

 midlertidigt, idet der er tale om en fast tidsubegrænset uopsagt stilling.  

 Dette forhold ændres ikke af, at klagerens oprindeligt havde tænkt, at den  

 fortsatte ansættelse udelukkende skulle vare ved, til hun fandt et arbejde i  

 X  

 eller omegn.
 Da arbejdet således må betegnes som permanent, antages den  

 dobbelte husførelse at skyldes private, og ikke erhvervsmæssige forhold, og  

 der  

 kan derfor ikke gives fradrag for dobbelt husførelse.
