Fremsat den 20. februar 2007 af Jørgen Arbo‑Bæhr (EL),  

 Line Barfod (EL), Per Clausen (EL) og Frank Aaen Forslag til folketingsbeslutning om  

 at friholde personer på barselorlov fra kontanthjælpsloftet Folketinget opfordrer regeringen til senest den 30. marts 2007  

 at fremsætte de nødvendige lovforslag, så kontanthjælpsmodtagere, der har ret  

 til fravær ved graviditet, barsel eller adoption, ikke omfattes af  

 kontanthjælpsloftet.
Bemærkninger til forslaget Kontanthjælpsmodtagere har ifølge lov om aktiv socialpolitik  

 (jf. § 13, stk. 4, pkt. 4) ret til fravær ved graviditet, barsel og adoption.  

 På trods af dette er kontanthjælpsmodtagere også i de perioder, hvor de gør  

 brug af denne ret, omfattet af kontanthjælpsloftet.
Ifølge beskæftigelsesministeriet var der i marts 2005 ca. 1.100  

 kvinder på kontanthjælp, som også var omfattet af loftet over kontanthjælp,  

 og  

 som havde børn, der var under 47 uger gamle.
Det fremgår ikke af dataene, om  

 det var faderen eller moderen, der holdt barsel.
Desuden indgår antallet af  

 kvinder på barsel før fødslen ikke i tallene.
Det kan således ikke med  

 sikkerhed siges, hvor mange kontanthjælpsmodtagere på barselorlov, der er  

 omfattet af kontanthjælpsloftet.
Men tallet 1.100 var i marts 2005 nok et  

 absolut minimum.
Hvis vi går ud fra, at den gennemsnitlige effekt af  

 kontanthjælpsloftet er, at det koster den enkelte kontanthjælpsmodtager knap  

 1000 kr. om måneden, vil gennemførelsen af forslaget betyde en mindre  

 merudgift  

 for det offentlige, på 12-15 mio. kr. årligt.
I et samråd i Arbejdsmarkedsudvalget den 15. marts 2006 gjorde  

 statsministeren udvalget bekendt med, at beskæftigelsesministeren angiveligt  

 var i gang med at finde en løsning for kontanthjælpsmodtagere på barsel.
I et  

 svar til  

 Jørgen  

 Arbo-Bæhr  

 (S 3390) den 28. marts 2006 bekræftede  

 beskæftigelsesministeren dette og oplyste, at det var hensigten at fremsætte  

 lovforslag efter sommerferien under forudsætning af forligspartiernes  

 godkendelse  

 af den valgte model.
I december 2006 havde beskæftigelsesministeren stadig ikke  

 fremsat lovforslag, hvilket førte til et fornyet spørgsmål fra  

 Jørgen Arbo-Bæhr  

 (S  

 485). I svaret bekræftede beskæftigelsesministeren igen, at regeringen  

 angiveligt »har til hensigt at justere reglen om loft for den samlede hjælp,  

 som kontanthjælpsmodtagere på barsel kan modtage.« I betragtning af, hvor hurtig beskæftigelsesministeren er til  

 at fremsætte lovforslag, hvis det drejer sig om sager, ministeren og  

 regeringen  

 brænder for, må det siges, at der er dømt nøl i denne sag.
Derfor fremsættes  

 dette beslutningsforslag.
Det må være klart for alle, at kontanthjælpsmodtagere på barsel  

 under alle omstændigheder skal være friholdt for loftet.
Hvis man skal tro på  

 regeringens egen argumentation for kontanthjælpsloftet  nemlig at det  

 skal  

 være et incitament til at få et arbejde  giver det ikke mening, at  

 kontanthjælpsmodtagere på barsel er omfattet af loftet.
Skriftlig fremsættelse Jørgen Arbo-Bæhr  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at friholde personer på barselorlov fra  

 kontanthjælpsloftet.
(Beslutningsforslag nr.
B 97).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
