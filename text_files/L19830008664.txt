 I tilslutning til udenrigsministeriets bekendtgørelse nr. 50 af 7. maj  

 1965 og efterfølgende bekendtgørelser, senest nr. 18 af 28. februar 1980,  

 Lovtidende C, meddeles det, at Guatemala med virkning fra den 18. april 1983  

 har tiltrådt De forenede Nationers konvention af 7. november 1962 om samtykke  

 til ægteskab, mindstealder for ægteskab og registrering af ægteskaber.
 Guatemalas tiltrædelsesinstrument indeholder følgende forbehold:
»For så vidt angår konventionens artikel 1, stk. 1, erklærer  

 Guatemala, at eftersom dets lovgivning med hensyn til dets egne statsborgere  

 ikke stiller krav om offentliggørelse af ægteskabet og tilstedeværelsen af  

 vidner som betingelse for, at ægteskabet kan indgås, anser Guatemala sig ikke  

 for forpligtet til at opfylde disse krav i tilfælde, hvor parterne er  

 statsborgere i Guatemala.« Udenrigsministeriet, den 9. september  

 1983 F.M.
