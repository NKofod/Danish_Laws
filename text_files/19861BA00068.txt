Nr BSF 68 Forslag til folketingsbeslutning om ratifikation af ILO-konventionen om  

 bedriftssundhedstjeneste Fremsat af Taanquist (S) Jytte Andersen (S) Bakholt (S) Ole Vagn  

 Christensen (S) Søren B.
Jørgensen (S) Kaj Poulsen (S) Joanna Rønn (S) den 27. november 1986 Folketinget pålægger regeringen at ratificere ILO-konvention nr. 161 af 26. juni 1985 om bedriftssundhedstjeneste.
BEMÆRKNINGER TIL FORSLAGET På ILOs konference den 26. juni 1985 blev ILO-konvention nr. 161 om bedriftssundhedstjeneste vedtagtet.
Den danske regerings repræsentant tiltrådte denne konvention.
Det er praksis, at et land ratificerer en sådan konvention, når det gældende lands lovgivning svarer til konventionens bestemmelser.
Kun på eet område er der bestemmelser i konventionen, som Danmark ikke opfylder, og det drejer sig om konventionens artikel 3, hvorefter alle de ratificerende stater forpligtes til efterhånden at oprette BST for alle arbejdstagere, herunder ansatte i den offentlige sektor.
For at opfylde bestemmelsen kræves en ændring af BST-bekendtgørelsen, således at der opstilles såvel kort- som langsigtede udbygningsplaner for bedriftssundhedstjenesten.
Der er herefter ingen hindring for, at Danmark kan tilslutte sig konventionen.
Det er en naturlig følge heraf, at regeringen ophæver det stop for udbygning af BST, som blev indført i 1982.
