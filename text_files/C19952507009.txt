Generelt § 1.  Finansministeriet har ved cirkulære af 10. juli  

 1995, Fmst. nr. 32/95, fastsat regler om telefongodtgørelse og  

 tjenestestedstelefon.
Cirkulæret vedlægges.
Bestemmelser for Forsvarsministeriets område § 2.  I tilslutning til ovennævnte cirkulære bemærkes  

 følgende vedrørende forvaltningen af telefongodtgørelse og  

 tjenestestedstelefon inden for Forsvarsministeriets område.
Oprettelse § 3.  Telefonen oprettes normalt som telefon med  

 selvstændig ledning til offentlig central, også selv om telefonen etableres i  

 en bolig, der er beliggende på eller i umiddelbar tilslutning til et militært  

 etablissement med selvstændig omstillingsbord.
Tjenestestedstelefon optages i  

 navnebog som for privat abonnement.
 Stk. 2.  Tjenestestedstelefon vil ikke kunne etableres i  

 kvarter eller i lukaf på militært etablissement.
Tildeling § 4.  Tjenestestedstelefon kan tildeles personel, som  

 det af beredskabsmæssige og lignende tjenstlige forhold er absolut påkrævet  

 at kunne opkalde tjenstligt uden for normal tjenestetid, eller som af hensyn  

 til udførelsen af pålagte tjenestepligter jævnligt og i større omfang må  

 foretage tjenstlige telefonopkald fra bopælen.
Endvidere kan  

 tjenestestedstelefon tildeles personel, som indgår i tilkaldevagtordninger,  

 der træder i stedet for vagtordninger, der medfører konstant ophold på  

 tjenestestedet.
 Stk. 2.  Følgende kriterier lægges således til grund for  

 tildeling af tjenestestedstelefoner:
 Personel, som det af beredskabsmæssige årsager er absolut påkrævet at  

 kunne tilkalde uden for normal tjenestetid.
 Personel, som uden for normal tjenestetid indgår i en af en foresat  

 kommandomyndighed fastlagt eller godkendt tilkaldevagtordning efter en  

 roste/tørn, der træder i stedet for en vagtordning, der medfører konstant  

 ophold på tjenestestedet.
 Personel, som ved stillingsbeskrivelse eller særlige tjenestepligter, som  

 er godkendt af en foresat kommandomyndighed, er pålagt opgaver, som  

 uomgængeligt nødvendigt kræver, at de pågældende kan opkaldes telefonisk i  

 hjemmet, eller jævnligt og i større omfang må foretage tjenstlige  

 telefonopkald fra bopælen.
Kompetence § 5.  Inden for Forsvarsministeriets område er  

 kompetencen for tildeling af tjenestestedstelefon fordelt således:
a.
Forsvarsministeriet efter særlig bestemmelse.
b.
Forsvarskommandoen med underlagte myndigheder efter de af  

 Forsvarskommandoen fastsatte bestemmelser.
c.
De øvrige direkte under Forsvarsministeriet henhørende myndigheder,  

 institutioner, virksomheder mv., hvor den pågældende myndighed har kompetence  

 inden for dens ansvarsområde.
 § 6.  Tvivlsspørgsmål vedrørende kriterier for  

 tildeling samt forslag til større principielle ændringer i den gældende  

 tildeling forelægges Forsvarsministeriet til afgørelse.
Administration § 7.  Administrationen af forsvarets  

 tjenestestedstelefoner varetages af respektive myndigheder, der skal føre  

 kontrol med, at kun hertil berettiget personel har tjenestestedstelefon til  

 rådighed.
 § 8.  Ved personskifte i forbindelse med  

 tjenestestillinger, hvortil tjenestestedstelefon er normeret, skal  

 myndigheden - såfremt telefon i privat abonnement ikke vil kunne anvendes -  

 udnytte eventuelle eksisterende telefonabonnementer ved myndigheden.  

 Henvendelser om oprettelse, flytning og nedtagning mv. af telefoner i  

 abonnement ved en myndighed rettes af denne direkte til pågældende  

 teleadministration, jf. dog § 10, stk. 3.
 § 9.  Godtgørelse for tjenestestedstelefon ydes efter  

 reglerne i § 3 og § 5 i vedlagte cirkulære.
Forhold som bruger § 10.  Uanset abonnementsforholdet vil  

 abonnementsregninger mv. tilgå brugeren direkte fra den pågældende  

 teleadministration og betales af brugeren normalt direkte til denne.
 Stk. 2.  Første udbetaling af godtgørelse for  

 tjenestestedstelefon vil dog først kunne finde sted efter forelæggelse af  

 fornøden dokumentation af, at telefon er oprettet, samt at den er oprettet i  

 brugerens navn.
Stk. 3.  Eventuelle henvendelser til  

 teleadministrationen vedrørende telefonens drift (anmodning om fejlretning  

 mv.) sker direkte fra brugeren, medmindre det drejer sig om foranstaltninger,  

 der kan medføre udgifter for forsvaret.
I sådanne tilfælde henvender brugeren  

 sig til myndigheden.
 Stk. 4.  Brugeren har pligt til at underrette  

 myndigheden om alle forhold, der kan få indvirkning på udbetaling af  

 vederlaget for tjenestestedstelefonen.
 Stk. 5.  Behørig forsikring af tjenestestedstelefonen  

 påhviler brugeren.
 § 11.  Kundgørelse for Forsvaret B.3-2 af 1. juli 1989  

 ophæves.
 P.M.V.
 E.B.
