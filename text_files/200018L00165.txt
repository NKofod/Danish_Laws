Ændringsforslag stillet den 1. december  

 2000 Ændringsforslag til 3. behandling af Forslag til lov om ændring af  

 aktieavancebeskatningsloven og dødsboskatteloven (Ændring af successionsreglerne ved overdragelse af  

 aktier) [af skatteministeren (Ole Stavad)] Af	skatteministeren:
Til § 1 1) I det under nr. 2 foreslåede § 11, stk.  

 8, affattes 1. pkt. således:
» [Udvidelse af successionsadgangen ved overdragelse af  

 andelsbeviser i foreninger stiftet før 22. maj 1987] Bemærkninger Til nr. 1 Det foreslås, at 1. pkt. i den foreslåede §  

 11, stk. 8, udvides til også at omfatte andelsbeviser i foreninger  

 stiftet før 22. maj 1987.
Aktieavancebeskatningslovens § 2 b, stk. 5, blev  

 ændret ved lov nr. 166 af 24. marts 1999. Tidligere kunne ejere af  

 andelsbeviser i foreninger stiftet før 22. maj 1987 ansøge  

 skatteministeren om at blive fritaget for den strengere beskatning efter § 2  

 b, stk. 2-4. Ansøgningen skulle indgives i forbindelse med en  

 overdragelse af andelsbeviserne.
Blev der ikke ansøgt, eller blev  

 ansøgningen afslået, var andelsbeviserne omfattet af stk.  

 2-4.
Det betød, at ønskede man at overdrage  

 andelsbeviser af denne type med succession, kunne man undlade at søge  

 om fritagelsen, for derved at være omfattet af stk. 2-4, med den  

 udvidede successionsadgang til følge.
Denne mulighed blev utilsigtet  

 fjernet ved lov nr. 166 af 24. marts 1999.
 Andelsbeviser i foreninger stiftet før 22. maj 1987  

 er ikke forskellige fra andelsbeviser i foreninger stiftet efter denne dato.  

 Baggrunden for § 2 b, stk. 5, var, at da man indførte den strengere  

 beskatning efter § 2 b, stk. 2-4, ønskede man ikke at give reglerne  

 tilbagevirkende kraft, hvorfor foreninger stiftet inden indførelsen §  

 2 b skulle have mulighed for at undgå den strengere beskatning.
 Det foreslås derfor, at også andelsbeviser som  

 nævnt i stk. 5 omfattes af stk. 8, 1. pkt., i den foreslåede §  

 11, hvorefter andelsbeviserne kan overdrages med succession, når bare  

 det sker til den nære familie.
