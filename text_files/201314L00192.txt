Betænkning afgivet af Beskæftigelsesudvalget den 20. november 2013 Betænkning over Forslag til lov om ændring af lov om arbejdsløshedsforsikring m.v.
(Beregning af skattefri præmie til fuldtidsbeskæftigede) [af beskæftigelsesministeren (Mette Frederiksen)]:
1. Udvalgsarbejdet Lovforslaget blev fremsat den 2. oktober 2013 og var til 1. behandling den 8. oktober 2013. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring.
Den 3. oktober 2013 sendte beskæftigelsesministeren de indkomne høringssvar og et notat herom til udvalget.
Spørgsmål Udvalget har stillet 5 spørgsmål til beskæftigelsesministeren til skriftlig besvarelse, som denne har besvaret.
Et af udvalgets spørgsmål og beskæftigelsesministerens svar herpå er optrykt som bilag 2 til betænkningen.
2. Indstillinger Udvalget indstiller lovforslaget til vedtagelse uændret.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) fmd.
Pernille Rosenkrantz-Theil (S) Nadeem Farooq (RV) Andreas Steenberg (RV) Eigil Andersen (SF) Anne Baastrup (SF) Özlem Sara Cekic (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jakob Engel-Schmidt (V) Peter Juel Jensen (V) Inger Støjberg (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 2 Bilagsnr.
Titel Oversigt over spørgsmål og svar vedrørende L 2 Bilag 2 Et af udvalgets spørgsmål til beskæftigelsesministeren og dennes svar herpå.
 Spørgsmålet og beskæftigelsesministerens svar herpå er optaget efter ønske fra Dansk Folkeparti.
 Spørgsmål 5:
Ministeren bedes kommentere intern henvendelse af 16. september 2013 fra Merete Graae, jf.
L 2  bilag 7.
 Svar:
 Henvendelsen vedrører et spørgsmål fra Merete Graae om, hvordan man er stillet i forhold til optjening af skattefri præmie i efterlønsordningen, hvis man ikke har 37 timers arbejde om ugen, men arbejder 28 timer om ugen i natarbejde.
Idet jeg i øvrigt kan henvise til de specielle bemærkninger til § 1, nr. 1, i lovforslaget, kan jeg fortælle, at personer, der i hele optjeningsperioden for skattefri efterlønspræmie arbejder på fuld overenskomstmæssig tid, vil få fuld skattefri præmie.
Det gælder også for personer, der har en fuld overenskomstmæssig tid, der er mindre end 37 timer om ugen.
Optjening af skattefri præmie opgøres efter bekendtgørelse om beskæftigelseskrav for lønmodtagere og dagpengeperiode.
Efter bekendtgørelsen kan der som udgangspunkt kun medregnes løntimer, som er indberettet til eIndkomstregistret.
 Det er arbejdsgiverens ansvar at indberette i overensstemmelse med SKATs indberetningsvejledning til eIndkomstregistret.
 I SKATs indberetningsvejledning står der, at »fuld tid« altid skal indberettes med 160,33 timer om måneden (37 timer om ugen), uanset om den faktiske arbejdstid har været mere eller mindre.
 I vejledning om beskæftigelseskrav for lønmodtagere og dagpengeperiode er det angivet, hvordan a-kassen skal handle, hvis a-kassen bliver opmærksom på, at en arbejdsgiver ikke har indberettet det korrekte antal løntimer.
