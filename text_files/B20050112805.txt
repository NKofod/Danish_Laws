Bekendtgørelse  

 om det frekvenspolitiske rammemandat  

1) I medfør af § 2 i lov om radiofrekvenser, jf.  

 lovbekendtgørelse nr. 680 af 23. juni 2004, fastsættes:
 § 1.  

  

 IT og Telestyrelsen skal  

 forberede, træffe og gennemføre beslutninger på frekvensområdet inden for  

 rammerne af det frekvenspolitiske rammemandat, jf. bilag 1.
 § 2.  

  

 Bekendtgørelsen træder i kraft  

 den 15. december 2005.
 Stk. 2.  

  

 Bekendtgørelse nr. 142 af 3.  

 marts 2004 om det frekvenspolitiske rammemandat ophæves.
Ministeriet for Videnskab, Teknologi og  

 Udvikling, den 18. november 2005 Helge Sander /Sune Rahn Bilag 1 Det frekvenspolitiske rammemandat I dette frekvenspolitiske rammemandat fastsættes de  

 politiske rammer, inden for hvilke IT- og Telestyrelsen skal forberede,  

 træffe  

 og gennemføre beslutninger på radiofrekvensområdet.
Det frekvenspolitiske  

 rammemandat udgør således de politiske retningslinjer for den telefaglige  

 administration  

 i IT- og Telestyrelsen på frekvensområdet.
Overordnede målsætninger for IT- og Telestyrelsens  

 frekvensadministration Målsætningerne for den danske frekvensadministration er  

 formuleret i overensstemmelse med frekvenslovgivningen og dens rammer.
Målsætninger   

 	  

 IT- og  

 Telestyrelsen skal fremme en udvikling, der fører til innovation og vækst og  

 som understøtter, at Danmark kan udvikle sig til ét af verdens førende  

 højteknologiske samfund inden for de nærmeste år med skabelsen af nye  

 højteknologiske arbejdspladser til følge bl.a. ved at gøre det attraktivt for  

 udenlandske virksomheder at placere innovationsaktiviteter i Danmark.
   

 	  

 IT- og  

 Telestyrelsen skal arbejde for, at Danmark har en  

 IKT-infrastruktur,  

 der med hensyn til pris og kvalitet understøtter dansk konkurrencekraft,  

 omstillingsevne  

 og innovationsstyrke.
   

 	  

 IT- og  

 Telestyrelsen skal fremme en udvikling, som understøtter udviklingen af  

 relevante, billige og velfungerende  

 IKT-infrastrukturer,  

 der sikrer alle danskere adgang til de moderne  

 IKT-teknologier  

 og derved adgangsbillet til det globale netværk.
   

 	  

 IT- og  

 Telestyrelsen skal arbejde for, at flest mulige både udbydere og brugere af  

 radiofrekvenser har adgang til tilstrækkelig radiofrekvenskapacitet til at  

 opbygge  

 IKT-infrastruktur.
   

 	  

 IT- og  

 Telestyrelsen skal fremme mulighederne for bredde og mangfoldighed i udbudet  

 af  

 IKT-tjenester, også når det gælder  

 kombinationsprodukter og konvergens, herunder ved sikring af størst mulig  

 teknologineutralitet i relevant regulering, så teknologivalg, hvor det er  

 muligt, overlades til markedet.
Generelle principper for IT- og Telestyrelsens  

 frekvensadministration De følgende strategier og principper gælder for IT- og  

 Telestyrelsens frekvensadministration generelt.
Generelle principper for IT- og Telestyrelsens  

 frekvensadministration   

 	  

 IT- og  

 Telestyrelsens frekvensadministration skal være objektiv, transparent,  

 ikke-diskriminerende og forholdsmæssigt afpasset.
   

 	  

 IT- og  

 Telestyrelsens frekvensadministration skal i alle tilfælde ske med behørig  

 inddragelse af relevante parter.
   

 	  

 IT- og  

 Telestyrelsen skal behandle ansøgninger om frekvenstilladelser hurtigst  

 muligt og udstede tilladelser inden maksimalt 6 uger fra modtagelsen af den  

 fuldstændige ansøgning.
  

 	  

 Hvis IT- og  

 Telestyrelsen overvejer at begrænse antallet af frekvenstilladelser eller at  

 foretage ændringer i vilkår på allerede udstedte frekvenstilladelser, skal  

 meddelelse herom gives til alle berørte parter, der skal have lejlighed til  

 med en frist på fire uger at fremføre deres synspunkter med hensyn til de  

 påtænkte begrænsninger eller ændringer.
IT- og Telestyrelsen skal  

 offentliggøre  

 den endelige beslutning med begrundelse.
   

 	  

 IT- og  

 Telestyrelsen skal offentliggøre igangværende høringer og offentliggøre de  

 beslutninger, der træffes efter de enkelte høringer.
  

 	  

 IT- og  

 Telestyrelsen skal foretage frekvensknaphedsvurderinger i tæt dialog med  

 branchen.
IT- og Telestyrelsen skal således i forbindelse med afgørelser om  

 frekvensknaphed inddrage relevante parter, inden afgørelsen træffes.
Dette  

 kan  

 f.eks. ske ved offentlig høring eller et branchemøde.
   

 	  

 Hvis IT- og  

 Telestyrelsen konstaterer overtrædelser af vilkår i frekvenstilladelser, skal  

 brugeren underrettes herom og have mulighed for inden en måned at fremføre  

 sine synspunkter eller bringe frekvensanvendelsen i overensstemmelse med  

 loven og de fastsatte vilkår.
  

 	  

 IT- og  

 Telestyrelsen skal sikre, at frekvensadministrationen påfører brugerne af  

 radiofrekvenser mindst mulig administrativ byrde.
Hvor det er muligt, og  

 navnlig hvor der kun er ubetydelig risiko for uacceptable forstyrrelser, skal  

 IT- og Telestyrelsen arbejde for at fritage anvendelse af radiofrekvenser fra  

 krav om tilladelse.
   

 	  

 IT- og  

 Telestyrelsen skal sikre en hurtig implementering af internationale  

 beslutninger  

 om frekvensanvendelse, som er tiltrådt fra dansk side, herunder  

 fælleseuropæiske  

 beslutninger (ECC- og EU-beslutninger) om harmoniseret frekvensanvendelse.
  

 	  

 Teknologivalg skal  

 overlades til markedet.
IT- og Telestyrelsens udstedelse af  

 frekvenstilladelser skal derfor i videst muligt omfang ske som  

 teknologineutrale  

 tilladelser.
  

 	  

 IT- og  

 Telestyrelsen skal arbejde for en mere fleksibel anvendelse af  

 radiofrekvenser,  

 fremme udviklingen af nye innovative tjenester og fjerne barrierer til  

 markedet, der skyldes, at radiofrekvenser ikke er tilgængelige for en given  

 tjeneste.
For at fremme udviklingen af nye teknologiske platforme skal IT- og  

 Telestyrelsen derfor anlægge en bredere fortolkning af de allokeringsmæssige  

 rammer ved at indføre mere fleksible frekvensallokeringer i den danske  

 frekvensplan.
Specifikke strategier De specifikke  

 strategier for de udvalgte fokusområder er formuleret med henblik på at  

 fremme  

 gennemførelsen af de overordnede telepolitiske målsætninger, herunder at  

 sikre  

 udbredelsen af  

 IKT-infrastrukturer  

 og  

 IKT-tjenester  

 hos borgere og virksomheder.
Fokusområderne  

 er konkret funderet på de overordnede målsætninger om at fremme vækst og  

 innovation og sikre et stadigt billigere, mere varieret og bredt udbud af  

 IKT-tjenester.
Med henblik på at nå de anførte overordnede  

 målsætninger er der for hvert fokusområde opstillet en specifik strategi, som  

 udgør de politiske rammer for IT- og Telestyrelsens frekvensadministration.
Anvendelse af radiofrekvenser med henblik på udbud  

 af elektroniske kommunikationsnet og -tjenester Baggrund En relevant, billig og velfungerende  

 IKT-infrastruktur  

 er central for Danmarks konkurrencekraft, omstillingsevne og  

 innovationsstyrke.  

 Skabelsen af nye  

 IKT-infrastrukturer  

 kan gøre Danmark  

 til et af verdens førende højteknologiske samfund og dermed sikre vækst og  

 velfærd.
 Adgang til og fleksibel anvendelse af radiofrekvenser er  

 nøglen til innovation og nye produkter og tjenester samt skabelsen af nye og  

 alternative  

 IKT-infrastrukturer.
Radiokæder, FWA (  

 Fixed  

 Wireless  

 Access) og MWS (Multimedia  

 Wireless  

 Systems) er teknologier, der alle kan anvendes til udbygning af  

 IKT-infrastruktur.
Særligt FWA er et væsentligt trådløst  

 alternativ til de to nuværende dominerende adgangsveje til bredbånd   

 ADSL og  

 kabel-tv.
Dette skyldes bl.a. den forventede store udbredelse af  

 WiMAX-certificerede  

 systemer.
 På mobilkommunikations-området er 2G-nettene fuldt udbygget,  

 mens 3G-nettene er under udbygning.
På det landmobile område er der primært tale om  

 ikke-kommerciel frekvensanvendelse, dvs. hvor tilladelsesindehaveren ikke  

 anvender radiofrekvenser til udbud af elektroniske kommunikationsnet og  

 -tjenester.  

 Derimod anvender tilladelsesindehaverne radiofrekvenser til etablering af  

 egne  

 radiotjenester.
Der sker indtil videre kun et begrænset udbud af kommercielle  

 landmobile radiotjenester bl.a. ved brug af Tetra-teknologi.
Udvikling Tidligere var udbudet af en specifik kommunikationstjeneste  

 nøje knyttet til anvendelsen af en specifik teknologiplatform.
De seneste år  

 har været præget af en stigende konvergens mellem forskellige teknologier og  

 platforme.
Mange forskellige teknologier kan i dag bruges til at dække et  

 givet  

 kommunikationsbehov.
Nutidens teknologiske platforme er derfor også sværere  

 at  

 definere som tilhørende en bestemt tjenestekategori i traditionel forstand  

 (mobil,  

 fast etc.). Den teknologiske konvergens betyder samtidig, at der er et mindre  

 behov for, at man fra myndighedsside i samme omfang som tidligere sondrer  

 mellem frekvensallokeringer til enkeltteknologier.
Det bør derfor i højere  

 grad  

 være brugerne af radiofrekvenser, herunder aktørerne på telemarkedet, der  

 bestemmer teknologivalget, frem for at teknologivalget afhænger af det valgte  

 radiofrekvensbånd.
På EU- og CEPT-niveau diskuteres det derfor, hvorvidt der  

 er  

 behov for at ændre frekvensadministrationen i retning af yderligere  

 liberalisering og teknologineutral frekvensanvendelse.
Et eksempel herpå er  

 FWA-teknologien,  

 der således kan anvendes til både  

 punkt-til-punkt  

 tjenester og  

 punkt-til-multipunkt  

 tjenester.
De  

 nyeste generationer af  

 FWA-teknologien  

 er nomadiske,  

 og der er ikke længere et krav om, at sender og modtager har fri sigt.  

 FWA-teknologien  

 vil derfor også i et vist omfang kunne  

 anvendes mobilt.
Etableringen af  

 WiMAX-forum  

 har  

 øget fokus på trådløse bredbåndtjenester, og det har i Danmark medført en  

 stigende interesse for  

 FWA-området, herunder særligt  

 i radiofrekvensbåndet 3410-4200 MHz.
Markedet er samtidig påvirket af et  

 stigende udbud af udstyr og faldende priser på udstyr.
IT- og Telestyrelsen  

 har  

 derfor gennemført en høring om interessen for dette radiofrekvensbånd og på  

 baggrund af denne høring konstateret, at der er knaphed på radiofrekvenser  

 til  

 FWA-formål  

 i dette radiofrekvensbånd.
IT- og Telestyrelsen traf i december 2004 beslutning om at  

 udsætte udstedelsen af tilladelser i radiofrekvensbåndet 3410-4200 MHz med  

 henblik på at undersøge, om der foreligger frekvensknaphed. Årsagen hertil  

 var,  

 at IT- og Telestyrelsen havde oplevet en markant stigning i interessen for at  

 anvende frekvenser til  

 FWA-formål  

 i  

 radiofrekvensbåndet 3410-4200 MHz.
IT- og Telestyrelsen iværksatte herefter i  

 januar 2005 en høring om den fremtidige frekvensanvendelse i  

 radiofrekvensbåndet  

 3410-4200 MHz.
 På baggrund af de indkomne høringssvar var det IT- og  

 Telestyrelsens vurdering, at den samlede efterspørgsel efter radiofrekvenser  

 i  

 det pågældende radiofrekvensbånd ikke vil kunne imødekommes, og at der  

 således  

 foreligger frekvensknaphed, jf. frekvenslovens § 5, stk. 3.
 IT- og Telestyrelsen har derfor fremsendt en indstilling til  

 videnskabsministeren om, at der afholdes udbud eller auktion som grundlag for  

 udstedelse af nye tilladelser i radiofrekvensbåndet 3410-4200 MHz.
Radiofrekvensbåndet  

 3600-4200 MHz var indtil 2003 alene afsat til radiokæde-anvendelse.
I 2003  

 blev  

 frekvensplanen ændret således, at det alene har været muligt at få udstedt  

 tilladelser til FWA i radiofrekvensbåndet.
Der er dog fortsat en række  

 radiokæde-tilladelser i radiofrekvensbåndet, som er blevet udstedt før 2003.  

 Den eksisterende radiokædeanvendelse indebærer en væsentlig begrænsning i  

 mulighederne for at udstede tilladelse til  

 FWA-formål.
 Der er derfor behov for, at IT- og Telestyrelsen kan  

 inddrage disse radiokæde-tilladelser, jf. frekvenslovens § 25 for at  

 hele  

 radiofrekvensbåndet 3410-4200 MHz kan anvendes til  

 FWA-formål.
 Fremkomsten af  

 WiMAX-certificeret  

 udstyr forventes at forbedre udbudet af trådløse bredbåndstjenester, men også  

 andre teknologier vil være aktuelle til udbud af trådløse bredbåndstjenester.  

 Det gælder bl.a. højhastighedsudgaven af 3G, som betegnes HSDPA.
Udbudet af 3G-tjenester er indledt i Danmark.
En af de fire  

 3G-tilladelser blev tilbageleveret til IT- og Telestyrelsen i januar 2005.  

 Denne tilladelse skal udstedes igen efter en auktion.
På ITU-konferencen  

 WRC-2000 blev radiofrekvensbåndet 2500-2690 MHz identificeret som det  

 radiofrekvensbånd,  

 hvor yderligere frekvenstildelinger til 3G-tjenester kan ske.
Ifølge fælles  

 europæiske ECC- beslutninger fra 2002 og 2005 skal dette radiofrekvensbånd  

 afsættes til jordbaseret 3G senest pr. 1. januar 2008 i det omfang, markedet  

 tilsiger det.
Da udrulningen af 3G-net og -tjenester i dag stadig er i  

 opbygningsfasen, forventes der derfor ikke i nærmeste fremtid at være behov  

 for  

 at afsætte yderligere radiofrekvenser specifikt til 3G formål i den danske  

 frekvensplan.  

 Der bør imidlertid på et så tidligt tidspunkt som muligt træffes beslutning  

 om,  

 hvorledes den fremtidige frekvensanvendelse skal ske i radiofrekvensbåndet  

 2500-2690 MHz for at skabe forudsigelighed i reguleringen samt på  

 telemarkedet.
IT- og Telestyrelsen har i 2004 meddelt alle indehavere af  

 midlertidige tilladelser i radiofrekvensbåndet 410-430 MHz, at de  

 midlertidige  

 tilladelser, der udløber ved udgangen af 2005, ikke vil blive fornyet  

 yderligere.
Dette indebærer, at der skal fastlægges en ny regulering gældende  

 fra 1. januar 2006.
IT- og Telestyrelsen har derfor i 2005 foretaget en høring  

 for at undersøge, hvorledes reguleringen af radiofrekvensbåndet 410-430 MHz  

 skal være fra 1. januar 2006, herunder hvordan frekvensanvendelsen kan  

 bringes  

 i overensstemmelse med den europæisk harmoniserede kanalplan.
For at bringe  

 frekvensanvendelsen i overensstemmelse hermed vil det kræve omlægning af  

 radiofrekvensbåndene 410-430 MHz samt 440-450 MHz, således at  

 radiofrekvensbåndet 410-430 MHz kan anvendes til  

 duplex-anvendelser  

 med adgang til 2 x 10 MHz, og at 440-450 MHz alene anvendes til  

 simplex-anvendelser.
Høringen viste en klar præference blandt de nuværende  

 brugere for, at frekvensanvendelsen i radiofrekvensbåndet 410-430 MHz skal  

 overgå til en ny kanalplan over en tidshorisont på 3 år.
Høringen viste også,  

 at det for de radioer, som politi, brandvæsen og  

 beredskaber  

 anvender til tværgående radiokommunikation på skadesteder m.v.  

 (skadestedsradioer), af flere årsager vil være uhensigtsmæssigt at ændre på  

 denne frekvensanvendelse på nuværende tidspunkt.
Høringen viste således, at  

 der  

 må forventes betydelige ændringer i den kommunale frekvensanvendelse som  

 følge  

 af gennemførelsen af strukturreformen pr. 1. januar 2007. Desuden kan der  

 påregnes væsentlige ændringer i frekvensanvendelsen til beredskabsformål som  

 følge af en forventet kommende beslutning om beredskabskommunikation, der  

 også  

 kan indebære ændringer i de fleste offentlige brugeres kommunikationsbehov.  

 Tidspunktet for den endelige overgang til en ny kanalplan bør derfor afvente  

 udmøntningen  

 af strukturreformen samt en beslutning om beredskabskommunikation.
Overgangen  

 til den nye kanalplan bør dog starte fra 1. januar 2006.
 IT- og Telestyrelsen har også i 2005 gennemført en høring i  

 radiofrekvensbåndet 450-470 MHz, og det synes på baggrund af denne høring  

 ikke  

 hensigtsmæssigt at have frekvensbånd afsat udelukkende til analog brug.  

 Blandet  

 digital og analog anvendelse samt yderligere frekvenser afsat til digitale  

 tjenester kan lette overgangen fra analog til digital frekvensanvendelse.
Strategi   

 	  

 IT- og  

 Telestyrelsen skal, i det omfang det kan ske uden at forstyrre eller forringe  

 eksisterende tjenester, sikre, at alle radiofrekvensbånd afsat til faste  

 tjenester tillige kan anvendes til  

 FWA-formål  

 med  

 det formål at skabe øget fleksibilitet i frekvensanvendelsen.
   

 	  

 IT- og  

 Telestyrelsen skal, i det omfang det kan ske uden at forstyrre eller forringe  

 eksisterende tjenester, sikre, at alle radiofrekvensbånd over 3410 MHz, der  

 er afsat til faste tjenester, tillige kan anvendes til mobile tjenester med  

 det formål at skabe øget fleksibilitet i frekvensanvendelsen.
   

 	  

 IT- og  

 Telestyrelsen kan anvende de frekvensadministrative metoder, jf.  

 §§ 21-25 i frekvensloven med henblik på at frigøre frekvenser, der i dag  

 anvendes til radiokædeformål, til  

 FWA-formål.
   

 	  

 IT- og  

 Telestyrelsen skal, når der foreligger et tilstrækkeligt beslutningsgrundlag  

 herfor, træffe beslutning om den fremtidige frekvensanvendelse i  

 radiofrekvensbåndet  

 2500-2690 MHz.
  

 	  

 IT- og  

 Telestyrelsen skal bringe anvendelsen af radiofrekvensbåndet 406,1-470 MHz i  

 overensstemmelse med den strategiske plan for radiofrekvensområdet 406,1-470  

 MHz, som fremgår af  

 ECC-rapport  

 25 om bl.a. øget  

 digitalisering, med det formål at fremme en harmoniseret europæisk anvendelse  

 af radiofrekvensområdet.
Tidspunktet for den endelige overgang til en ny  

 kanalplan i radiofrekvensbåndet 410-430 MHz bør dog afvente udmøntningen af  

 strukturreformen samt en beslutning om beredskabskommunikation.
   

 	  

 IT- og  

 Telestyrelsen skal iværksætte overgangen til en ny kanalplan i  

 radiofrekvensbåndet  

 410-430 MHz fra 1. januar 2006 i overensstemmelse med  

 ECC-rapport  

 25, som bl.a. anbefaler, at der arbejdes mod digitalisering.
   

 	  

 IT- og  

 Telestyrelsen skal i forbindelse med udfasningen af eksisterende tjenester i  

 radiofrekvensbåndet 406,1-470 MHz søge den mindst indgribende regulering i  

 forhold til eksisterende brugere.
   

 	  

 IT- og  

 Telestyrelsen skal sikre, at frekvensanvendelse til skadestedsradioer omkring  

 423 MHz skal kunne ske indtil det tidspunkt, hvor der foreligger en samlet  

 løsning for beredskabskommunikation i Danmark og i en passende  

 overgangsperiode, der er aftalt med beredskabsmyndighederne.
  

 	  

 IT- og  

 Telestyrelsen skal sikre, at radiofrekvensbåndene 450-453 MHz, 457,5-463 MHz  

 og 467,5-470 MHz kan anvendes til både digitale og analoge tjenester Radio og tv Baggrund Anvendelsen af radiofrekvenser på radio- og tv-området sker  

 inden for rammerne af de gældende medie- og tele-politiske aftaler.
Hvis der  

 viser sig behov for at foretage ændringer i eksisterende frekvenstilladelser,  

 der  

 bunder i mediepolitiske hensyn, vil IT- og Telestyrelsen efter forhandling  

 med  

 Kulturministeriet foretage disse ændringer.
Radio/tv-området er inde i en omstillingsproces fra analog  

 til digital udsendelse.
På radiosiden sker en introduktion af det europæisk  

 udviklede Digital  

 Audio  

 Broadcasting  

 system (DAB).  

 DAB-systemet  

 er indrettet, så der kan  

 opnås bedre frekvensudnyttelse og bedre signalkvalitet end ved et tilsvarende  

 regionalt eller landsdækkende system baseret på traditionelle FM-sendere.  

 Samtidig er systemet indrettet, så samme sendefrekvens kan benyttes på flere  

 sendere.  

 DAB-systemet  

 er under opbygning i de fleste  

 europæiske lande, herunder Danmark.
I Danmark kan der i store dele af landet  

 i  

 dag modtages 2  

 DAB-kanaler  

 (2  

 multipleks  

 )  

 med mere end 10 forskellige radioprogrammer.
 På tv-siden er en tilsvarende omstilling på vej fra det  

 nuværende analoge PAL-tv-system til det europæisk udviklede Digital Video  

 Broadcasting  

 system (DVB). Det digitale tv-system indebærer  

 en række fordele med hensyn til kvalitet, mobilitet og frekvensmæssige  

 besparelser i forbindelse med udsendelse af regionalt og landsdækkende tv.  

 Eksempelvis bruges der i det digitale tv-system færre forskellige  

 radiofrekvenser til at opbygge et regionalt eller landsdækkende tv-sendenet.
Udvikling Fælles for radio og tv er, at det er vigtigt, at  

 omstillingen til digital udsendelse sker med et passende varsel og med en  

 passende overgangsperiode, således at lyttere og seere får mulighed for at  

 anskaffe nye digitale modtagere, når de ønsker at udnytte den bedre kvalitet  

 og  

 adgang til portabel modtagelse, der opnås ved digital udsendelse.
Det fremgår af tillægsaftale nr. 2 til den mediepolitiske  

 aftale for 2002-2006 af 3. juni 2002, at der skal etableres et jordbaseret  

 digitalt tv-sendenet.
DRs og TV2s digitale udsendelser over  

 Danmarks første  

 jordbaserede, digitale tv-sendenet starter den 1. april 2006. Fra dette  

 tidspunkt vil DR1, DR2 og TV2 (med regionale programmer) blive sendt både  

 analogt  

 og digitalt i overgangsperioden frem til tidspunktet for lukning af analogt  

 tv.  

 Dette tidspunkt er efter en politisk aftale af 22. juni 2005 fastlagt til  

 udgangen af oktober 2009.
I perioden fra april 2006 til oktober 2009 vil der således  

 både blive sendt analogt og digitalt jordbaseret tv i Danmark.
Det vil derfor  

 ikke umiddelbart være muligt at udnytte den bedre frekvensøkonomi, der  

 knytter  

 sig til det digitale tv-transmissionssystem.
Når de analoge tv-sendenet  

 nedlægges  

 i 2009, vil der imidlertid blive frigjort betydelige radiofrekvensressourcer.  

 Disse kan anvendes til nye, digitale radio- og tv-tjenester eller til andre  

 radiotjenester.
 For så vidt angår analog radio, fremgår det af  

 tillægsaftalen af 14. marts 2000 om anvendelse af de danske  

 DAB-frekvensressourcer,  

 at analog udsendelse af landsdækkende og regional radio forventes at ophøre i  

 2010-2015. Der er endnu ikke fastsat en dato for ophør af analog radio.
Nye programmer og nye programtyper, der alene er praktisk  

 gennemførlige med digital udsendelsesteknik, vil komme til.
DAB og DVB giver  

 også mulighed for en udbygning af radio- og tv-området med tjenester, der  

 hidtil  

 har været afviklet som traditionel telekommunikation.
Man vil derfor i de  

 kommende år se en øget sammensmeltning mellem radio/tv-området og  

 telekommunikation.  

 DAB og DVB muliggør udsendelse af datastrømme, som udover lyd og video kan  

 indeholde andre typer data.
Blandt de tjenester, som DVB giver mulighed for,  

 er  

 interaktive tjenester såsom spil og informationstjenester samt  

 e-banking, e-mail og e-handel.
For de sidstnævnte  

 tjenesters vedkommende vil der være behov for en returkanal, f.eks. via  

 telefonnettet,  

 kabeltv-nettet  

 eller  

 mobil-nettet.
Strategi   

 	  

 IT- og  

 Telestyrelsen skal understøtte regeringens løbende tele- og mediepolitik og i  

 den forbindelse medvirke til gennemførelse af tele- og mediepolitiske  

 beslutninger om udnyttelse af de radiofrekvenser, der er afsat til radio- og  

 tv-tjenester, herunder at sikre en effektiv frekvensanvendelse af disse  

 radiofrekvenser.
   

 	  

 IT- og  

 Telestyrelsen skal sikre, at Danmark mindst får de samme muligheder for at  

 realisere sit behov for radio- og tv-tjenester som vore nabolande inden for  

 rammerne af regeringens løbende tele- og mediepolitik, bl.a. i forbindelse  

 med forberedelsen af ITUs regionale frekvenskonference RRC 06.
  

 	  

 Muligheden for at  

 udbyde elektroniske kommunikationstjenester via  

 broadcast-net  

 eller via radiofrekvenser afsat til  

 broadcast-formål  

 skal sikres.
Såfremt der træffes beslutning herom, skal digitale radio- og  

 tv-net  

 og ledige tv-frekvenser også  

 kunne  

 anvendes til elektroniske kommunikationstjenester.
Dette skal ske inden for  

 rammerne af nationale og internationale beslutninger på området og under  

 overholdelse af telereguleringen.
Tilladelsesfri  

 anvendelse  

 af radiofrekvenser Baggrund IT- og Telestyrelsen fastsætter efter frekvenslovens  

 § 4 regler om  

 tilladelsesfri  

 frekvensanvendelse,  

 når der er stor sandsynlighed for, at de pågældende radiofrekvenser i lang  

 tid  

 fremover vil blive anvendt til samme formål og på samme betingelser, og når  

 der  

 ikke er behov for at udstede tilladelser på grund af lille risiko for at  

 forstyrre anden frekvensanvendelse.
 IT- og Telestyrelsen kan eksempelvis fastsætte regler om at  

 undtage frekvensanvendelse med  

 laveffekt  

 udstyr,  

 herunder visse former for medicinsk udstyr fra kravet om tilladelse, da denne  

 form for frekvensanvendelse er forbundet med ganske få forstyrrelser.
Laveffekt  

 udstyr  Short Range  

 Devices  

 (SRD)  dækker over en bred vifte af udstyr, hvori  

 der indgår en radiosender.
Udstyret bruger typisk radiofrekvenser, der er  

 harmoniseret på europæisk niveau og ofte også på globalt niveau.
Udstyret er  

 karakteriseret ved at sende med lave effekter, der kun giver en kort  

 rækkevidde, men som til gengæld betyder, at den samme radiofrekvens kan  

 bruges  

 igen og igen.
De tekniske forhold betyder, at mange brugere kan deles om de  

 samme radiofrekvenser.
Eksempler på SRD er:
   

 	  

 Fjernstyring af  

 bl.a. legetøj,  

 billåse, garagedøre, alarmer m.v.
   

 	  

 Trådløs overførsel  

 af billede og lyd, bl.a. trådløse mikrofoner, trådløse hovedtelefoner,  

 videosendere  

 m.m.
   

 	  

 Trådløse computernet  

 (RLAN og WLAN).
   

 	  

 Radio  

 Frequency  

 Identification  

 (RFID),  

 herunder små sendere til identifikations- eller registreringsformål i f.eks.  

 tyverialarmer, nøglekort, varekoder, m.v.
Dertil kommer systemer, hvor brugerterminalen er styret af  

 et netværk.
Det gælder GSM-telefoner,  

 TETRA-terminaler,  

 3G-telefoner,  

 FWA-terminaler  

 m.v.
I sådanne  

 situationer er der en tilsvarende lav risiko for forstyrrelser, hvorfor sådan  

 frekvensanvendelse skal være  

 tilladelsesfri.
Udvikling Inden for de kommende år forventes  

 SRD-udstyr  

 (særligt trådløse computernet, herunder WLAN og RFID) fortsat at udvise en  

 stor  

 vækst på grund af lave priser på elektronik og radiosendere.
RFID forventes  

 at  

 blive anvendt i forretninger, virksomheder samt private hjem både som  

 stregkoder, elektroniske nøgler, tyverialarmer m.v.
Strategi   

 	  

 IT- og  

 Telestyrelsen skal sikre, at der findes tilstrækkeligt med muligheder for  

 tilladelsesfri  

 frekvensanvendelse, herunder til f.eks.  

 WLAN.
  

 	  

 Brugen af  

 radiofrekvenser, herunder til f.eks.
WLAN, skal være  

 tilladelsesfri,  

 hvor det er muligt, og hvor der kun er ubetydelig risiko for uacceptable  

 forstyrrelser.
   

 	  

 Brugen af  

 radiofrekvenser i brugerterminaler, der er under kontrol af et netværk, skal  

 være  

 tilladelsesfri.
Anvendelse af radiofrekvenser til ikke-kommerciel  

 brug Baggrund Med radiofrekvenser til ikke-kommerciel anvendelse menes, at  

 radiofrekvenserne ikke anvendes som grundlag for udbud af elektroniske  

 kommunikationsnet og -tjenester.
Dette udelukker imidlertid ikke, at  

 radiofrekvenserne anvendes i erhvervsmæssigt øjemed.
Der er således tale om  

 radiofrekvenser, der anvendes f.eks. af transportfirmaer (f.eks.  

 taxa-selskaber  

 og cykelbude), i forbindelse med større anlægsarbejder (f.eks. brobyggeri),  

 af  

 kommuner (f.eks. hjemmepleje) og til beredskabsmæssige opgaver (f.eks.  

 politi,  

 Falck og brandvæsen). Flere virksomheder har også etableret egne  

 teleinfrastrukturer f.eks. for at forbinde flere af virksomhedens kontorer  

 ved  

 brug af radiokæder.
Herudover sker der en betydelig frekvensanvendelse, hvor  

 anvendelsen ikke er til egentlige kommunikationsformål.
Det gælder anvendelse  

 af radiofrekvenser til videnskabelige formål, såsom jordobservation,  

 rumforskning men også til meteorologiske tjenester.
Endvidere sker der også  

 en  

 betydelig anvendelse af radiofrekvenser til stedbestemmelse i form af  

 radarer.  

 Endelig sker der også en betydelig frekvensanvendelse til ENG/OB-formål, dvs.  

 trådløse mikrofoner og videokameraer samt reportagesendere.
De landmobile radiotjenester, der oftest ikke anvendes til  

 udbud af elektroniske kommunikationsnet og -tjenester, omfatter primært  

 kommunikation mellem mobile og bærbare radioer og basisstationer på VHF- og  

 UHF-radiofrekvenser, det vil sige radiofrekvenser mellem 30 og 960 MHz.
Til  

 de  

 landmobile tjenester hører bl.a. personsøgesystemer, reportageudstyr og  

 trådløse videokameraer (ENG/OB).
Udvikling På det landmobile område går udviklingen generelt imod at  

 færre brugere har egne net.
Flere og flere dækker deres kommunikationsbehov  

 ved  

 brug af abonnerede tjenester, f.eks. brug af mobiltelefoner, herunder også  

 udbudte  

 TETRA-tjenester.
Udviklingen går imidlertid  

 ikke særligt hurtigt, og der er fortsat et betydeligt behov for, at mange  

 brugere kan få udstedt tilladelser til egne kommunikationsformål.
Det gælder  

 både private og offentlige virksomheder, der har behov for at kunne etablere  

 traditionelle landmobile radiotjenester.
Herudover er der flere og flere  

 virksomheder, der har interesse i at etablere egne bredbåndsforbindelser ved  

 brug af trådløs teknologi frem for at købe en pakkeløsning hos en udbyder.
Radiofrekvenser i radiofrekvensbåndet 410-430 MHz anvendes i  

 vid udstrækning til at etablere egne kommunikationsnet.
For så vidt angår  

 dette  

 frekvensbånd gælder i øvrigt de samme bemærkninger som anført i afsnittet om  

 anvendelse af radiofrekvenser med henblik på udbud af elektroniske  

 kommunikationsnet  

 og -tjenester om overgang til en ny kanalplan.
 Der forventes også i fremtiden at være et markant behov for  

 radiofrekvenser til ikke-kommercielle formål  dels for at opretholde  

 mulighederne for at brugere kan etablere egne  

 radio-net  

 frem for at skulle købe adgang hos en udbyder og dels frekvensanvendelse til  

 videnskabelige og meteorologiske formål.
Strategi   

 	  

 IT- og  

 Telestyrelsen skal, i det omfang efterspørgslen tilsiger det, sikre mulighed  

 for etablering af egne trådløse systemer, herunder bredbåndssystemer.
   

 	  

 IT- og  

 Telestyrelsen skal, i det omfang efterspørgslen tilsiger det, fortsat sikre  

 de frekvensmæssige muligheder for, at der kan etableres lukkede radiosystemer  

 for især mindre brugere.
   

 	  

 IT- og  

 Telestyrelsen skal, i det omfang efterspørgslen tilsiger det, fortsat sikre  

 de frekvensmæssige muligheder til videnskabelige formål.
   

 	  

 Når der foreligger  

 en tidsplan for, hvornår de nye IMT2000/  

 UMTS-tjenester  

 skal bruge radiofrekvenser i radiofrekvensbåndet 2500-2690 MHz, skal IT- og  

 Telestyrelsen i forbindelse med udfasningen af eksisterende ENG/OB-tjenester  

 søge den mindst indgribende regulering i forhold til de eksisterende brugere,  

 men kan i den forbindelse tage den eller de relevante frekvensadministrative  

 metoder i anvendelse, jf. frekvenslovens §§ 22-25.
Forsvarets anvendelse af radiofrekvenser Baggrund De overordnede rammer for forsvarets frekvensanvendelse  

 bliver fastlagt nationalt og i NATO-regi med deltagelse af de enkelte  

 NATO-landes civile og militære myndigheder.
Forsvarets overordnede frekvensanvendelse fremgår af Nato  

 Joint  

 Frequency  

 Agreement  

   

 (NJFA) og Bekendtgørelse om fastlæggelse af rammerne for anvendelse og  

 indbyrdes prioritering af de samlede radiofrekvensressourcer  

 (frekvensplanen).  

 Forsvarets brug af radiofrekvenser er i de radiofrekvensbånd, som i den  

 danske  

 frekvensplan er identificeret som eksklusive radiofrekvensbånd eller blandede  

 militære/civile radiofrekvensbånd, undtaget fra krav om frekvenstilladelse.
I  

 andre radiofrekvensbånd fastsættes forsvarets vilkår for frekvensanvendelse i  

 hvert enkelt tilfælde på baggrund af en frekvenstilladelse.
Udvikling Der foregår en fortsat udvikling hen imod nye  

 frekvensbesparende teknologier, således at det stadigt stigende  

 informationsbehov  

 kan tilgodeses inden for de nuværende rammer.
Dansk forsvar pålægges i stigende grad at løse opgaver i  

 internationalt regi.
Dette forhold medfører øgede krav til  

 interoperabel  

 teknologi og ikke mindst til harmoniseret militær anvendelse af  

 radiofrekvensbåndene,  

 ikke blot i Europa, men for alle nationer, der deltager i FN- og  

 NATO-opgaver.
Samtidig med at der er et øget behov for en harmoniseret  

 militær anvendelse af visse radiofrekvensbånd, er der også et stigende behov  

 for civil adgang til radiofrekvensbånd, hvor forsvaret indtil nu har haft en  

 eksklusiv adgang til radiofrekvenserne.
Det gælder bl.a. frekvensområder,  

 hvor  

 frekvensanvendelsen i Europa er harmoniseret til civile radiotjenester i  

 radiofrekvensbåndet  

 400-470 MHz, og hvor forsvarets frekvensanvendelse begrænser, at man i  

 Danmark  

 kan drage nytte af fordelene ved den europæiske harmonisering.
Herudover er  

 der  

 også til tv-formål identificeret et behov for at få adgang til hele  

 radiofrekvensbåndet 790-862 MHz, hvor forsvaret fortsat anvender en mindre  

 del  

 af radiofrekvensbåndet.
Dette skal særligt ses i lyset af, at der i  

 overgangsperioden indtil slukningen af analogt tv vil være behov for ekstra  

 radiofrekvensressourcer for at etablere yderligere digitale  

 tv-sendemuligheder.
Strategi   

 	  

 IT og  

 Telestyrelsen skal sikre, at forsvarets behov for radiofrekvenser fortsat  

 bliver tilgodeset, således at Danmark kan leve op til de lovgivningsmæssige  

 krav såvel nationalt som internationalt, herunder til de forpligtigelser, som  

 FN- og NATO-samarbejdet kræver.
   

 	  

 I den forbindelse  

 skal IT- og Telestyrelsen arbejde for, at civile tjenester fortsat får adgang  

 til de af forsvaret anvendte radiofrekvensbånd, i det omfang frekvensdeling  

 er mulig, samt at forsvaret som tidligere tilbagegiver dele af det  

 radiofrekvensspektrum,  

 som forsvaret anvender, i takt med ændringer i forsvarets opgaver og behov  

 samt i takt med ændrede civile behov for yderligere radiofrekvenser.
   

 	  

 IT- og  

 Telestyrelsen skal arbejde for, at de radiofrekvenser, som forsvaret anvender  

 i radiofrekvensbåndet 790-862 MHz, kan frigives til digitalt tv, når der er  

 behov for radiofrekvenser til yderligere tv i Danmark eller berørte  

 nabolande.
 1)  

 Bekendtgørelsen gennemfører dele af Europa-Parlamentets og Rådets direktiv  

 2002/20/EF af 7. marts 2002 om tilladelser for elektroniske kommunikationsnet  

 og -tjenester (tilladelsesdirektivet)  

 (EF-Tidende 2002 nr.  

 L 108 s. 21) og dele af Europa-Parlamentets og Rådets direktiv 2002/21/EF af  

 7.  

 marts 2002 om fælles rammebestemmelser for elektroniske kommunikationsnet og  

 -tjenester (rammedirektivet)  

 (EF-Tidende 2002 nr.  

 L  

 108 s 33).
