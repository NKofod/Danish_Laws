Resumé  



  

 En advokat klagede over at Arbejdsskadestyrelsen altid sendte parten en  

 kopi af de breve som styrelsen sendte til partsrepræsentanten.
I en konkret  

 sag havde Arbejdsskadestyrelsen stilet brevet direkte til parten og alene  

 sendt  

 partsrepræsentanten en kopi.
 Klagen blev forelagt Socialministeriet efter at  

 Arbejdsskadestyrelsen havde afgivet sin udtalelse.
Ombudsmanden udtalte at myndighederne som udgangspunkt er berettiget  

 til som service at sende parten en kopi - til orientering - af den endelige  

 afgørelse i sagen, herunder eventuelt kopi af den øvrige brevveksling med  

 partsrepræsentanten.
Efter ombudsmandens opfattelse er parten dog ikke  

 afskåret fra at frabede sig denne underretning medmindre partens personlige  

 medvirken har betydning for sagens afgørelse - eller hensyn til parten selv  

 medfører at partsrepræsentationen må afslås.
Endvidere udtalte ombudsmanden  

 at det i særlige tilfælde kan være omfattet af partsrepræsentantens fuldmagt  

 at meddele myndighederne at parten ikke ønsker underretning om brevvekslingen  

 i sagen.
Den beskrevne fleksible praksis er efter ombudsmandens opfattelse  

 bedst i overensstemmelse med god forvaltningsskik.
Ombudsmanden tilsluttede  

 sig Arbejdsskadestyrelsens beklagelse af at man i en konkret sag ved en fejl  

 havde stilet brevet direkte til advokatens klient og alene sendt advokaten en  

 kopi. (J.nr. 1996-1282-009).
Partsrepræsentation.
Retten til at frabede sig direkte  

 henvendelser til parten Advokat A klagede til mig  

 over at Arbejdsskadestyrelsen skrev direkte til A's klienter eller sendte en  

 kopi af brevvekslingen til klienterne til trods for at A flere gange havde  

 bedt  

 Arbejdsskadestyrelsen om at undlade dette.
A oplyste at Arbejdsskadestyrelsen  

 senest den 13. maj 1996 havde skrevet direkte til A's klient B, og at A blot  

 havde modtaget en kopi til orientering heraf.
I brevet anførte A endvidere:
 "...
Når mine klienter anmoder mig  

 om at varetage deres interesser, ligger heri, at mine klienter ønsker, at jeg  

 varetager korrespondancen bl. a. med forsikringsselskab og  

 Arbejdsskadestyrelsen.
Mine klienter kan ikke forstå, hvorfor de skal  

 tilskrives direkte, og der er hyppigt tale om personer med hjerneskade eller  

 andre former for svækkelse, der gør, at det er en psykisk belastning for de  

 pågældende  

 at modtage skrivelser direkte fra Arbejdsskadestyrelsen.
 Hertil kommer, at denne  

 ekspeditionsform, som jeg tidligere har redegjort gentagne gange for overfor  

 Arbejdsskadestyrelsen, medfører en ganske ekstraordinær arbejdsmæssig  

 belastning, idet de pågældende klienter, når de modtager skrivelser fra  

 Arbejdsskadestyrelsen direkte, i 80% af tilfældene retter henvendelse hertil  

 telefonisk for nærmere at drøfte indholdet af det pågældende materiale og de  

 pågældende skrivelser, således at min behandlingstid vedrørende disse sager  

 bliver væsentligt forøget.
..." I brev af 29. maj 1996 bad  

 jeg Arbejdsskadestyrelsen om en udtalelse i anledning af A's klage.
Jeg bad  

 om  

 at udtalelsen blev sendt til mig via Socialministeriet med henblik på  

 ministeriets eventuelle bemærkninger.
 I brev af 25. juni 1996 skrev  

 Arbejdsskadestyrelsen bl.a.:
 "...
 Vi har indrettet vores  

 praksis i disse sager på den måde, at vi efter de normale fuldmagtsregler  

 betragter  

 fuldmagtshaveren (advokaten) som hovedadressat i de breve, vi sender i sagen.
 Vi har af servicemæssige  

 hensyn valgt at sende kopi til den skadelidte (de efterladte) af det brev, vi  

 sender til fuldmagtshaveren.
Det skyldes ikke mindst, at  

 vi ved siden af 'professionelle' fuldmagtshavere som for eksempel advokater  

 også har mindre 'professionelle' fuldmagtshavere.
Lokale fagforeninger og  

 medlemsforeninger m.v.
For at undgå, at skadelidte (efterladte) lider et  

 retstab, hvilket kunne være tilfældet ved afgørelser, hvor der skal reageres  

 inden for en ankefrist, har vi valgt at orientere skadelidte ved en kopi af  

 brevet til fuldmagtshaveren.
 På brevet til skadelidte  

 (efterladte) er det angivet, at der er tale om en kopi til orientering.
Denne praksis har advokat (A)  

 kritiseret, idet han ønsker, at vi ikke orienterer hans klienter om brevene  

 til  

 ham.
Advokaten er senest ved brev af 22. april 1996 orienteret om vores  

 praksis  

 ved fuldmagt.
 Der vedlægges en kopi af  

 vores brev af 22. april 1996 til advokat (A).
 I den konkrete sag, som  

 advokaten henviser til i sit brev til Folketingets Ombudsmand er vores  

 normale  

 praksis ved fuldmagt desværre ikke blevet fulgt.
Vi beklager naturligvis  

 fejlen i denne sag." Socialministeriet udtalte i  

 brev af 9. juli 1996 bl.a.:
 "...
Ministeriets mere generelle betragtninger om repræsentation og bistand  

 fra andre På ethvert tidspunkt af en  

 sags behandling findes en part at kunne lade sig repræsentere eller bistå af  

 andre.
Der er ikke fastsat regler om, hvem der kan bistå en part.
En part kan  

 lade sig repræsentere eller bistå såvel af særlig sagkyndige, som f.eks. en  

 advokat, som af andre.
 En part kan vælge at lade sig  

 repræsentere i forbindelse med hele sagens behandling eller alene under en  

 del.
Hvis en part under hele sagen  

 har været repræsenteret af en anden, bør henvendelser fra myndigheden om  

 sagens  

 behandling og om sagens afgørelse normalt gives til den pågældende parts  

 repræsentant.  

 Der vil dog ofte i sådanne tilfælde også skulle gives underretning til parten  

 selv.
Det er i 'Forvaltningsloven med kommentarer', John Vogter, Jurist- og  

 Økonomforbundets Forlag, 1992, side 133, anført, at dette i alt fald bør  

 gælde,  

 hvor repræsentanten  

  

 ikke  

  

 er professionel.
 Der er videre sammesteds  

 anført andre situationer, hvor det må anses for at være påkrævet særskilt at  

 underrette parten, selv om parten, helt eller delvis, har ladet sig  

 repræsentere - også i situationer hvor parten har været repræsenteret af  

 advokat.
Umiddelbart synes der ikke at  

 være belæg for, at en partsrepræsentant ud fra skrevne retsregler vil kunne  

  

 kræve  

  

 , at en afgørelse (og henvendelser fra  

 myndigheden om sagens behandling i øvrigt)  

  

 kun  

  

 meddeles til ham.
Det kan herefter være et udgangspunkt, at det står  

 myndigheden frit for at sende afgørelsen til parten selv.
Der henvises  

 herunder  

 til 'Forvaltningsret', Hans Gammeltoft-Hansen m.fl., 1. udg.
Jurist- og  

 Økonomforbundets Forlag, 1994, side 395.
Nærmere kommentarer til Arbejdsskadestyrelsens praksis Arbejdsskadestyrelsen har,  

 jf. brev af 25. juni 1996, en praksis, hvorefter fuldmagtshaver betragtes som  

 hovedadressat, og hvor der, angiveligt af servicemæssige hensyn, sendes kopi  

 til skadelidte/efterladte af breve, Styrelsen sender.
Socialministeriet har noteret  

 sig, at det af brevet til parten er angivet, at der er tale om en kopi til  

 orientering, således at der som udgangspunkt ikke burde herske tvivl om  

 henvendelsens karakter.
Partens advokat kan herudover til sin klient  

 understrege,  

 at kopien er til orientering, og at der ikke skal reageres på den.
En sådan praksis finder  

 Ministeriet ikke strider mod skrevne retsregler.
Samtidig sikrer en således  

 generel orientering, at der gives orientering i de situationer, hvor det, jf.  

 ovenstående, må anses for påkrævet.
I tilfælde, hvor parten i  

 sagen lader sig repræsentere ved advokat uden begrænsning i repræsentationens  

 omfang, kan det  

  

 efter en konkret  

 vurdering  

  

 i enkeltstående sager ikke afvises, at det kan være mere  

 hensynsfuldt at undlade at orientere parten gennem kopier.
Ministeriet finder  

 imidlertid, at en sådan 'undtagelsesregel' skal afvejes over for de  

 administrative problemer, dette måtte indebære.
Bemærkninger til den konkret fremtrukne sag Ministeriet har noteret sig,  

 at Styrelsen har beklaget, at der er sket en fejl." A havde ikke yderligere  

 bemærkninger til sagen.
Ombudsmandens udtalelse "Jeg har efter indhentelse af udtalelserne fra Arbejdsskadestyrelsen og  

 Socialministeriet forstået Deres klage sådan at den både vedrører at Arbejdsskadestyrelsen har sendt breve direkte til Deres klienter (med  

 brevkopi til Dem), og at Arbejdsskadestyrelsen i de tilfælde hvor breve sendes til Dem, samtidig  

 sender en kopi til orientering til Deres klient.
Jeg har endvidere forstået at De har bedt Arbejdsskadestyrelsen om at undlade  

 at sende breve til Deres klienter.
Dette gælder både breve der stiles til  

 klienterne (med brevkopi til Dem), og breve hvor klienten modtager en 'kopi  

 til orientering' af brevvekslingen mellem Dem og Arbejdsskadestyrelsen.
 Forvaltningslovens § 8, som trådte i kraft den 1. januar 1987, har følgende  

 ordlyd:
'  

  

 § 8.  

  

 Den, der er part i en sag, kan på ethvert tidspunkt af sagens behandling lade  

 sig repræsentere eller bistå af andre.
Myndigheden kan dog kræve, at parten  

 medvirker personligt, når det er af betydning for sagens afgørelse.
Stk. 2.  

  

 Bestemmelsen i stk. 1, 1. pkt., gælder ikke, hvis partens interesse i at  

 kunne lade sig repræsentere eller bistå findes at burde vige for væsentlige  

 hensyn til offentlige eller private interesser, eller hvor andet er fastsat  

 ved lov.' I forarbejderne til denne bestemmelse (Folketingstidende 1985-86, tillæg A,  

 sp. 131) er der bl.a. anført:
 '...
Har en part under hele sagen været repræsenteret af en anden, bør  

 henvendelser fra myndigheden om sagens  

 behandling og om sagens afgørelse normalt gives til den pågældende  

 repræsentant.
Når det findes hensigtsmæssigt, kan der også gives underretning  

 til parten selv.
Fremsætter en part anmodning om, at henvendelser fra  

 myndigheden  

 også eller i stedet rettes til parten selv, bør myndigheden efterkomme  

 anmodningen.
Har parten kun været repræsenteret eller bistået under en del af  

 sagen, skal underretning gives til parten selv.
...' Vedrørende punkt 1 Jeg har forstået at  

 Arbejdsskadestyrelsens praksis er at sende brevvekslingen i sagen til  

 partsrepræsentanten.  

 Arbejdsskadestyrelsen har samtidig beklaget at styrelsen i det fremhævede  

 eksempel havde stilet brevet til Deres klient og alene sendt Dem en brevkopi.
Jeg har tidligere haft  

 lejlighed til at udtale mig om partsrepræsentation, se bl.a.
Folketingets  

 Ombudsmands  

 beretning for året 1991, s. 162, og beretningen for 1992, s. 367. Det er  

 således min opfattelse at brevvekslingen under sagens behanding normalt skal  

 sendes til partsrepræsentanten.
Jeg har dog udtalt at det efter min  

 opfattelse  

 var acceptabelt at Den Sociale Ankestyrelse, som ofte behandler meget  

 personlige  

 sager, stilede den endelige afgørelse i sagen til parten selv, forudsat  

 partsrepræsentanten  

 fik en kopi.
Jeg tilføjede dog at fremgangsmåden ikke var acceptabel hvis  

 myndighedens  

 afgørelse kunne påklages inden for en kortere frist til en overordnet  

 myndighed,  

 eller hvis der var søgsmålsfrist for indbringelse af sagen for domstolene,  

 eller hvis parten eller partsrepræsentanten udtrykkeligt havde gjort  

 opmærksom  

 på at den endelige skrivelse skulle adresseres til repræsentanten  

 (Folketingets  

 Ombudsmands beretning for året 1992, s.  

 367f  

 ).
I Deres sag vedrørende (B)  

 kan jeg således tilslutte mig Arbejdsskadestyrelsens beklagelse af at  

 styrelsen  

 havde stilet brevet til Deres klient.
Jeg har gjort Arbejdsskadestyrelsen  

 bekendt hermed, men da det beroede på en fejl i forhold til styrelsens  

 almindelige  

 praksis, foretager jeg mig ikke yderligere vedrørende dette punkt.
Vedrørende punkt 2 Efter det oplyste sender  

 Arbejdsskadestyrelsen altid parten en kopi af brevene til partsrepræsentanten  

 (både brevene under sagens behandling og den endelige afgørelse i sagen). Det  

 fremgår af genparten at det blot er en kopi til orientering.
De har ikke  

 kunnet få Arbejdsskadestyrelsen til at fravige denne praksis.
 Det fremgår af forarbejderne  

 til § 8 at myndighederne kan sende en kopi til parten hvis det er  

 hensigtsmæssigt,  

 og i øvrigt bør gøre det hvis parten fremsætter begæring herom.
 John Vogter,  

 Forvaltningsloven med kommentarer (1992), s.  

 132f, anfører om underretninger i sager  

 med partsrepræsentation bl.a.:
 '...
 Har en part under hele sagen  

 været repræsenteret af en anden, bør henvendelser fra myndigheden om sagens  

 behandling og om sagens afgørelse normalt gives til den pågældende parts  

 repræsentant, jfr.
FOB 1958, side 191 Anmodet skattedepartementet  

 om at overveje en ordning, hvorved den revisor, der på en skatteyders vegne  

 har  

 påklaget en ansættelse til et skatteråd, underrettes om afgørelsen samtidig  

 med  

 skatteyderen.
 Der vil dog ofte i sådanne  

 tilfælde også skulle gives underretning til parten selv, jfr.
FOB 1982, side 69 Meddelt skattedepartementet,  

 at det kunne være ønskeligt, om departementet og landsskatteretten nærmere  

 overvejede en ændring af praksis, således at retten fremtidig altid sender  

 sine  

 kendelser til vedkommende skatteyder (klager), selv om denne er repræsenteret  

 af advokat, revisor eller anden befuldmægtiget.
 Det bør i alt fald gælde,  

 hvor repræsentanten  

  

 ikke  

  

 er  

 professionel.
 En sådan underretning også af  

 parten selv vil navnlig være påkrævet i de tilfælde, hvor der er fastsat  

 særlige klagefrister eller frist for indbringelse af afgørelsen for  

 domstolene.  

 I disse tilfælde kan en eventuel forsømmelse fra partsrepræsentantens side  

 umiddelbart påføre parten et væsentligt retstab, som kunne undgås ved at  

 sende  

 underretning også til parten selv.
 Underretning bør også gives  

 til parten selv hvor denne eller dennes repræsentant har anmodet herom.  

 Fremsætter en part anmodning om, at henvendelser fra myndigheden også eller i  

 stedet rettes til parten selv, bør myndigheden således efterkomme  

 anmodningen,  

 jfr. vejledningens pkt. 43.
...' Karsten Loiborg mfl.,  

 Forvaltningsret (1994), s. 395, anfører i afsnittet om hvem der skal have  

 underretning  

 om selve afgørelsen i sagen, bl.a.:
 '...
I tilfælde, hvor parten lader  

 sig repræsentere ved en anden, jf.
FVL § 8, skal afgørelsen meddeles til  

 partsrepræsentanten (jf.
FOB 1991, 161, ...) - forudsat at det ligger  

 bevismæssigt klart, at repræsentationsforhold fortsat består.  

 Partsrepræsentanten  

 kan på den anden side ikke kræve, at afgørelsen  

  

 kun  

  

 meddeles til ham.
Det står myndigheden frit for også at sende afgørelsen  

 til parten selv, og parten kan i øvrigt til enhver tid helt eller delvist  

 ophæve partsrepræsentationsforholdet og dermed også bestemme, at afgørelsen  

 skal sendes til parten selv.
...' Efter min opfattelse er  

 myndighederne som udgangspunkt berettiget til som service over for parten at  

 sende en kopi af den endelige afgørelse i sagen til parten, herunder  

 eventuelt  

 kopi af den øvrige brevveksling under sagen.
Jeg bemærker endvidere at det  

 for  

 at undgå misforståelser om repræsentationsforholdet bør fremgå at det blot er  

 en kopi til orientering.
Jeg finder dog ikke at parten  

 er afskåret fra at frabede sig denne underretning fra myndighederne,  

 medmindre  

 de direkte henvendelser er nødvendige i forhold til bestemmelsen i § 8, stk.  

 1,  

 2. punktum.
Det forudsætter endvidere at partsrepræsentation under disse  

 forudsætninger ikke kan afslås med hjemmel i § 8, stk. 2, som dog er en meget  

 snæver undtagelsesbestemmelse.
Normalt kan det næppe antages  

 at ligge inden for partsrepræsentantens fuldmagt at meddele myndigheden at  

 parten ikke ønsker en brevkopi tilsendt, idet det som udgangspunkt må antages  

 at være i partens interesse at blive orienteret om sagen.
Et ønske om at  

 parten ikke modtager underretning om sagen via myndighederne, må derfor som  

 udgangspunkt fremkomme direkte fra parten selv.
Det udgangspunkt kan dog  

 efter omstændighederne fraviges hvis det er i partens interesse at  

 vedkommende  

 ikke underrettes af myndighederne via brevkopier.
Det kan f.eks. være  

 oplysninger  

 i sagen om partens psykiske problemer som taler for at undlade underretning.
Gør sådanne omstændigheder  

 sig gældende, bør myndighederne enten efter anmodning fra partsrepræsentanten  

 eller på eget initiativ undlade at sende brevkopier til parten.
Ved  

 vurderingen  

 af om dette er forsvarligt, bør myndighederne tillige inddrage om vedkommende  

 er repræsenteret af en 'professionel' partsrepræsentant, eller om vedkommende  

 eventuelt bør vejledes om mulighederne for at lade sig repræsentere af en  

 sådan.
I brevene til partsrepræsentanten  

 bør der herefter gøres udtrykkeligt opmærksom på at myndighederne ikke  

 længere  

 orienterer parten.
I sager hvor myndigheden tidligere har sendt brevkopier  

 til  

 parten, bør myndigheden overveje eventuelt at underrette parten om at en  

 sådan  

 orientering ikke længere vil forekomme.
Jeg bemærker dog samtidig at  

 myndighederne bør fremsende brevkopier til parten hvis denne selv beder  

 herom,  

 selv om partsrepræsentanten har anmodet myndigheden om at undlade dette.
Jeg  

 henviser  

 til at parten på ethvert tidspunkt helt eller delvist kan ophæve  

 repræsentationsforholdet.
Den ovenfor beskrevne  

 fleksible praksis med hensyn til at sende brevkopier til parten er efter min  

 opfattelse bedst i overensstemmelse med god forvaltningsskik.
Jeg har gjort  

 Arbejdsskadestyrelsen og Socialministeriet bekendt med min opfattelse.
 Jeg bemærker samtidig at jeg  

 ikke har haft grundlag for at gå nærmere ind i de konkrete sager som jeg har  

 forstået ligger til grund for Deres oprindelige henvendelse hertil, og jeg  

 har  

 derfor ikke konkret taget stilling til om Arbejdsskadestyrelsen i disse sager  

 efter min opfattelse burde have efterkommet Deres anmodning om ikke at sende  

 brevkopier til Deres klienter.
Jeg foretager mig herefter  

 ikke mere i anledning af Deres henvendelse." NOTER:(*1) Jf.
FOB 1991, s.  

 162, FOB 1992, s. 367, FOB 1988, s. 191 og FOB 1982, s. 69.
