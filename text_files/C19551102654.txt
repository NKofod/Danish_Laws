 Skrivelse om afsoning af  

 underholdsbidrag.
(Til inspektøren for Københavns fængsler) Der er rejst spørgsmål om,  

 hvorvidt afsoning af underholdsbidrag skal finde sted forud for afsoning af  

 en  

 fængselsstraf I tilfælde, hvor der foreligger resolution om afsoning af  

 underholdsbidrag for en person, der tillige skal afsone fængselsstraf i  

 statsfængsel.
Det er overfor Direktoratet  

 oplyst, at man hidtil har benyttet den fremgangsmåde, at man, når resolution  

 om  

 afsoning af underholdsbidrag er fremkommet på et tidspunkt, hvor en i  

 Københavns fængsler hensiddende person er idømt en fængselsstraf, der skal  

 udstås i statsfængsel, har tilbagesendt resolutionen til vedkommende  

 myndighed,  

 når afsoningen af fængselsstraffen enten er påbegyndt eller snart kan  

 forventes  

 påbegyndt.
I tilfælde, hvor afsoning af underholdsbidrag er påbegyndt,  

 forinden  

 den pågældende er idømt en fængselsstraf, der skal udstås i statsfængsel, har  

 man derimod ladet afsoning af underholdsbidrag tilendebringe, inden fangen er  

 hensat til afsoning af fængselsstaffen.
 Direktoratet kan godkende den  

 hidtil fulgte praksis, som man mener forsat bør anvendes på det omhandlede  

 område.
