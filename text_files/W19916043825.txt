 Under dissens fandt Patentankenævnet - modsat Patentdirektoratet - at  

 et varemærke indeholdende en figur samt ordet FRÆK lignede klagerens  

 varemærker så meget, at varemærkeansøgningen blev afslået.
År 1991, den 9. september afsagde Patentankenævnet (Grønning-Nielsen, Hans  

 Chr.
Thomsen og Finn Mikkelsen) følgende K E N D E L S E i sagen j.nr.
V 29/89: Klage fra Den 17. december 1987 indleverede firmaet SELECTION v/Peer Feldstein,  

 Hvidovre, en ansøgning om registrering af varemærket FRÆK (figurmærke) for  

 alle varer i klasse 25. Ansøgningen blev den 15. marts 1989 bekendtgjort i  

 Dansk Varemærketidende.
Ved skrivelse af 16. marts 1989 nedlagde klagerne i medfør af  

 varemærkelovens § 20, stk. 2 indsigelse mod registrering af det ansøgte  

 mærke.
Som begrundelse for indsigelsen anførtes:
»Indsigelsen støttes først og fremmest på eksistensen af vor klients  

 danske varemærkeregistrering nr. 3451 1976 angående en figur, der i store  

 træk er identisk med figurbestanddelen af det ansøgte mærke.
Denne  

 registrering dækker følgende varer:
 Klasse 25: Idræts- og sportssko, herunder idrætssko til sportsudøvelse og  

 idrætssko til træningsbrug, sports- og idrætsuniformer og andre  

 beklædningsgenstande.
Derudover står vor klient som indehaver af dansk varemærkeregistrering nr.  

 525 1980, angående tilsvarende figurmærke, samt de danske  

 varemærkeansøgninger nr. 5728 1988 og 5729 1988, begge omfattende såvel  

 figurbestanddelen som navnet »NIKE«.
Der foreligger fuld  

 varekollision mellem det ansøgte mærke og vor klients registrering nr. 3451  

 1976.
Med hensyn til spørgsmålet om mærkelighed mellem det ansøgte mærke og vor  

 klients mærke, skal det understreges, at den ydre form af  

 figurmærkebestanddelen (eller som vor klient kalder det  

 (»Swoosh-Design«) er identisk i de to mærker.
Ganske vist afviger  

 det ansøgte mærke ved indstregninger i stedet for at være helt sort, men  

 dette forandrer ikke den kendsgerning, at de to mærkers ydre form er  

 identisk.
Ved vurderingen af forvekslelighedsspørgsmålet bør det nævnes, at  

 ordmærkebestanddelen af det ansøgte mærke »FRÆK«, for så vidt angår  

 den sidste del i hvert tilfælde auditivt udtales på samme måde som sidste del  

 af vor klients firmanavn og varemærkebeskyttede navn, nemlig  

 »NIKE«.
Til støtte og dokumentation for vor klients gennem  

 adskillige år erhvervede varmærkeret med hensyn til »the  

 Swoosh-Design« samt det sammensatte mærke »NIKE +  

 Swoosh-Design«, fremsendes vedlagt diverse fotokopier af brochurer og  

 fakturaer fra perioden siden 1982 og til dato.
Supplerende skal det oplyses,  

 at der i regnskabsåret 1988 blev eksporteret for ca. 60 mill.
Dkr.  

 NIKE-produkter til Danmark.
Heraf var 70% fodtøj, hvoraf størstedelen var  

 forsynet med »the Swoosh-Design« medens 30% omfatter tilbehør og  

 tasker.
 Som det fremgår, har vor klients »Swoosh-Design« samt  

 »NIKE«-navnet været benyttet intensivt i de forløbne år, og såfremt  

 supplerende dokumentation for den stedfundne indarbejdelse ønskes, vil vi  

 fremskaffe sådant materiale.
 På dennne baggrund er det vor klients og vor opfattelse, at ansøgerfirmaet  

 ved det nu ansøgte mærke bevidst trænger ind på vor klients vareområde og  

 bevidst vil drage fordel af vor klients gennem mange år erhvervede  

 varemærkerettigheder og den goodwill, der har knytet sig til vor klients  

 mærke gennem de forløbne år.
 Ganske vist skal varemærkeindehavere til en vis grad tåle, at konkurerende  

 firmaer »laver sjov med« et givet varemærke, men i det foreliggende  

 tilfælde er efterligningsmåden så subtil, at indehaverne ved brugen af dette  

 mærke ikke blot kan drage fordel af vor klients indarbejdede  

 varemærkerettigheder men også kan skade disse i afsætningsmæssig henseende,  

 idet man med det ansøgte mærke ikke blot laver sjov men ligefrem gør nar af  

 vor klients etablerede mærke'.
I skrivelse af 1. juni 1989 bestred ansøgeren, at mærkerne er  

 forvekslelige.
Ansøgeren anførte følgende:
 »Med hensyn til mærkelighed, kan vi oplyse at vores figur ved  

 indstregninger skal forevise en mund og derfor langt fra er identisk med  

 figurmærkebestanddelen hos Nike.
 Ved vurderingen af forvekslelighedsspørgsmålet vedrørende  

 ordmærkebestanddelen, er der ikke et eneste bogstav i FRÆK der benyttes i  

 ordet Nike«.
 Patentdirektoratet traf afgørelse i sagen den 13. oktober 1989 og afviste  

 indsigelsen med følgende begrundelse:
 »Den indsigelse, der er nedlagt under henvisning til det under VR 525  

 1980 registrerede varemærke, kan ikke tages til følge, allerede fordi der  

 ikke er kollision mellem varer i klasse 25 og de varer, der er anført i  

 klasse 18 i registreringen.
For så vidt angår indsigelsen nedlagt under henvisning til VR 3451 1976 er  

 der varekollision.
Denne indsigelse kan dog ej heller tages til følge, idet  

 mærkerne visuelt er meget forskellige.
Det registrerede mærke er gengivet med  

 en tynd mørk streg, og feltet mellem stregerne er tomt.
Feltet i det ansøgte  

 mærke er nok meget lig feltet i det registrerede mærke, men dette er tegnet  

 op med en tyk sort streg, og der findes yderligere streger på forskellige  

 leder inden i feltet.
Figuren minder derfor om en mund med tænder, medens det  

 registrerede mærke ikke giver associationer til en mund.
Desuden står ordet  

 FRÆK ovenover.
Disse forskelle bevirker, at mærkerne ikke kan anses for  

 forvekslelige.
Endelig er der henvist til de to ansøgninger VA 5728 1988 og VA 5729 1988.  

 Disse ansøgninger er indgivet hertil den 17. august 1988, medens nærværende  

 ansøgning er indgivet hertil den 17. december 1987. Nærværende ansøgning har  

 derfor prioritet forud for de to ansøgninger, De har påberåbt Dem, og  

 indsigelse kan derfor ikke støttes på disse ansøgninger.
I øvrigt kan  

 mærkerne heller ikke anses for forvekslelige, idet figuren i mærkerne her er  

 helt udfyldt sort.
Dette i forbindelse med de meget forskellige ord, nemlig  

 Nike og Nike Air overfor FRÆK bevirker, at disse mærker også fremtræder meget  

 forskelligt.
 Indsigelsen kan derfor som sådan ikke tages til følge.
De har med Deres indsigelse indsendt materiale for at vise brugen af  

 indsigerens mærker.
Dette materiale synes ikke at vise brug af andre mærker  

 end dem De har påberåbt Dem i indsigelsesskrivelsen, og som direktoratet ikke  

 har fundet forvekslelige med det ansøgte mærke.
Dette materiale kan derfor  

 ikke bevirke, at indsigelsen kan tages til følge«.
 Denne afgørelse har klageren ved skrivelse af 13. december 1989 indbragt  

 for Patentankenævnet med påstand om, at direktoratets afgørelse omstødes.  

 Klagerne har indleveret en ankebegrundelse, hvori anføres følgende:
 »Det er således vor klients og vor opfattelse, at det ansøgte mærke  

 VA 8498 1987 FRÆK + figur, er forveksleligt med vor klients etablerede  

 varemærkeret til det såkaldte »Swoosh-Design« samt ordmærket  

 »NIKE«.
 Indsigelsen støttes primært på eksistensen af vor klients danske  

 varemærkeregistrering nr. 3451 1976, der dækker følgende varer:
 Klasse 25: Idræts- og sportssko, herunder idrætssko til sportsudøvelse og  

 idrætssko til træningsbrug, sports- og idrætsuniformer og andre  

 beklædningsgenstande samt på den sideløbende registrering nr. 1121 1977 af  

 ordet »NIKE«, der dækker følgende varer:
 Klasse 25: Idræts- og sportssko, herunder idrætssko til sportsudøvelse og  

 idrætssko til træningsbrug, sports- og idrætsuniformer og andre  

 beklædningsgenstande til brug ved sports- og idrætsudøvelse.
 Derudover står vor klient som indehaver af en lang række yngre  

 varemærkeregistreringer og -ansøgninger angående såvel det nævnte  

 »Swoosh-design« samt ordmærket »NIKE«: VR 525 1980  

 »Swoosh-Design, klassse 18, VA 5728 1988 »NIKE +  

 Swoosh-Design«, klasse 25, VA 5729 1988 »NIKE AIR +  

 Swoosh-Design«, klasse 25, VA 2066 1989 »NIKE«, klasse 42, VA  

 2067 1989 »Swoosh-Design«, klasse 42 og VA 2068 1989 »NIKE +  

 Swoosh-design«, klasse 42.
 Som dokumenteret ved de med vor indsigelse indleverede brochurer og  

 fakturaer fra perioden 1982 og til dato har vore klienter anvendt deres  

 væremærker »Swoosh-Design« samt »NIKE« såvel hver for sig  

 som i kombinationer igennem adskillige år, såvel i udlandet som i Danmark.  

 Det er således en kendsgerning, at de omhandlede varemærker er yderst  

 velkendte inden for især sportsbranchen, men på grund af populariseringen af  

 sportslivet må anses for velkendte også inden for en langt bredere  

 aftagerkreds.
Derudover skal det påpeges, at den ydre form af vor klients omhandlede  

 »Swoosh-Design« er identisk med den ydre form af ordbestanddelen af  

 det ansøgte mærke.
Ganske vist er feltet i det ansøgte mærke udfyldt med  

 streger på forskellige leder, medens vor klients design enten kun består af  

 den ydre kontur eller af en helt ensfarvet figur.
 Netop den benyttede udfyldning af feltet i det ansøgte mærke i form af en  

 grinende mund er efter vor klients og vor opfattelse med til at understrege  

 den hensigt, som ansøgeren har haft med hensyn til at skabe et varemærke, der  

 umiddelbart vil vække associationer i retning af vor klients mærke, men som  

 samtidig gør nar hermed.
 At der så samtidigt er en ikke uvæsentlig lighed mellem ordbestanddelene  

 af vor klients mærke »NIKE« og det ansøgte ordmærke  

 »FRÆK« i hvert tilfælde i udtalemæssig henseende, understreger  

 yderligere forveksleligheden mellem de to mærker.
Fra tidligere retspraksis skal det fremhæves, at der ved vurderingen af  

 forvekslelighedsspørgsmålet mellem figurmærker, indeholdende såvel en ord-  

 som en figurbestanddel, er blevet lagt vægt på, om såvel ordbestanddelen som  

 figurbestanddelen lå tæt op ad hinanden.
Der skal således meget til, for at  

 billedmærker anses for forvekslelige, såfremt en eventuel ordbestanddel ikke  

 også må anses for forvekslelig, jf. her SHT 1928.241 og U 1944.1063 om  

 kirsebærvineetiketterne »MORELLI« og »KIRSINETTA« samt U  

 1979.339 (Kijafa/Kirsberry). I begge disse sager var figurbestanddelen meget  

 lig hinanden, men som det fremgår, afveg ordbestandelene betydeligt.  

 Modsætningsvis kan sluttes herfra, at såfremt såvel ord- som  

 figurbestanddelen ligner hinanden, vil dette forøge faren for forveksling.
 Yderligere skal det påpeges, at der efter vor klients og vor opfattelse i  

 den trufne afgørelse lægges for stor vægt på detaljemæssige forskelle mellem  

 de to mærker, medens der ikke tages højde for, at mærkerne i faktisk brug vil  

 efterlade meget ens erindringsbilleder hos forbrugeren, der umiddelbart kun  

 vil lægge mærke til det helhedsindtryk, som mærkerne præsenterer.
 Det forekommer således også urimeligt, om vor klient (eller en hvilken som  

 helst anden varemærkeindehaver) skulle være nødsaget til at søge sit  

 figurmærke registreret i alle tænkelige udførelsesformer (helt i sort, i  

 konturer, eller i andre udførelsesformer) blot for at opnå beskyttelse mod  

 åbenbar efterligning.
 Da vor klients mærke er velkendt og berømt over hele verden, er  

 krænkelses- og counterfeiting-problematikken et ikke ukendt begreb, som man  

 dog fra vor klients side søger at bekæmpe så effektivt som muligt.
 I den foreliggende sag er det vor klients og vor opfattelse, at det  

 ansøgte mærke er klart forveksleligt med vor klients velindarbejdede  

 varemærkeret til betegnelsen »NIKE« samt det omhandlede  

 »Swoosh-Design«, og vi henstiller derfor, at det ansøgte mærke  

 afvises fra registrering'.
 Ansøgerne har ved skrivelse af 15. marts 1990 nedlagte påstand om  

 stadfæstelse og har anført:
 »SELECTION har ansøgt med både ordet FRÆK + figur, som en enhed,  

 hvilket yderligere differentierer sig fra NIKE International der har  

 registreret NIKE + figur hver for sig.
Vedrørende ansøgninger fra NIKE International nr. 5728 1988, 5729 1988,  

 2066 1989, 2067 1989 og 2068 1989 er de alle indgivet efter nærværende  

 ansøgning.
Nærværende ansøgning har derfor prioritet forud for ovennævnte 5  

 ansøgninger.
 Det er stadig vores opfattelse, at der ikke er nogen hold i  

 ankebegrundelsen fra NIKE International, hvorfor vi stadig ønsker at få  

 mærket registreret«.
 Ankenævnet har behandlet sagen på sit møde den 2. maj 1991.
 For klageren mødte Inge Lise Persson.
 For ansøgeren mødte Peer Feldstein.
 Direktoratet var repræsenteret af fuldmægtig Helle Lund Christiansen.
Klageren gjorde gældende, at der er tale om et velindarbejdet mærke, der  

 for »Swoosh-designets« vedkommende har været registreret siden 1976  

 og for ordmærkets fra 1977. Der er vel ikke umiddelbar, men tilstrækkelig  

 varemærkelighed til, at mærkerne er forvekslelige.
Varekollisionen er  

 utvivlsom.
Ansøgeren henviste til det skriftlige materiale og oplyste herudover, at  

 tanken med det ansøgte mærke havde været, at der skulle være »noget  

 sjovt« over det.
Der er ikke fremstillet varer med det ansøgte mærke.
 Direktoratet henholdt dig til sin afgørelse og anførte, at der måtte  

 sondres mellem varemærkelovgivningen og markedsføringslovgivningen.
To medlemmer af Ankenævnet (Grønning-Nielsen og Hans Chr.
Thomsen)  

 udtaler:
De mærker, der varemærkeretligt som indregistrerede kan modholdes, er et  

 figurmærke og et ordmærke.
Begge mærker er i høj grad indarbejdede og må nyde  

 en betydelig beskyttelse over for efterligninger, og selv om kombinationen af  

 de modholdte ord- og varemærker først er søgt varemærkeretligt beskyttet  

 efter den forliggende ansøgning, er denne kombination også velkendt.
 Uanset om formålet med det ansøgte mærke under hvilket der ikke er  

 produceret varer, måtte være at drage fordel af den af klageren oparbejdede  

 goodwill i positiv retning eller som af klageren anført som latterliggørende  

 association, findes det ansøgte at være inspireret af klagerens varemærke i  

 en sådan grad, at klageren under hensyn til sine mærkers indarbejdelse ej  

 heller varemærkeretligt findes at burde tåle dette.
 Et medlem af nævnet (Finn Mikkelsen) udtaler:
Indsigelsen bør afvises og ansøgningen fremmes til registrering.
Uanset  

 lighedspunkter imellem det modholdte figurmærke VR 3451 1976 og figurdelen i  

 det ansøgte mærke samt ligheder imellem indsigers igennem mange år benyttede  

 - og nu utvivlsomt indarbejdede - kombinationsmærke og det ansøgte mærke,  

 foreligger der ikke forvekslelighed i dansk sprogområde.
Selv om indsigers  

 mærker måtte være omfattet af varemærkelovens § 6, stk. 2(a), ses det ansøgte  

 mærkes åbenbare reference til de modholdte mærker ikke at udgøre en  

 udnyttelse af deres goodwill i varemærkelovens forstand.
Hermed er der ikke  

 taget stilling til den markedsføringsretlige bedømmelse.
 Der træffes afgørelse efter stemmeflertallet.
Herefter bestemmes varemærkeansøgning nr. 8498/87 afslås.
Udskriftens og fotokopiens rigtighed bekræftes.
 Patentankenævnet, den 9. september 1991.
Ankenævnet for Industriel Ejendomsret P.N.V.
 E.B.
