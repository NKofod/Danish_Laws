Betænkning afgivet af  

 Uddannelsesudvalget den 21. marts 2000 Betænkning over Forslag til lov om ændring af  

 forskellige love på Undervisningsministeriets område (Det repræsentative demokrati i  

 uddannelsessystemet) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Landboungdom, Foreningen til fremme af landbrugselevers rettigheder og Ledsager, Jørgen Andersen, Holte og Vidriksen, Marianne,  

 København.
 Der er af undervisningsministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse med de af undervisningsministeren stillede  

 ændringsforslag.
 Et mindretal inden for flertallet (Venstres, Det  

 Konservative Folkepartis og Dansk Folkepartis medlemmer af udvalget) kan  

 støtte lovforslagets grundlæggende formål, at elever og  

 studerende gennem deres uddannelse skal lære, hvordan demokratiske  

 systemer fungerer.
Mindretallet tror dog ikke, at ministeren vil nå  

 dette mål med det foreliggende lovforslag, jf. ministerens svar  

 på spørgsmål 11, som Venstre har ønsket optrykt som  

 bilag til betænkningen.
Mindretallet er snarere bekymret for, at de  

 elever og studerende, som skal sidde i de mange nye råd, vil opleve  

 det, som om demokratiet ikke fungerer, for der er jo ikke lagt op til, at  

 disse råd får bestemmende indflydelse på væsentlige  

 forhold.
Mindretallet tror mere på, at det,  

 uddannelsessystemet kan bidrage mest med, når elever og studerende skal  

 forberedes til medvirken i et demokratisk samfund, er, at de kan tilegne sig  

 solide faglige kvalifikationer.
Evnen til at forholde sig kritisk til tekst  

 og tale forudsætter nu engang, at man overhovedet kan forholde sig  

 hertil.
Imidlertid finder mindretallet ikke, at lovforslaget  

 samlet set vil hindre den ovennævnte faglige indlæring.
Derfor  

 stemmer mindretallet for lovforslaget.
 Et mindretal (Socialistisk Folkepartis medlem af  

 udvalget) indstiller lovforslaget til vedtagelse med de af  

 undervisningsministeren stillede ændringsforslag og det under nr. 3  

 stillede underændringsforslag.
Socialistisk Folkeparti kan derimod ikke støtte det  

 under nr. 7 af Enhedslisten stillede ændringsforslag.
Ikke fordi  

 Socialistisk Folkeparti ikke støtter ønsket om øget  

 elevindflydelse, men fordi Socialistisk Folkeparti accepterer, at de frie  

 skoler har frihed til at udøve demokratiet på deres egen  

 måde.
Men Socialistisk Folkeparti vil godt tilkendegive, at  

 Socialistisk Folkeparti finder, at det er lige så vigtigt, at de frie  

 skoler praktiserer demokratiet som de offentlige skoler.
Socialistisk  

 Folkeparti mener i midlertid, at det er vigtigt, at de som frie skoler selv  

 tager stilling hertil.
Socialistisk Folkeparti opfatter lovforslaget som et  

 lille fremskridt.
Men det er vigtigt at være opmærksom på,  

 at det kun er et lille fremskridt, idet det er farligt at have illusioner om,  

 at der er tale om et større fremskridt, når dette ikke er  

 tilfældet.
 Et andet mindretal (Enhedslistens medlem af  

 udvalget) indstiller lovforslaget til vedtagelse med de af  

 undervisningsministeren og de af mindretallet stillede ændringsforslag.
 Mindretallet kan tilslutte sig lovforslaget, da det er en  

 (lille) forbedring af det bestående repræsentative demokrati i  

 uddannelsessystemet.
Enhedslisten bemærker dog, at et reelt  

 arbejdspladsdemokrati fordrer, at elever/studerende er medbestemmende over  

 den daglige undervisning.
Dette lovforslag har ingen ambition og ej heller  

 forslag om noget sådant, hvilket er en stor mangel.
Enhedslisten ønsker et elementært  

 arbejdspladsdemokrati udviklet og udvidet til hele uddannelsessystemet.
Den  

 demokratiske kvalifikation, evnen og viljen til at være en aktiv  

 medspiller, grundlægges i de år, hvor man befinder sig i  

 uddannelsessystemet.
De mennesker, der dagligt er på  

 uddannelsesinstitutionerne   ansatte, elever og studerende   skal være  

 dem, der bestemmer over dagligdagen.
 Ledelsen af skolerne vil fortsat være i  

 hænderne på rektor og skolebestyrelsen, som siden Bertel Haarders  

 dage altid har haft solide flertal af folk uden for skolen.
 Enhedslisten kan konstatere, at dette lovforslag er et  

 (lille) skridt på vejen, men kampen for et demokratisk  

 uddannelsessystem er langtfra slut.
 Da en gennemgribende demokratisering af skolens ledelse  

 ikke vurderes at kunne blive gennemført på nuværende  

 tidspunkt, har lovforslaget   ud fra egne præmisser   stadig  

 åbenbare mangler.
 Enhedslisten stiller derfor to ændringsforslag,  

 hvorom henvises til de ledsagende bemærkninger.
Ændringsforslag Af	undervisningsministeren, tiltrådt af  

udvalget:
Til § 1 1) I det under nr. 3 foreslåede § 57, stk. 3,  

 2. pkt., ændres »stk. 1,  

 nr. 4,« til: » stk. 2, nr. 4,«.
Til § 3 2) Paragraffen affattes således:
» I lov om daghøjskoler, jf. lovbekendtgørelse nr. 73 af 25.  

 januar 2000, foretages følgende ændringer:
 1.  I § 1, stk. 3, indsættes som 2. pkt.:
»Tilbudet skal  

 endvidere bidrage til at udvikle deltagernes interesse for og evne til aktiv  

 medvirken i et demokratisk samfund.« 2. I § 8, stk. 2, indsættes som 3. og 4.  

 pkt.:
»Deltagernes  

 råd, jf. § 8 a, udpeger en repræsentant til skolens bestyrelse.  

 Repræsentanten har ikke stemmeret i bestyrelsen.« 3. Efter § 8 indsættes:
» Af	et mindretal (EL), tiltrådt af et mindretal  

 (SF):
Underændringsforslag til ændringsforslag nr. 2 3) I den ved ændringsforslag nr. 2 foreslåede  

 affattelse af nr. 2 indsættes efter de foreslåede § 8,  

 stk. 2, 3. og 4. pkt., som nye punktummer:
» Af	undervisningsministeren, tiltrådt af  

udvalget:
Til § 8 4) I det under nr. 5 foreslåede § 37, stk. 1,  

 2. pkt., udgår ordet »for«.
Til § 14 5) Paragraffen affattes således:
» I lov nr. 311 af 24. april 1996 om selvejende  

 institutioner for videregående uddannelser m.v., som senest  

 ændret ved § 15 i lov nr. 290 af 12. maj 1999, foretages  

 følgende ændringer:
 1. I § 8, stk. 2, indsættes efter 1. pkt.:
» 2. Efter § 26 indsættes i kapitel 7:
» Ny paragraf 6) Efter § 20 indsættes som ny paragraf:
» I lov nr. 1124 af 29. december 1999 om produktionsskoler  

 foretages følgende ændringer:
 1. I § 1, stk. 2, indsættes som 2. pkt.:
»Tilbudet skal  

 endvidere bidrage til at udvikle deltagernes interesse for og evne til aktiv  

 medvirken i et demokratisk samfund.« 2. I § 6, stk. 2, indsættes som 4. pkt.:
»Deltagernes  

 råd, jf. § 6 a, udpeger en tilforordnet til skolens bestyrelse.« 3. Efter § 6 indsættes:
» 4. Efter § 8 indsættes i kapitel 2:
» Stk. 2. Rådet består af en formand og 8  

 medlemmer.
Undervisningsministeren udpeger formanden.
Rådets  

 øvrige medlemmer udpeges af undervisningsministeren på  

 følgende måde:
1)	1 medlem efter indstilling fra Foreningen for  

 Produktionsskoler/Produktionshøjskoler, 2)	1 medlem efter indstilling fra Forstanderkredsen for  

 Produktionsskoler/Produktionshøjskoler, 3)	1 medlem efter indstilling fra Danske Produktionshøjskolers  

 Lærerforening, 4)	1 medlem efter indstilling fra Amtsrådsforeningen i  

 Danmark, 5)	1 medlem efter indstilling fra Kommunernes Landsforening og  

 Københavns og Frederiksberg Kommuner i forening, 6)	1 medlem efter indstilling fra Landsorganisationen i Danmark, 7)	1 medlem efter indstilling fra Dansk Arbejdsgiverforening og 8)	1 medlem efter indstilling fra deltagernes organisationer i  

 forening.
Stk. 3. Medlemmerne udpeges for en treårig periode.  

 Det efter stk. 2, nr. 8, udpegede medlem udpeges dog kun for en etårig  

 periode.
Rådets medlemmer kan genudpeges.
 Stk. 4. Udpegningen af medlemmerne sker efter reglerne i  

 lovgivningen om ligestilling mellem kønnene.
 Stk. 5. Indstiller de indstillingsberettigede ikke  

 medlemmer i overensstemmelse med stk. 2-4, kan undervisningsministeren  

 beslutte, at rådet kan fungere uden de pågældende  

 medlemmer.
 Stk. 6. Produktionsskolerådet fastsætter selv  

 sin forretningsorden.
Stk. 7. Undervisningsministeriet varetager  

 sekretariatsfunktionerne.«« Af	et mindretal (EL):
Ny paragraf 7) Efter § 20 indsættes som ny paragraf:
» I lov om friskoler og private grundskoler m.v., jf.  

 lovbekendtgørelse nr. 691 af 7. august 1999, foretages følgende  

 ændringer:
 1. I § 5, stk. 5, indsættes efter 1. pkt. som nye  

 punktummer:
» 2. I § 5 indsættes efter stk. 8 som nyt stykke:
 »Stk. 9.
 3. Efter § 5 indsættes som ny paragraf:
 »§ 5 a.
 Af	undervisningsministeren, tiltrådt af  

udvalget:
Til § 21 8) I stk. 4  

 ændres: »i lov om  

 daghøjskoler og produktionsskoler m.v.« til: »i lov om  

 daghøjskoler«, og efter  

»ved § 18, nr. 2, i denne lov« indsættes: »og § 6, stk. 2, i lov om  

 produktionsskoler, som ændret ved § 01, nr. 2, i denne lov«.
Bemærkninger Til nr. 1 Ændringen er redaktionel.
Til nr. 2 og 6 Ved lov nr. 1124 af 29. december 1999 om produktionsskoler  

 blev bestemmelserne om produktionsskoler i lov om daghøjskoler og  

 produktionsskoler m.v. udskilt i en selvstændig lov.
Loven om  

 daghøjskoler og produktionsskoler m.v. skiftede samtidig navn til lov  

 om daghøjskoler m.v.
Som følge heraf foreslås ved disse  

 ændringsforslag en række konsekvensændringer, hvorved de  

 tidligere foreslåede bestemmelser, der vedrører  

 produktionsskoler, indsættes i den nye lov om produktionsskoler, mens  

 bestemmelserne om daghøjskoler indsættes i den nye lov om  

 daghøjskoler, jf. lovbekendtgørelse nr. 73 af 25. januar 2000.
 Herudover foreslås det, at  

 Produktionsskolerådet udvides med en repræsentant for  

 Forstanderkredsen for Produktionsskoler/Produktionshøjskoler.
Der er sluttelig foretaget enkelte rettelser af  

 redaktionel karakter, herunder i bestemmelsen om deltagerrådets  

 repræsentation i bestyrelsen, således at det af formuleringen nu  

 fremgår, at den pågældende repræsentant, der som  

 tilforordnet deltager uden stemmeret, ikke medregnes i antallet af egentlige  

 medlemmer.
Ifølge den gældende bestemmelse i loven om  

 produktionsskoler skal bestyrelsen udgøre et ulige antal på  

 mindst 5.
Til nr. 3 Det foreslås, at underviserne ved  

 produktionsskolerne i lighed med eleverne sikres en plads i bestyrelsen.
Til nr. 4 Ændringen er redaktionel.
Til nr. 5 Studenterrepræsentationen i institutionernes  

 bestyrelser foreslås ændret fra et til to medlemmer.
Derved  

 skabes der parallelitet med regelsættet til de øvrige  

 mellemlange videregående uddannelser, hvor de studerende ligeledes har  

 ret til 2 repræsentanter i institutionens bestyrelse, i  

 lærerseminariernes bestyrelser dog til 1 eller 2 repræsentanter,  

 jf. § 9, stk. 1, 2. pkt., i lov om uddannelse af lærere til folkeskolen  

 og lovforslagets § 15.
 Undervisningsministeren har fremsat L 187, forslag til lov  

 om ændring af lov om selvejende institutioner for videregående  

 uddannelse m.v. samt af forskellige andre love. (Etablering af sektor for  

 Centre for Videregående Uddannelse (CVU'er).
Der foreslås i L 187 indført et nyt kapitel 7  

 a om Centre for Videregående Uddannelse.
Det foreslåede kapitel 7  

 a indledes med § 27 a, hvorfor bestemmelsen om et råd for de  

 studerende, der i nærværende lovforslag er benævnt § 27 a,  

 og som fortsat foreslås indsat i lovens kapitel 7, nu i stedet  

 foreslås benævnt § 26 a.
Til nr. 7 Det foreslås, at der også indføres  

»normale« demokratiske rammer på friskolerne, således  

 at der også på friskolerne sikres et demokratisk minimum.  

 Friskolerne har argumenteret for, at der på mange friskoler er opbygget  

 et særligt deltagerdemokrati, som vil svækkes, hvis de »normale « demokratiske rammer indføres.
Forslaget  

 medfører derfor tillige, at friskolerne gives mulighed for at  

  få dispensation fra reglerne, hvis de kan beskrive et særligt  

 deltagerdemokrati på den enkelte skole.
Til nr. 8 Ændringen er en konsekvens af ændringsforslag  

 nr. 2 og 5.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Ulrik Kragh (V)  Hanne Severinsen (V)  

  Else Winther Andersen (V)  Karen Rønde (V)  

 Brian Mikkelsen (KF)  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Et af udvalgets spørgsmål til  

 undervisningsministeren og dennes svar herpå optrykt efter ønske  

 fra Venstres medlemmer af udvalget Spørgsmål 11:
Mener ministeren, at demokrati i enhver sammenhæng  

 er et gode, her tænkes navnlig på det forhold, at lærerne  

 må formodes at have en større indsigt i de fag, eleverne skal  

 undervises i, både indholdsmæssigt, pensummæssigt og  

 metodemæssigt? Svar:
 Jeg vil gerne understrege, at forslaget i sig selv ikke  

 medfører, at elever og studerende i højere grad får  

 bestemmende indflydelse på indhold, pensum og metode i undervisningen.  

 Men jeg mener afgjort, at den gode lærer vurderer og lytter efter  

 elevernes ønsker og behov, når undervisningen  

 tilrettelægges inden for de givne rammer.
 Der er altså ikke tale om at begrænse  

 lærerens kompetence i formel forstand, men hvis eleverne har  

 været inddraget i de beslutninger, som kan træffes af  

 læreren, er sandsynligheden for, at de tager aktivt del i  

 læringsprocessen, større.
