Fremsat den 27. oktober 1999 af miljø-  

 og energiministeren (Svend Auken) Forslag til Lov om ændring af lov om  

 statstilskud til dækning af udgifter til kuldioxidafgift i visse  

 virksomheder med et stort energiforbrug (Ændring af promskriteriet,  

 bundfradrag og tilskud til energiafgift af rumvarme og varmt vand  m.v.) § 1 I lov om statstilskud til dækning af udgifter til kuldioxidafgift i  

 visse virksomheder med et stort energiforbrug, jf. lovbekendtgørelse  

 nr. 846 af 17. november 1997, foretages følgende ændringer:
 1. § 1, stk. 1, nr. 2, affattes således:
» 2. § 1, stk. 2, 1. pkt., affattes således:
» 3. § 1, stk. 4, affattes således:
» 4. § 1 a, 3. pkt., affattes således:
» 5. § 1 b, 1. pkt., affattes således:
»Tilskud, der er omfattet af § 1, stk. 1, nr. 2, gives til dækning  

 af kuldioxidafgift omfattet af § 9, stk. 1, i lov om kuldioxidafgift af visse  

 energiprodukter samt til dækning af energiafgiften og kuldioxidafgiften  

 af rumvarme og varmt vand, såfremt disse udgør mere end 2 pct.  

 af det i § 1, stk. 1, nr. 2 nævnte refusionsgrundlag.« 6. § 1 c affattes således:
» 7. § 2, stk. 4, affattes således:
» 8. I § 3 indsættes som stk. 3 :
»Stk. 3. Klage over de i stk. 1 nævnte afgørelser  

 vedrørende opgørelsen af tilskudsgrundlaget efter § 1 a, 1.  

 pkt. og § 1 b, 1. pkt.,  kan indbringes for samme myndighed, som behandler  

 klager over de statslige told- og skattemyndigheders afgørelser  

 vedrørende godtgørelse af kuldioxidafgift.
Klage sker efter de  

 samme regler, som gælder for klager vedrørende  

 godtgørelse af kuldioxidafgift.« 9. § 4 affattes således:
» 10. § 5, stk. 1, affattes således:
» 11. I § 5 indsættes efter stk. 3 som nyt  

 stykke:
» Stk. 4 bliver herefter stk. 5.
 12. § 6 affattes således:
» 13. Efter § 6 indsættes:
» 14. § 7, stk. 1, affattes således:
» 15. § 7, stk. 3, affattes således:
» § 2 Miljø- og energiministeren fastsætter tidspunktet for lovens  

 ikrafttræden.
Bemærkninger til  

 lovforslaget Almindelige bemærkninger 1. Lovforslagets baggrund Lovforslaget er en del af regeringens samlede forslag til  

 justering af den grønne afgiftspakke for erhvervslivet.
Lovforslaget  

 er udarbejdet på baggrund af en evalueringsrapport om grønne  

 afgifter og erhvervslivet fra februar 1999 fra et udvalg under ledelse af  

 Finansministeriet samt indkomne bemærkninger fra berørte  

 organisationer til evalueringsrapporten.
Elementer i lovforslaget har  

 endvidere været drøftet mellem erhvervsministeren og industriens  

 udviklingsgruppe.
 Dette lovforslag fremsættes samtidig med L 50  

 (forslag til lov om ændring af lov om statstilskud til  

 energibesparelser m.v. i erhvervsvirksomheder), L 52 (forslag til lov om  

 ændring af lov om kuldioxidafgift af visse energiprodukter, lov om  

 afgift af naturgas og bygas, lov om afgift af elektricitet, lov om  

 energiafgift af visse mineralolieprodukter mv. og lov om afgift af stenkul,  

 brunkul og koks mv.) og L 53 (forslag til lov om ændring af lov om  

 Arbejdsmarkedets Tillægspension). De fire lovforslag udgør  

 tilsammen den lovgivningsmæssige del af regeringens samlede forslag til  

 justering af den grønne afgiftspakke for erhvervslivet.
Grundlaget for ordningen er Miljø- og  

 Energiministeriets lovbekendtgørelse nr. 846 af 17. november 1997 om  

 statstilskud til dækning af udgifter til kuldioxidafgift i visse  

 virksomheder med et stort energiforbrug.
Loven suppleres af Energistyrelsens  

 bekendtgørelse nr. 37 af 16. januar 1997 om aftale om  

 energieffektivisering og statstilskud til dækning af udgifter til  

 kuldioxidafgift i visse virksomheder, som ændret ved Energistyrelsens  

 bekendtgørelse nr. 47 af 23. januar 1998, af Energistyrelsens  

 bekendtgørelse nr. 951 af 7. november 1996 om promskriteriet i  

 forbindelse med aftale om energieffektivisering og statstilskud til  

 dækning af udgifter til kuldioxidafgift og af Miljø- og  

 Energiministeriets bekendtgørelse nr. 121 af 20. februar 1999 af  

 forretningsorden for Energiklagenævnet.
 Vedrørende den tidligere folketingsbehandling  

 henvises for hovedloven til Folketingstidende 1991-92 FF sp. 1562, 2084, 4342  

 og 4845, Tillæg A sp. 2045, Tillæg B sp. 175 og Tillæg C  

 sp. 293. Vedrørende ændringslovene henvises til  

 Folketingstidende 1991-1992 FF sp. 6550, 6802, 6945 og 7121, Tillæg A  

 sp. 5533 og Tillæg B sp. 703, til Folketingstidende 1992-1993 FF sp.  

 148, 757, 3602 og 3735, Tillæg A sp. 1129, Tillæg B sp. 163 og  

 Tillæg C sp. 171, til Folketingstidende 1993-1994 FF sp. 3356, 4865,  

 10408 og 10641, Tillæg A sp. 4487, Tillæg B sp. 1065 og  

 Tillæg C sp. 903, til Folketingstidende 1994-1995 FF s. 4689, 4889,  

 6238 og 6626, Tillæg A s. 2781, Tillæg B s. 816 og Tillæg C  

 s. 613 og til Folketingstidende 1996-1997 FF s. 2083, 2643 og 2974,  

 Tillæg A s. 2179, Tillæg B s. 193, 234 og Tillæg C s.  

 172.
I forbindelse med administrationen af bl.a. denne lov vil  

 Energistyrelsen nedsætte et nyt rådgivende energiudvalg  

 vedrørende industrien, der bl.a. skal rådgive Energistyrelsen om  

 fremdriften og justeringer i aftaleordningen.
Udvalget skal også  

 rådgive Energistyrelsen om bl.a. udvælgelse og udformning af  

 konkrete prioriterede indsatsområder indenfor tilskudsordningen til  

 energibesparelser m.v. i erhvervsvirksomheder.
Udvalgets nedsættelse er  

 ikke reguleret i dette lovforslag, idet udvalget skal være  

 rådgivende og derfor forventes nedsat rent administrativt.
2. Lovforslagets indhold De vigtigste ændringer i forhold til den  

 nuværende lov er følgende:
For det første ændres indholdet i de aftaler  

 om energieffektivisering, som virksomheden skal indgå med  

 Energistyrelsen for at kunne få statstilskud til delvis dækning  

 af virksomhedens udgift til kuldioxidafgiften m.v.
For at reducere  

 virksomhedens omkostninger i forbindelse med aftaleindgåelse skabes der  

 ved lovforslaget grundlag for, at der ikke nødvendigvis skal foreligge  

 et energisyn ved aftaleindgåelsen.
Til gengæld vil der blive  

 stillet krav om, at virksomheden implementerer et udbygget  

 energiledelsessystem efter særlige retningslinier.
 For det andet fjernes bundfradraget ved udbetalingen af  

 tilskud til virksomheder, der indgår aftale med Energistyrelsen  

 på grundlag af en fællesaftale med en branche eller en gruppe af  

 virksomheder.
 For det tredje åbner lovforslaget op for, at virksomheder med et  

 stort energiforbrug til rumvarme og varmt vand og en deraf følgende  

 høj afgift får mulighed for at indgå aftale om  

 energieffektivisering, og dermed får mulighed for også at  

 opnå tilskud til kuldioxid- og energiafgift af rumvarme og varmt vand  

 (rumvarmeafgifterne). Lovforslaget skal ses i sammenhæng med  

 lovforslaget om ændring af visse afgifter af energiprodukter, som  

 indebærer en lettelse i rumvarmeafgifterne for visse virksomheder.  

 Regeringens forslag om lettelse af rumvarmeafgifterne, som indgår i den  

 samlede justering af den grønne afgiftspakke, udmøntes ved de  

 to lovforslag tilsammen.
 Endelig indeholder lovforslaget tekniske ændringer  

 som følge af Finansministeriets anbefalinger fra maj 1996 i rapporten  

 "Forvaltning af tilskud" (tilskudsforvaltningsrapporten).
 3. Økonomiske og administrative konsekvenser for staten,  

 amtskommuner og kommuner.
Fjernelsen af bundfradraget for brancheaftaler m.v. og en  

 vis stigning i antallet af procesaftaler forventes at medføre en  

 øget udbetaling på 5-10 mio. kr. pr. år. Ændringen  

 af promskriteriet m.v., der åbner op for tilskud til betaling af varmt  

 vands- og rumvarmeafgifterne, forventes at medføre en øget  

 udbetaling på 20-25 mio. kr. årligt.
Tilsammen medfører  

 ændringerne en stigning i tilskudsudbetalingen på 25-35 mio. kr.  

 årligt.
Lovforslaget vil indebære en administrativ  

 merbelastning på grund af, at der skal udvikles og implementeres et nyt  

 aftalekoncept til de virksomheder, der er belastet af høje varmt  

 vands- og rumvarmeafgifter.
Endvidere skal det eksisterende  

 energiledelsessystem udbygges efter særlige retningslinier.
Endelig vil  

 der blive indgået flere aftaler om energieffektivisering som  

 følge af lovforslaget.
De administrative omkostninger vil blive  

 afholdt indenfor Energistyrelsens nuværende lønsumsrammer.
 Lovforslaget har ikke økonomiske og administrative  

 konsekvenser for kommuner og amtskommuner.
4. Økonomiske og administrative konsekvenser for  

 erhvervslivet Lovforslaget og den gældende tilskudsordning i  

 øvrigt påfører ikke erhvervslivet omkostninger eller  

 forpligtelser, da det er frivilligt for virksomhederne at indgå aftale  

 med Energistyrelsen om energieffektiviseringer. Ændringerne  

 medfører en lettelse af virksomhedernes omkostninger ved, at  

 tilskuddet til virksomhederne øges, og ved at virksomhedernes  

 omkostninger ved aftaleindgåelse reduceres.
Ca. 80 virksomheder  

 forventes at indgå aftale som følge af ændringen af  

 promskriteriet.
 Erfaringer fra de hidtil gennemførte aftaler viser,  

 at aftalerne udover sparede energiudgifter for virksomhederne har  

 medført en række andre langsigtede fordele, idet  

 energieffektiviseringen har medført mere fremtidssikrede anlæg,  

 som giver øget driftssikkerhed, bedre miljøforhold og mindre  

 drifts- og vedligeholdelsesomkostninger.
 Lovforslaget vil således have positive  

 erhvervsøkonomiske konsekvenser.
5. Miljømæssige konsekvenser Det vurderes, at ændringerne kan gennemføres  

 således, at miljøvirkningen af aftaleordningen fastholdes.
De  

 miljømæssige konsekvenser af at reducere virksomhedernes  

 afgiftsbelastning modsvares i et vist omfang af, at virksomhederne skal  

 indgå aftale om energieffektivisering for at få tilskud til  

 afgiftsbetalingen.
En afgiftslettelse uden forpligtelse til  

 aftaleindgåelse ville have negative miljøkonsekvenser.
6. Forholdet til EU-retten Lovforslaget indebærer ændringer af en  

 allerede godkendt statsstøtteordning.
Disse ændringer skal  

 notificeres over for Europa-Kommissionen i medfør af EF-traktatens  

 statsstøtteregler.
Europa-Kommissionens godkendelse skal foreligge,  

 før det notificerede lovforslag kan træde i kraft.
7. Høring Lovforslaget er sendt i høring til følgende:  

 Advokatrådet, Affaldsteknisk Samarbejde, Amtsrådsforeningen i  

 Danmark, Amtsrådsforeningen - Økonomisk sekretariat,  

 Arbejderbevægelsens Erhvervsråd, Brancheforeningen for Biogas,  

 BYG, By- og Boligministeriet, CO Industri, Dansk Arbejdsgiverforening,  

 Danmarks Fiskeri- og Eksportørforening, Danmarks  

 Naturfredningsforening, Danmarks Vindmølleforening, Dansk Handel og  

 Service, Dansk Familielandbrug, Dansk Industri, Dansk Textil og  

 Beklædning, Dansk VVS, DONG Naturgas A/S, DEG, Danske Elværkers  

 Forening, Danske Fjernvarmeværkers Forening, De Danske  

 Landboforeninger, ELFO, Elfor, Elkraft, Elprisudvalget og Gas- og  

 Varmeprisudvalget, Elsam, Elsparefonden, Eltra, Energiklagenævnet,  

 Energimiljørådet, Energisynssekretariatet, Erhvervsministeriet,  

 FDB, Finansministeriet, Forbrugerrådet, Forening af Danske  

 Kraftvarmeværker, Foreningen for Danmarks Fiskemels- og  

 Fiskeolieindustri, Foreningen for Energi og Miljø, Foreningen af  

 Kemiske Industrier i Danmark, Forening af Rådgivende Ingeniører,  

 Foreningen af Registrerede Revisorer, Foreningen af Statsautoriserede  

 Revisorer, Forskningscentret Foulum, afdelingen for landbrugsdrift,  

 Forskningsministeriet, Frederiksberg Kommune, Frederiksberg Kommune  

 Økonomidirektoratet, Fællesforeningen for Danske  

 Brugsforeninger, Greenpeace Danmark, Handelskammeret, Hotel-, Restaurant- og  

 Turisterhvervets Arbejdsgiverforening, Hovedstadsregionens Naturgas I/S og  

 Naturgas Midt-Nord I/S, Håndværksrådet,  

 Indenrigsministeriet, Indukraft, Ingeniørforeningen i Danmark,  

 Justitsministeriet, Kommunernes Landsforening, Kommunernes Landsforening  

 Økonomisk sekretariat, Københavns Belysningsvæsen,  

 Københavns Kommune, Københavns Kommune  

 Økonomiforvaltning, Landbrugsrådet, Landsskatteretten, LO,  

 Miljø-og Energiministeriets Landsplanafdeling, Miljøstyrelsen,  

 Ministeriet for Fødevarer, Landbrug og Fiskeri, Naturgas  

 Sjælland I/S, Naturgas Fyn I/S, NESA A/S, OOA, Organisationen for  

 Vedvarende Energi, Registertilsynet, Reno Sam, Rigsrevisionen, Samvirkende  

 Energi- og Miljøkontorer, SID, Sjællandske Kraftværker,  

 Skatteministeriet, Skov- og Naturstyrelsen, Statens Information,  

 Statsministeriet, TI, Trafikministeriet, Udenrigsministeriet,  

 Vindmølleindustrien, WHF, Økonomiministeriet.
Vurdering af konsekvenser af lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat,  

 kommuner og amtskommuner Nej Forslaget forventes at medføre en  

 stigning i tilskudsbetalingen på 25-35 mio. kr.  

 årligt.
Administrative konsekvenser for stat,  

 kommuner og amtskommuner Nej Det nye aftalesystem vil indebære en  

 administrativ belastning af Energistyrelsen.
De administrative omkostninger  

 vil blive afholdt indenfor Energistyrelsens nuværende  

 lønsumsrammer.
Økonomiske konsekvenser for  

 erhvervslivet Lovforslaget vurderes at have positive  

 erhvervsøkonomiske konsekvenser for erhvervslivet.
Nej Administrative konsekvenser for  

 erhvervslivet Forslaget forventes at mindske  

 virksomhedernes administrative omkostninger ved  

 aftaleindgåelse.
Nej Miljømæssige  

 konsekvenser Nej Nej Administrative konsekvenser for  

 borgerne Nej Nej Forholdet til EU-retten Lovforslaget indebærer ændringer  

 af en allerede godkendt statsstøtteordning.
Disse ændringer skal  

 notificeres over for Europa-Kommissionen i medfør af EF-traktatens  

 statsstøtteregler.
Bemærkninger til lovforslagets  

 enkelte bestemmelser Til § 1 Til nr. 1 Bestemmelsen ændrer det gældende promskriterie  

 ved at indregne de fulde afgifter til rumvarme og varmt vand i  

 afgiftsgrundlaget ved opgørelsen af promskriteriet.
Tidligere indgik  

 rumvarmeafgifterne kun som korrigerede svarende til kuldioxidafgiften for let  

 proces.
Desuden hæves promskriteriet fra 3% til 4%.
Ved at inddrage varmt vands- og rumvarmeafgifterne i  

 beregningsgrundlaget åbnes der op for, at virksomheder, der har et  

 relativt stort energiforbrug til varmt vand og rumvarme, Kravene til aftalerne vil blive afpasset efter  

 størrelsen og karakteren af virksomhedernes energiforbrug og efter de  

 eventuelle krav, der er pålagt i medfør af anden lovgivning,  

 herunder lov om energi- og vandbesparelser.
Baggrunden for ændringen er, at provenuet fra  

 afgifter fra rumvarme og varmt vand er blevet væsentlig større  

 end forudsat i 1995, hvor den grønne afgiftspakke for erhvervslivet  

 blev vedtaget.
Forslaget retter i et vist omfang op herpå ved, at de  

 virksomheder, der er mest belastet af disse afgifter, får mulighed for  

 at få statstilskud til delvis dækning af varmt vands- og  

 rumvarmeafgifterne.
Til nr. 2 Ændringen indebærer, at energisynet tages ud  

 som et selvstændigt element af aftalerne.
Alle nuværende  

  aftalevirksomheder har fået lavet et energisyn og har derved et  

 overblik over deres tekniske anlæg, energiforbrug og  

 besparelsesmuligheder.
Ved efterfølgende aftalefornyelser vil de  

 konkrete energibesparelser, der identificeres ved et fornyet energisyn, blive  

 stadig mindre.
Da gennemførelsen af energisynet er dyrt og  

 udgør størstedelen af de administrative omkostninger for  

 virksomheden ved aftaleindgåelsen, vil fokus fremover blive rettet mere  

 mod andre og mere langsigtede energieffektiviserende foranstaltninger end  

 energisynet.
Virksomheder, der har lavet energisyn, skal fortsat opdatere det  

 energitekniske grundlag, der er beskrevet i energisynet.
Virksomheder, der  

 ikke tidligere har indgået aftale om energieffektivisering med  

 Energistyrelsen, skal i forbindelse med aftaleindgåelsen beskrive  

 virksomheden, dens processer og energiforbrug på tilsvarende vis som i  

 det nuværende energisyn.
 Det bærende element i aftaleordningen vil fremover  

 være andre energieffektiviserende foranstaltninger med fokus på  

 især energiledelse og særlige undersøgelser.
 Det fremgår af evalueringsrapporten, at krav om  

 etablering af energiledelse har positive virkninger på  

 effektiviseringsindsatsen, og at energiledelse vurderes positivt af  

 virksomhederne.
Indførelse af energiledelse betyder, at  

 virksomhedens ledelse aktivt skal styre virksomhedens energiforhold for at  

 sikre, at energien udnyttes effektivt.
Da tilskud til betaling af  

 kuldioxidafgiften alene ydes til energieffektive virksomheder, og  

 energiledelse ikke nødvendigvis medfører, at virksomheden er  

 energieffektiv, skal der i retningslinierne for energiledelse indlægges  

 et ambitionsniveau for energieffektivitet.
I det eksisterende regelgrundlag  foreligger der allerede  

 et generelt koncept for energiledelse (bekendtgørelse nr. 37 af 16.  

 januar 1997 om aftale om energieffektivisering og statstilskud til  

 dækning af udgifter til kuldioxidafgift i visse virksomheder) med krav  

 til bl.a målsætninger for energieffektivitet, udformning af  

 procedurer og organisation, som aftalevirksomheder i dag skal efterleve.
I et  

 fremtidigt energiledelsekoncept vil det bl.a. blive præciseret, at  

 virksomhedens målsætninger og mål skal afspejle, at  

 energieffektiviteten i virksomheden over en periode mindst skal være  

 på højde med de tilsvarende mest energieffektive virksomheder i  

 Danmark og andre lande.
Indenfor rammerne af energiledelsessystemet vil de  

 særlige undersøgelser udgøre et centralt element.  

 Virksomheden skal gennemføre mere dybtgående analyser af  

 effektiviseringsmulighederne i virksomheden.
Formålet er at sikre, at  

 der tilvejebringes et grundlag i virksomhederne for, hvorledes  

 energieffektiviteten forbedres i henhold til målsætningen.
Dette  

 kan eksempelvis være afklaringen af, hvilke teknologier der skal  

 anvendes på længere sigt, hvorledes disse implementeres på  

 virksomheden og omkostningerne hertil.
De særlige undersøgelser  

 skal især fokusere på de centrale procesanlæg og processer,  

 hvor der er det største potentiale for energieffektiviseringer.
Et andet vigtigt aspekt ved energiledelse vil være  

 energieffektive indkøb og energibevidst projektering.
Formålet  

 er at sikre, at virksomheden, når den alligevel står over for at  

 udbygge eller erstatte eksisterende anlæg, indretter disse  

 energieffektivt og indkøber det mest effektive udstyr under  

 hensyntagen til rentabiliteten.
Virksomheden forpligter sig ved aftaleindgåelsen til  

 at implementere energiledelse efter særlige retningslinier med dertil  

 hørende målsætninger, handlingsplaner,  

 fremgangsmåder m.v.
Endvidere forpligter virksomheden sig til at  

 gennemføre rentable effektiviseringsprojekter, som løbende  

 afdækkes via energiledelsen, herunder via de særlige  

 undersøgelser og energibevidst indkøb og projektering.  

 Rentabilitetskravet defineres i denne forbindelse ved, at alle projekter med  

 tilbagebetalingstid under 4 år skal gennemføres, hvis de  

 vedrører det energiforbrug, der er omfattet af tilskud i medfør  

 af aftalen.
Herunder skal virksomheden gennemføre  

 energieffektiviseringsprojekter, som identificeres via særlige  

 undersøgelser, energibevidst indkøb eller projektering, hvis  

 tilbagebetalingstiden for merinvesteringen ved det energieffektive  

 anlæg er under 4 år.
 Virksomhederne forpligter sig således i det nye  

 aftalesystem til at identificere foranstaltninger for at øge deres  

 energieffektivitet, ligesom virksomheden forpligter sig til at foretage de  

 investeringer, der er nødvendige for at være energieffektiv.  

 Disse investeringer kan være omfattende.
Energistyrelsen vil nøje kontrollere  

 virksomhedernes overholdelse af aftalen.
Dette vil ske bl.a. ved hjælp  

 af, at firmaer, der af DANAK (Dansk Akkreditering, Erhvervsfremmestyrelsen)  

 er akkrediteret til at certificere miljøledelse efter EMAS-ordningen  

 (Environmental Management and Audit Scheme   en frivillig EU-ordning for  

 miljøledelse), gennemgår virksomhedernes energiledelsessystem i  

 forhold til de stillede krav og udarbejder en rapport herom.
Til nr. 3 Bestemmelsen indebærer, at det er miljø- og  

 energiministeren, og ikke som i den gældende lov Energistyrelsen, der  

 kan fastsætte nærmere regler om tilskudsordningens  

 gennemførelse, herunder om energieffektiviseringer og  

 gennemførelse af disse.
Da lovens øvrige  

 bemyndigelsesbestemmelser er henlagt til miljø- og energiministeren,  

 foreslås det, at alle lovens bemyndigelser til at fastlægge  

 regler samles hos ministeren.
Bestemmelsen bemyndiger ministeren til at fastlægge,  

 hvorledes opgørelse af afgiftsværdien og tilskudsgrundlaget,  

 herunder af afgifterne til varmt vand og rumopvarmning skal ske.
I  

 afgiftsværdien og tilskudsgrundlaget vil indgå  

 nettoenergiafgifter af rumvarmeforbrug og varmt vand.
Afgifter af varme, som  

 en virksomhed leverer ud af huset, og hvor afgifterne af energiforbruget  

 overvæltes til aftageren, indgår ikke i afgiftsværdien og  

 tilskudsgrundlaget. "Skyggeafgiften" på naturgas, der bruges  

 til rumvarmeformål i en virksomhed, vil indgå i  

 opgørelserne.
Hjemmelen til at fastsætte nærmere regler om  

 godkendelse af energisynskonsulenter ændres med forslaget til en  

 hjemmel til at fastsætte nærmere regler om godkendelse af  

 særlige tekniske eksperter.
Det skyldes, at energisyn, som hidtil har  

 været foretaget af energisynskonsulenter, udgår som et  

 selvstændigt element af aftalerne, jf. bemærkningerne til nr. 2.  

 I stedet for energisyn vil Energistyrelsen som led i aftaleindgåelsen  

 stille krav til virksomhederne om gennemførelse af særlige  

 undersøgelser om energieffektiviseringer, og det er tanken, at de  

 særlige tekniske eksperter enten kan medvirke ved udarbejdelsen af  

 eller indgå i kontrollen af de særlige undersøgelser.
Til nr. 4 Forslaget ændrer henvisningen til § 66, stk. 1 i  

 merværdiafgiftsloven til en henvisning til § 11, stk. 3, 1. pkt. i lov  

 om energiafgift af mineralolieprodukter m.v.
Forslaget er en konsekvens af,  

 at § 66, stk. 1, i merværdiafgiftsloven er ophævet ved lov nr.  

 435 af 26. juni 1998, der trådte i kraft den 1. januar 1999. Der er  

 ikke sket nogen indholdsmæssige ændring, idet afgrænsningen  

 af virksomheder i de to bestemmelser er den samme.
Til nr. 5 I bestemmelsen foreslås, at tilskudsgrundlaget  

 udvides til også at dække energi- og kuldioxidafgiften af  

 rumvarme og varmt vand, såfremt disse afgifter samlet udgør mere  

 end 2 pct. af promskriteriet.
Denne bestemmelse er indført for at  

 sikre, at kun virksomheder, som er særligt belastet af energi- og  

 kuldioxidafgiften af rumvarme og varmt vand, modtager tilskud til  

 dækning heraf.
Som nævnt i bemærkningerne til nr. 3, vil  

 miljø- og energiministeren fastsætte nærmere regler for  

 tilskudsgrundlaget.
Ministeren vil bl.a. præcisere, hvilke afgifter til  

 rumvarme og varmt vand, der indgår i tilskudsgrundlaget.
Til nr. 6 Bestemmelsen indebærer, at virksomheder, der  

 tilslutter sig en brancheaftale eller en aftale indgået af en gruppe af  

 virksomheder, får udbetalt hele statstilskuddet uden fradrag.
Andre  

 aftalevirksomheder har et bundfradrag på 20.000 kr.
Samtidig  

 ophæver bestemmelsen den særlige differentiering af fradraget for  

 væksthusgartnerierne på 10.000 kr.
Ophævelsen af  

 differentieringen skyldes, at stort set alle væksthusgartnerier vil  

 være omfattet af fællesaftaler, hvor fradraget bortfalder,  

 hvorfor der ikke længere er behov for differentieringen, der blev  

 indsat af hensyn til de mange små væksthusgartnerier, for hvem et  

 bundfradrag på 20.000 kr. var for højt.
Bestemmelsen skal fremme  

 virksomhedernes motivation til at indgå fælles aftaler, som  

 reducerer de administrative omkostninger både for Energistyrelsen og  

 den enkelte aftalevirksomhed.
Fællesaftaler muliggør endvidere,  

 at der på fællesbasis kan laves eksempelvis omfattende  

 særlige undersøgelser, som den enkelte virksomhed kan have  

 svært ved at bekoste.
Det er især små og mellemstore  

 virksomheder, der vil have fordel af bestemmelsen.
Til nr. 7 Der indsættes en generel adgang for miljø-  

 og energiministeren til at fastsætte regler om bortfald af tilsagn om  

 tilskud som følge af Finansministeriets anbefalinger i  

 tilskudsforvaltningsrapporten.
I den gældende lov er nævnt en  

 række tilfælde, hvor Energistyrelsen kan træffe  

 afgørelse om, at tilsagn om tilskud bortfalder.
I de situationer og  

 ved tilsvarende tilfælde af væsentlige misligholdelser,  

 eksempelvis ved at undlade at afgive oplysninger efter forslagets § 1, nr.  

 13, vil der blive fastsat regler om, at tilskudstilsagnet kan bortfalde.
Den  

 hidtidige adgang til at kræve udbetalte tilskud tilbagebetalt  

 ændres ligeledes til en generel adgang for ministeren til at  

 fastsætte nærmere regler herom.
Der er hermed ikke tilsigtet  

 nogen indholdsmæssig ændring, og tilbagebetaling af tilskud vil  

 som hidtil kun kunne ske i tilfælde af væsentlig  

 misligholdelse.
Til nr. 8 I dag påklages told- og skatteregionernes  

 afgørelser vedrørende godtgørelse til Landsskatteretten,  

 jf. § 17a i bekendtgørelse nr. 643 af 27. august 1998 af lov om  

 kuldioxidafgift af visse energiprodukter.
De nærmere klageregler  

 fremgår af Skattestyrelseslovens kapitel 3 og 3A.
Told- og  

 skatteregionernes afgørelser i medfør af lovens § 3, stk. 1, om  

 tilskuddets størrelse påklages til Told- og Skattestyrelsen.
Da  

 afgørelsen om tilskuddets størrelse er afledet af den typisk  

 samtidige afgørelse om afgiftsgodtgørelse, findes det  

 hensigtsmæssigt, at Landsskatteretten behandler begge typer  

 klagesager.
Forslaget indebærer endvidere, at klager over  

 tilskuddets størrelse skal behandles efter de samme regler, som  

 gælder for klager over told- og skatteregionernes afgørelser i  

 sager om godtgørelse af kuldioxidafgift.
Der vil således  

 gælde samme regler om klagefrister, gebyrer m.v.
Til nr. 9 Indsættelsen af hjemlen for miljø- og  

 energiministeren til at fastsætte bestemmelser om regnskaber, revision  

 og tilsyn er en følge af Finansministeriets anbefalinger i  

 tilskudsforvaltningsrapporten.
Derudover bemyndiges ministeren til at fastsætte  

 nærmere regler om opkrævning af gebyrer af aftalevirksomhederne  

 til stikprøvekontrolforanstaltninger.
Dette sker som led i en  

 forenkling, hvor dokumentationskravet til virksomhederne i forbindelse med  

 den årlige indberetning om aftalernes overholdelse forenkles ved  

 udførelse af stikprøvekontrol.
Stikprøvekontrollen  

 foretages af et af de i bemærkningerne til nr. 2 nævnte  

 DANAK-akkrediterede firmaer.
Formålet med gebyret er at dække den  

 udtagne virksomheds udgifter til stikprøvekontrollen.
Det årlige  

 gebyr vurderes i gennemsnit at være i størrelsesordenen kr.  

 3.000,-.
Til nr. 10 Det er i bestemmelsen præciseret, at adgangen til at  

 fastsætte nærmere regler om klageadgangen ikke gælder for  

 de i § 3, stk. 1 nævnte afgørelser, idet der for disse  

 afgørelser er taget stilling til klageadgangen i § 3, stk. 3.
 I det omfang ministeren delegerer sin kompetence i  

 medfør af loven til en privat organisation, jf. § 1, nr. 12 og  

 bemærkningerne hertil, skal klager over afgørelser truffet af  

 den private organisation behandles af Energistyrelsen, og Energistyrelsens  

 afgørelse skal ikke kunne indbringes for ministeren, da de  

 afgørelser, der forventes delegeret til en privat organisation, vil  

 være afgørelser baseret på en særlig teknisk  

 ekspertise.
Til nr. 11 Bestemmelsen indebærer, at Energistyrelsens  

 afgørelser efter § 1, stk. 1, nr. 2, og efter § 2, stk. 4, skal  

 påklages til det i § 5, stk. 2, nævnte ankenævn inden 4  

 uger fra den dag, afgørelsen er meddelt virksomheden.
I den  

 gældende lov er der ikke fastsat nogen klagefrist.
Det er bl.a. af  

 bevismæssige grunde ikke hensigtsmæssigt, at klagesager ikke  

 bliver afgjort indenfor en rimelig tidshorisont, hvilket forudsætter  

 fastsættelse af en klagefrist.
Til nr. 12 Bestemmelsen indebærer, at den gældende  

 hjemmel for miljø- og energiministeren til at bemyndige  

 Energistyrelsen og Told- og Skattestyrelsen til at udøve ministerens  

 beføjelser efter loven ændres til en generel hjemmel for  

 miljø- og energiministeren til at bemyndige en institution under  

 ministeriet eller en anden offentlig myndighed eller privat organisation til  

 at udøve ministerens beføjelser efter loven.
 Det forventes, at ministeren helt eller delvist vil  

 delegere sine beføjelser efter loven til Energistyrelsen og Told- og  

 Skattestyrelsen.
Som nævnt i bemærkningerne til § 1, nr. 3,  

 overvejes det at indføre en ny godkendelsesordning for særlige  

 tekniske eksperter.
Denne godkendelsesordning overvejes lagt ud til en form  

 for sagkyndigt udvalg for særlige tekniske eksperter. Årsagen  

 til, at godkendelsesordningen overvejes lagt ud til en privat organisation  

 er, at det kræver en særlig ekspertise at vurdere disse  

 særlige tekniske eksperter, og at denne ekspertise bedst kan  

 opnås ved at samle repræsentanter for virksomheder og  

 organisationer, der er i besiddelse af en særlig ekspertise på  

 området.
Udvalget forventes derfor sammensat af repræsentanter  

 fra bl.a. aftalevirksomheder og rådgiverorganisationer.
Til nr. 13 Bestemmelsen, der giver tilskudsmodtagere pligt til at  

 afgive de oplysninger, der er nødvendige for myndighedernes  

 administration og kontrol, er en følge af Finansministeriets  

 anbefalinger i tilskudsforvaltningsrapporten.
Til nr. 14 Forslaget gør det strafbart at undlade at afgive  

 oplysninger efter forslagets § 1, nr. 13. Det præciseres endvidere, at  

 højere straf kan være forskyldt efter anden lovgivning.
I  

 øvrigt er den gældende lovbestemmelse uændret.
Til nr. 15 Forslaget præciserer, at anden lovgivning,  

 eksempelvis straffeloven, kan føre til højere straf end den  

 gældende bestemmelse, hvor strafferammen er bøde, hæfte  

 eller fængsel indtil 2 år.
Til § 2 Loven skal notificeres over for  

 Europa-Kommissionen efter EF-traktatens statsstøtteregler og kan ikke  

 sættes i kraft, før Kommissionens godkendelse foreligger.
Det  

 foreslås derfor, at miljø- og energiministeren fastsætter  

 tidspunktet for lovens ikrafttræden.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om statstilskud til dækning af udgifter til kuldioxidafgift i  

 visse virksomheder med et stort energiforbrug, jf. lovbekendtgørelse  

 nr. 846 af 17. november 1997, foretages følgende ændringer:
§ 1. Der kan gives statstilskud til delvis dækning af  

 udgifter til kuldioxidafgift i virksomheder, der er registreret efter  

 merværdiafgiftsloven, og som indgår aftale med Energistyrelsen om  

 at gennemføre energieffektiviseringer, hvis 1)	  .., eller 2)	virksomhedens ikketilbagebetalte kuldioxid- samt korrigerede  

 rumopvarmnings- og svovldioxidafgifter efter fradrag af eventuelle tilskud,  

 jf. nr. 1, samlet udgør over 3 pct. af dens refusionsgrundlag,  

 beregnet ud fra værdien af virksomhedens salg m.v. med fradrag af  

 værdien af virksomhedens indkøb m.v., dog mindst 10 pct. af  

 virksomhedens salg m.v.
 Stk. 2. Aftaler efter stk. 1 skal omhandle energisyn,  

 energihandlingsplan og gennemførelse af energieffektivisering i  

 overensstemmelse med handlingsplanen.
 Stk. 3.  .
 Stk. 4. Energistyrelsen kan fastsætte nærmere  

 regler om tilskudsordningens gennemførelse, herunder om  

 opgørelse af refusionsgrundlaget m.v. efter stk. 1, nr. 2, om  

 indgåelse af aftale og om energisyn, udarbejdelse og godkendelse af  

 energihandlingsplan, om tilsagn om betinget tilskud samt om godkendelse af  

 energisynskonsulenter.
 1. § 1, stk.1, nr. 2, affattes således:
» 2. § 1, stk. 2, 1. pkt., affattes således:
» 3. § 1, stk. 4, affattes således:
» § 1a.
Tilskud, der er omfattet af § 1, stk. 1, nr. 1, gives til  

 dækning af udgifter til kuldioxidafgift af det energiforbrug, der er  

 omfattet af § 9, stk. 2, og den del af energiforbruget, som er omfattet af §  

 9, stk. 10, i lov om kuldioxidafgift af visse energiprodukter.
Tilskuddet  

 udgør 22 pct. af afgiften.
For fuelolie og gas- og dieselolie, der  

 anvendes til varmefremstilling, udgør tilskuddet dog henholdsvis 0  

 øre pr. kg og 1,75 øre pr. l bortset fra olie vedrørende  

 aktiviteter omfattet af § 66, stk. 1, i merværdiafgiftsloven.
 4. § 1 a, 3. pkt., affattes således:
» § 1 b.
Tilskud, der er omfattet af § 1, stk. 1, nr. 2), gives til  

 dækning af kuldioxidafgift omfattet af § 9, stk. 1, i lov om  

 kuldioxidafgift af visse energiprodukter.
Tilskuddet udgør 22 pct. af  

 afgiften vedrørende det energiforbrug, der ikke er ydet tilskud til  

 efter § 1 a.
 5. § 1 b, 1. pkt., affattes således:
»Tilskud, der er omfattet af § 1, stk. 1, nr. 2, gives til dækning  

 af kuldioxidafgift omfattet af § 9, stk. 1, i lov om kuldioxidafgift af visse  

 energiprodukter samt til dækning af energi- og kuldioxidafgiften af  

 rumvarme og varmt vand, såfremt disse udgør mere end 2 pct. af  

 det i § 1, stk. 1, nr. 2 nævnte refusionsgrundlag.« § 1 c.
Tilskud opgjort efter §§ 1 a og 1 b  

 udbetales med det beløb, der overstiger 20.000 kr., bortset fra  

 væksthusgartnerier, jf. nr. 1 i det i § 1, stk. 1, nr. 1, nævnte  

 bilag, hvor tilskuddet udbetales med det beløb, der overstiger 10.000  

 kr.
 6. § 1 c, affattes således:
» § 2.
 Stk. 2. .
 Stk. 3. .
Stk. 4. Energistyrelsen kan træffe afgørelse  

 om, at tilsagn om tilskud bortfalder, hvis ansøgeren har givet  

 urigtige eller vildledende oplysninger eller fortiet oplysninger af betydning  

 for ydelse af tilskud, eller hvis betingelserne for at yde tilskud ikke  

 længere er til stede, herunder ved at aftalen ikke overholdes.
Hvis  

 tilskuddet er udbetalt, kan det kræves tilbagebetalt.
 7. § 2 stk. 4, affattes således:
» 8. I § 3 indsættes  som  stk. 3:
» § 4. Miljø- og energiministeren kan fastsætte  

 bestemmelser om kontrolforanstaltninger, der er nødvendige til lovens  

 gennemførelse.
 9. § 4 affattes således:
» § 5. Miljø- og energiministeren kan fastsætte  

 bestemmelser om adgangen til at klage over afgørelser efter denne lov,  

 herunder om betaling af gebyr ved klage.
Energistyrelsens afgørelser  

 om ydelse af tilskud kan ikke indbringes for højere administrativ  

 myndighed, jf. dog stk. 3.
 Stk. 2.. .
 Stk. 3. Afgørelser om, hvorvidt en virksomhed er  

 omfattet af § 1, stk. 1, nr. 2, og efter § 2, stk. 4, om bortfald af tilskud  

 samt om tilbagebetaling af tilskud, kan indbringes for nævnet til  

 endelig administrativ afgørelse.
 Stk. 4. Nævnets forretningsorden fastsættes  

 af ministeren.
 10. § 5, stk. 1, affattes således:
» 11. I § 5 indsættes efter stk. 3 som nyt  

 stykke:
Stk. 4. Klagefristen er 4 uger fra den dag,  

 afgørelsen er meddelt virksomheden.« Stk. 4 bliver herefter stk. 5.
 § 6. Miljø- og energiministeren kan bemyndige  

 Energistyrelsen og Told- og Skattestyrelsen til at udøve de  

 beføjelser, der i denne lov er tillagt ministeren.
 12. § 6, affattes således:
» 13. Efter § 6 indsættes:
» § 7. Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger om  

 grundlaget for udbetaling af tilskud efter loven, straffes med  

 bøde.
 Stk. 2.  .
 Stk. 3. Den, der begår en af de nævnte  

 overtrædelser med forsæt til uberettiget at få udbetalt  

 tilskud, straffes med bøde, hæfte eller fængsel indtil 2  

 år.
 Stk. 4.  .
 14. § 7, stk. 1, affattes således:
» 15. § 7, stk. 3, affattes således:
» § 2 Miljø- og energiministeren fastsætter tidspunktet for lovens  

 ikrafttræden.
