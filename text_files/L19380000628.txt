 Art. 1.
 Ved Udtrykket »Sømand« forstaas i denne Konvention enhver  

 Person, der er beskæftiget om Bord paa et Skib i Fart udenfor indre Farvande.
 Ved Udtrykket »Skib« forstaas i denne Konvention Skibe og  

 Fartøjer af hvilken som helst Art, i offentlig eller i privat Eje, der gaar i  

 Fart udenfor indre Farvande, dog med Undtagelse af Krigsskibe.
 Art. 2.
 I tilfælde af, at et Skib forliser, skal Rederen eller den, med hvem  

 Sømanden har sluttet Kontrakt om Hyre om Bord paa Skibet, betale hver Sømand,  

 der er ansat om Bord, en Erstatning for den Arbejdsløshed, der er en Følge af  

 Forliset.
 Denne Erstatning skal betales for hver Dag, Sømanden faktisk er  

 arbejdsløs, med samme Beløb, som den i Kontrakten fastsatte Hyre, dog kan den  

 Erstatning, som i Henhold til denne Konvention bliver at betale til en  

 Sømand, i intet Tilfælde overstige to Maaneders Løn.
 Art. 3.
 Erstatningskravet skal have samme Retsstilling og kunne inddrives paa  

 samme Maade som tilgodehavende Hyre.
 Art. 4.
 Ethvert Medlem af den internationale Arbejds-Organisation, der ratificerer  

 denne konvention, forpligter sig til at bringe den til Anvendelse i dets  

 Kolonier, Protektorater og Besiddelser, der ikke er fuldt selvstyrende:
 Hvert Medlem skal meddele det internationale Arbejdsbureau, hvilke Skridt  

 der i denne Henseende er foretaget med Hensyn til hver af dets ikke fuldt  

 selvstyrende Kolonier, Protektorater og Besiddelser.
 Art. 5.
 De officielle Ratifikationer af denne Konvention skal under de i Afsnit  

 XIII af Versailles-traktaten af 28. Juni 1919, Saint-Germain-Traktaten af 10.  

 september 1919, Neuilly-Traktaten af 27. November 1919 og  

 Grand-Trianon-Traktaten af 4. Juni 1920 indeholdte Betingelser tilstilles  

 Generalsekretæren for Folkenes Forbund og indregistreres af ham.
 Art. 6.
 Saa snart Ratifikation af to Medlemmer af den internationale  

 Arbejds-Organisation er indregistreret af Sekretariatet, skal  

 Generalsekretæren for Folkenes Forbund meddele alle Medlemmerne af den  

 internationale Arbejds-Organisation dette.
 Art. 7.
Denne Konvention træder i Kraft den Dag, denne Meddelelse er udsendt af  

 Generalsekretæren for Folkenes Forbund; den er da kun bindende for de  

 Medlemmer, hvis Ratifikation er registreret i Sekretariatet.
For ethvert  

 andet Medlem træder derefter Konventionen i Kraft samme Dag, som dette  

 Medlems Ratifikation er blevet registreret i Sekretariatet.
 Art. 8.
 Under Forbehold af de i Artikel 7 nævnte Betingelser forpligter hvert  

 Medlem, der ratificerer denne Konvention, sig til at bringe dens Bestemmelser  

 til Anvendelse senest den 1. Juli 1922 og til at tage saadanne  

 Forholdsregler, som er nødvendige for disse Bestemmelsers Overholdelse.
 Art. 9.
Ethvert Medlem, der har ratificeret denne Konvention, kan opsige den efter  

 fem Aars Forløb at regne fra den Dag, Konventionen først traadte i Kraft, ved  

 en Meddelelse derom, som skal tilstilles Generalsekretæren for Folkenes  

 Forbund og registreres af ham.
Saadan Opsigelse faar først Gyldighed et Aar  

 efter dens Registrering i Sekretariatet.
 Art. 10.
 Mindst en Gang hvert tiende Aar skal Bestyrelsen for det internationale  

 Arbejdsbureau forelægge General-Konferencen en Rapport over Virkningerne af  

 denne Konvention og skal tillige træffe Bestemmelse om, hvorvidt det vil være  

 ønskeligt at Spørgsmaalet om Revision af eller Ændringer i nævnte Konvention  

 opføres paa Konferencens Dagsorden.
 Art. 11.
 Denne Konventions franske og engelske Tekster er begge autentiske.
 Danmarks Ratifikation af Konventionen blev registreret i Folkeforbundets  

 Sekretariat den 15. Februar d.A. og Konventionen traadte i Overensstemmelse  

 med dens Art. 7 i Kraft for Danmarks Vedkommende, Grønland undtaget, fra  

 nævnte Dato at regne.
 Konventionen er i Kraft mellem følgende Lande: Argentina, Australien,  

 Belgien (belgisk Kongo og belgiske Mandatomraader undtaget), Bulgarien,  

 Chile, Columbia, Danmark (Grønland undtaget), Estland, Frankrig, Grækenland,  

 Irland, Italien, Jugoslavien, Kanada, Kuba, Letland, Luxemborg, Mexico,  

 Nederlandene, Nicaragua, Norge, Polen, Rumænien, Spanien, Storbritannien,  

 Sverige, Tyskland og Uruguay.
 Hvilket herved bringes til almindelig Kundskab.
 Udenrigsministeriet, den 21. Marts 1938.
P.
Munch.
