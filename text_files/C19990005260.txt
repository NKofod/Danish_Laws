Vejledning om ret til efterløn for  

 medlemmer, der får eller har fået delpension efter lov om  

 delpension I bekendtgørelse nr. 301 af 17. maj 1999 er der fastsat regler om  

 ret til efterløn for medlemmer, der får eller har fået  

 delpension efter lov om delpension.
I denne vejledning beskrives anvendelsen  

 af reglerne.
Til § 1, stk. 1 Bekendtgørelsen gælder personer, der er  

 medlem af en a-kasse, og som får eller har fået delpension efter  

 lov om delpension.
Til § 1, stk. 2 Betingelserne for at overgå til efterløn er  

 forskellige, afhængig af hvornår medlemmet fylder 60 år.  

 For medlemmer fyldt 60 år før den 1. juli 1999 gælder  

 §§ 75 a-g i lov om arbejdsløshedsforsikring m.v. (loven). For de  

 øvrige medlemmer gælder reglerne i lovens §§ 74 a-l.
Et medlem, der er på delpension, har ikke automatisk  

 ret til at gå på efterløn.
Medlemmet skal blandt andet  

 opfylde kravet om anciennitet.
Medlemskab af en a-kasse i perioder med  

 delpension regnes med til ancienniteten.
Endvidere skal medlemmet opfylde de generelle betingelser  

 for ret til dagpenge.
Det betyder, at lønmodtagere, som er  

 deltidsforsikrede, når de er på delpension, skal opfylde  

 beskæftigelseskravet for deltidsforsikrede.
Selvstændige  

 erhvervsdrivende, som er fuldtidsforsikrede i perioden med delpension, skal  

 opfylde beskæftigelseskravet for fuldtidsforsikrede.
Selvstændig  

 virksomhed i perioden med delpension medregnes til beskæftigelseskravet  

 med 18½ time pr. uge.
Medlemmet skal også stå til rådighed  

 på det tidspunkt, hvor medlemmet overgår fra delpension til  

 efterløn.
F.eks. sygdom kan derfor være til hinder for, at  

 medlemmet kan overgå til efterløn, medmindre medlemmet har et  

 efterlønsbevis.
Medlemmet skal som deltidsforsikret kun stå til  

 rådighed for deltidsarbejde.
Hvis medlemmet ønsker at  

 overgå til efterløn som fuldtidsforsikret, skal medlemmet have  

 stået til rådighed for fuldtidsarbejde ved overgangen til  

 delpension.
Forsikringsstatus Til § 2 (lønmodtagere) En lønmodtager, der går på delpension,  

 skal lade sig deltidsforsikre.
Medlemmet kan dog få efterløn som  

 fuldtidsforsikret, hvis medlemmet opfyldte betingelserne for dette ved  

 overgang til delpension.
Der henvises til lovens § 74 j og § 75 d.  

 Det er et krav, at a-kassen har modtaget ansøgningen om overgang til  

 efterløn inden delpensionens bortfald.
Til § 3 (selvstændige erhvervsdrivende) Et medlem af en a-kasse for selvstændige  

 erhvervsdrivende har status som fuldtidsforsikret både i perioden med  

 delpension og efter overgang fra delpension til efterløn.
Medlemmet  

 kan dog kun få efterløn som fuldtidsforsikret, hvis  

 betingelserne for fuldtidsforsikring var opfyldt på tidspunktet for  

 overgang til delpension.
Der henvises til lovens § 74 j og § 75  

 d.
Til § 4 Et medlem, som ikke opfyldte betingelserne for ret til  

 efterløn som fuldtidsforsikret ved overgang til delpension, eller som  

 ikke har indgivet ansøgning om efterløn inden delpensionens  

 bortfald, kan alene opnå ret til efterløn som deltidsforsikret.  

 Det er kun for lønmodtagere, der gælder en regel om, at  

 ansøgning om efterløn skal være indgivet inden  

 delpensionens bortfald.
Det skyldes, at selvstændige erhvervsdrivende  

 er fuldtidsforsikrede.
Beregning Til § 5 Efterlønnens størrelse beregnes efter regler  

 fastsat i medfør af lov om arbejdsløshedsforsikring m.v.
Arbejdstiden før overgang til delpension beregnes  

 som den gennemsnitlige, ugentlige arbejdstid i de sidste 9 måneder  

 før overgangen.
Den ugentlige arbejdstid kan dog ikke være  

 højere end 37 timer.
Hvis medlemmets ugentlige arbejdstid overstiger  

 37 timer pr. uge, ses der bort fra de overskydende timer.  

 Bopælskommunen kan oplyse om arbejdstiden før overgang til  

 delpension, da arbejdstiden er gjort op i forbindelse med beregning af  

 delpensionen.
Medlemmets gennemsnitlige timeløn i perioden med  

 delpension regnes ud ved at dividere arbejdsfortjenesten i de seneste 12 uger  

 eller 3 afsluttede måneder med det antal arbejdstimer, der er udbetalt  

 løn for.
Timer, hvor der er udbetalt løn under sygdom eller  

 andet fravær, skal tælles med.
Herefter omregnes den gennemsnitlige timeløn til en  

 daglig arbejdsfortjeneste.
Det sker ved at gange timelønnen med det  

 gennemsnitlige ugentlige timetal, som medlemmet havde før overgang til  

 delpension, og derefter dividere med 5.
 Den daglige arbejdsfortjeneste danner grundlag for  

 beregning af efterlønnens størrelse.
 Eksempel:
Medlemmet arbejdede 40 timer om ugen som  

 lønmodtager før overgangen til delpension.
I  

 delpensionsperioden havde medlemmet i de sidste 3 måneder inden  

 overgangen til efterløn en gennemsnitlig timeløn på 95,00  

 kr.
Medlemmet overgår fra delpension til efterløn  

 i juli 1999, hvor fuld, ugentlig arbejdstid inden for  

 arbejdsløshedsforsikringen er fastsat til 37 timer.
Den daglige  

 arbejdsfortjeneste, der skal danne grundlag for beregningen af  

 efterlønnen, bliver herefter:
 (95,00 kr. x 37) : 5 = 703,00 kr.
 For et medlem, der alene har ret til efterløn som  

 deltidsforsikret, beregnes efterlønnen efter tilsvarende principper.  

 Arbejdstiden før overgangen til delpension kan dog højst  

 ansættes til 30 timer.
Der skal ske en individuel beregning af medlemmets  

 efterlønssats.
Har medlemmet et efterlønsbevis, anvendes  

 beregningsgrundlaget fra beviset, medmindre medlemmet kan opnå en bedre  

 beregning på grundlag af arbejdet i perioden med delpension.  

 Bemærk vedrørende satstrin, at for medlemmer, der er fyldt 60  

 år før den 1. juli 1999, gælder lovens §§ 75 d og e.  

 For medlemmer, der er fyldt 60 år den 1. juli 1999 eller senere,  

 gælder § 74 j.
Til § 6 Medlemmet kan vælge enten at få satsen  

 beregnet på grundlag af beskæftigelsen før perioden med  

 delpension (det forudgående beregningsgrundlag), eller på  

 grundlag af beskæftigelsen i perioden med delpension (det aktuelle  

 beregningsgrundlag). Delpensionen kan ikke medregnes.
Hvis medlemmet vælger at bruge det aktuelle  

 beregningsgrundlag, kan medlemmet vælge 2 ud af de sidste 5  

 regnskabsår forud for ophøret.
Det betyder, at der kan bruges  

 både regnskabsår, hvor medlemmet har modtaget delpension, og  

 regnskabsår, hvor medlemmet har været fuldtidsbeskæftiget i  

 virksomheden.
Da medlemmet har mulighed for at vælge mellem det  

 forudgående og det aktuelle beregningsgrundlag og dermed opnå den  

 mest fordelagtige sats, skal der alene satsreguleres fra den sidste dag inden  

 overgang til efterløn.
Det gælder, selv om medlemmet har valgt  

 det forudgående beregningsgrundlag.
 Har medlemmet et efterlønsbevis, anvendes  

 beregningsgrundlaget fra beviset, herunder eventuelt mindstesatsen, medmindre  

 medlemmet kan opnå en bedre beregning på tidspunktet for overgang  

 til efterløn.
Mindstesatsen er ikke en beregnet sats.
Mindstesatsen  

 knytter sig således ikke til et forudgående beregningsgrundlag,  

 men udbetales på grundlag af en vurdering af medlemmets aktuelle  

 beskæftigelse.
Da medlemmet ikke har drevet selvstændig  

 virksomhed i væsentligt omfang i den periode, hvor medlemmet har  

 modtaget delpension, er medlemmet som hovedregel udelukket fra at få  

 mindstesatsen.
Fradrag Et medlem kan som udgangspunkt ikke få  

 efterløn og delpension udbetalt samtidig.
I særlige  

 tilfælde kan der i en kortere overgangsperiode ske dobbelt udbetaling.  

 Der er derfor i direktoratets bekendtgørelse om arbejde og  

 indtægter mv. i efterlønsperioden fastsat regler om, at  

 delpension medfører fradrag i efterlønnen krone for krone.
Satstrin Til § 7 For et medlem, der er fyldt 60 år før den 1.  

 juli 1999, kan perioder med delpension ikke forlænge trin 1-perioden.  

 Der henvises til lovens § 75 e, stk. 2.
Det betyder, at medlemmet bruger af sin periode med  

 efterløn på trin 1, når medlemmet får delpension.  

 Selv om medlemmet senere har været i beskæftigelse på fuld  

 tid, får medlemmet ikke en bedre indplacering.
Dette gælder,  

 uanset hvor lang en periode med beskæftigelse på fuld tid  

 medlemmet har haft.
Medlemmer, der er fyldt 60 år den 1. juli 1999 eller  

 senere, får efterløn med samme sats i hele perioden med  

 efterløn.
Der henvises til lovens § 74 j.
 Ikrafttræden m.v.
Til § 8 Denne vejledning erstatter den del af Direktoratet for  

 Arbejdsløshedsforsikringens vejledning af 23. december 1986 om  

 samspillet mellem delpension og arbejdsløshedsforsikringen, der  

 vedrører overgang til efterløn.
Den erstatter samtidig  

 Direktoratet for Arbejdsløshedsforsikringens  

 ændringsvejledninger af 6. december 1988 og 7. februar 1989 om  

 samspillet mellem delpension og arbejdsløshedsforsikringen.
 Der henvises også til vejledning om samspillet  

 mellem delpension og den del af arbejdsløshedsforsikringen, der  

 vedrører ret til dagpenge.
