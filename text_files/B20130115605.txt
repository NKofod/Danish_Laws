Bekendtgørelse om forsøg med kørsel i nødspor I medfør af § 95, stk. 1 og 3, og § 118, stk. 7, i færdselsloven, jf. lovbekendtgørelse nr. 1055 af 9. november 2012 fastsættes efter bemyndigelse:
 § 1. Kørsel i nødspor efter dette forsøg er alene tilladt på den vejstrækning, der er angivet i denne bekendtgørelse, jf. § 2 og bilag 1.
Vejstrækninger § 2. Forsøg med kørsel i nødspor omfatter følgende vejstrækning, jf. bilag 1, hvor vejstrækningen er angivet på kort.
 1) Hillerødmotorvejen (M13) mellem tilkørsel 8 Værløse og frakørsel 6 Bagsværd i retning mod København.
Afmærkning § 3. Q 48 Punkteret fleksibel kantlinje skal udføres med følgende dimensioner: Stribebredde 0,3 m, stribelængde 10 m og stribemellemrum 2,5 m.
 Stk. 2. Q 48 Punkteret fleksibel kantlinje har samme betydning som Q 46 Ubrudt kantlinje, jf. bekendtgørelse om vejafmærkning, hvis andet ikke er angivet med variabel tavle.
 § 4. Udseendet af E 95 Variable tavler med særlig skiltning vedr. kørsel i nødspor angives i det følgende:
E 95, 1                     E 95,2                       E 95,3 Stk. 2. E 95,1 angiver den gældende lokale hastighedsbegrænsning, som fastsat efter færdselslovens § 42, stk. 5, jf. § 5.
 Stk. 3. E 95,2 angiver den gældende lokale hastighedsbegrænsning, som fastsat efter færdselslovens § 42, stk. 5 og at Q 48 må overskrides, jf. § 5.
 Stk. 4. E 95,3 angiver den gældende lokale hastighedsbegrænsning, som fastsat efter færdselslovens § 42, stk. 5 og at Q 48 må overskrides ved vognbaneskift til venstre, jf. § 5.
Betydning af afmærkningen § 5. Når variabel tavle viser E 95,1 må Q 48 Punkteret fleksibel kantlinje ikke overskrides.
Q 48 har i denne situation samme betydning som Q 46 Ubrudt kantlinje, jf. bekendtgørelse om vejafmærkning.
 Stk. 2. Når variabel tavle viser E 95,2 er det tilladt at krydse Q 48.
 Stk. 3. Når variabel tavle viser E 95,3 skal kørende snarest muligt forlade nødsporet efter reglerne i færdselslovens § 18, stk. 4.
Diverse bestemmelser § 6. Overtrædelse af reglerne i § 5 straffes med bøde.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 7. Bekendtgørelsen træder i kraft 15. oktober 2013.
