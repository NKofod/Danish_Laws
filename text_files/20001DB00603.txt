Betænkning afgivet af Socialudvalget den  

 29. maj 2001 Betænkning over Forslag til folketingsbeslutning om orlov til  

 pasning af handicappede ægtefæller eller pårørende i  

 eget hjem.
[af  

 Erik Larsen (V) og Tom Behnke (KF) m.fl.] 1. Udvalgsarbejdet Beslutningsforslaget blev fremsat den 6. april 2001 og var  

 til 1. behandling den 18. maj 2001. Beslutningsforslaget blev efter 1.  

 behandling henvist til behandling i Socialudvalget.
Møder Udvalget har behandlet beslutningsforslaget i 2  

 møder.
Spørgsmål Udvalget har stillet 1 spørgsmål til  

 socialministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, SF, CD, RV og EL)  

 indstiller beslutningsforslaget til forkastelse.
Socialdemokratiets, Socialistisk Folkepartis, Det Radikale  

 Venstres, Centrum-Demokraternes og Enhedslistens medlemmer af udvalget finder  

 beslutningsforslaget sympatisk, men mener, at det bør ses i  

 sammenhæng med de øvrige muligheder for orlov og støtte,  

 der findes i lovgivningen, bl.a. i serviceloven.
Disse partier ønsker  

 derfor, at regeringen til efteråret udarbejder et samlet lovforslag,  

 der omfatter alle grupper og muligheder for pasning af pårørende  

 i eget hjem inklusive orlov til pasning af ældre og handicappede, jf.  

 Socialistisk Folkepartis beslutningsforslag nr.
B 132, fremsat i  

 folketingsåret 1999-2000. Lovforslaget skal indeholde forbedringer,  

 herunder først og fremmest en forbedring af reglerne for tabt  

 arbejdsfortjeneste samt optjening af ret til dagpenge til forældre, der  

 passer handicappede eller alvorligt syge børn i hjemmet.
 Et mindretal i udvalget (V, KF, DF og KRF)  

 indstiller beslutningsforslaget til vedtagelse uændret.
 Venstres, Det Konservative Folkepartis og Kristeligt  

 Folkepartis medlemmer af udvalget ønsker at præcisere, at det af  

 bemærkningerne fremgår, at beslutningsforslaget udelukkende er  

 møntet på familier eller parforhold, hvor alternativet til  

 pasning af de handicappede i eget hjem er en plejehjemsanbringelse.
Orlovsordningen kan udløses, når der er et  

 plejebehov hos den handicappede, som svarer til det plejebehov, hvor  

 kommunerne i øvrigt visiterer til en plejebolig eller et plejehjem.  

 Der er altså ikke nødvendigvis tale om, at ordningen kun er  

 møntet på handicappede, som allerede er visiteret til en  

 plejebolig eller et plejehjem.
Ordningen er ikke mindst tiltænkt  

 handicappede, som bor i eget hjem, og som har et vidtgående plejebehov,  

 hvor kommunen har vurderet plejebehovet til mindst 37 timer om ugen.
 Beslutningsforslaget er derfor udgiftsneutralt, idet  

 gruppen af handicappede, som har adgang til kommunal støtte, enten i  

 form af vidtstrakt hjælp i hjemmet eller en plads i en plejebolig eller  

 på et plejehjem, ikke udvides som følge af dette forslag.
 Venstre, Det Konservative Folkeparti og Kristeligt  

 Folkeparti forudsætter, at orlov også kan tildeles til  

 forældre, der ønsker at passe et handicappet eller sygt  

 barn.
 Dansk Folkepartis medlem af udvalget kan stemme for  

 beslutningsforslaget, da det er et skridt i den rigtige retning,  

 således at handicappede får mulighed for at få pleje og  

 omsorg af nære pårørende.
 Dansk Folkeparti finder dog, at orlovsordningens tidsramme  

 bør være fleksibel, således at der bliver mulighed for  

 forlængelse af orloven efter familiens eget ønske.
 Ligeledes bør der være mulighed for at yde  

 kompensation i forbindelse med en eventuel indtægtsnedgang for de  

 pårørende, der går ind i orlovsordningen.
 Det skal i den forbindelse bemærkes, at det ikke for  

 Dansk Folkeparti er afgørende, at forslaget er udgiftsneutralt, da de  

 handicappede og deres pårørendes livskvalitet må gå  

 forud for økonomien, og  da mennesker bør sættes  

 før penge.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 187 Bilagsnr.
