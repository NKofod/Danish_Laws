Rigsadvokatmeddelelsen, afsnittet: Samarbejdet med særmyndigheder i særlovssager Revideret 16. juli 2014 1. Overblik og tjekliste 2. Politiets efterforskning og sagsbehandling 3. Forberedelse 3.1. Anmeldelse indgivet af særmyndigheden 3.1.1. Forelæggelse for statsadvokaten ved uenighed om tiltalespørgsmålet Når der i en sag om overtrædelse af en særlov indgives politianmeldelse af den offentlige myndighed, som er tillagt kontrolopgaver eller som i øvrigt har ansvaret for lovgivningen på det pågældende område, skal man være opmærksom på, at hvis der er uenighed mellem politi og særmyndigheden om afgørelsen af tiltalespørgsmålet eller om udformningen af tiltalen, skal sagen forelægges for statsadvokaten.
Sagen forelægges herefter ved en begrundet indstilling til tiltalespørgsmålet.
Særmyndigheden skal have lejlighed til at komme med en udtalelse, før sagen forelægges for statsadvokaten.
I praksis kan dette gøres ved, at man sender en agterskrivelse til særmyndigheden og giver denne en passende frist til at komme med en udtalelse.
Hvis der  efter anmeldelse er indgivet  fremkommer nye oplysninger i sagen evt. under en afhøring eller i øvrigt under efterforskningen, og myndigheden ikke kan antages at være bekendt med de oplysninger, skal myndigheden have lejlighed til at udtale sig herom, før politikredsen træffer afgørelse om tiltalespørgsmålet.
Se om forelæggelse for særmyndigheden pkt. 3.2.1.
3.2. Anmeldelse ikke indgivet af særmyndigheden 3.2.1. Forelæggelse for særmyndigheden I sager, der er anmeldt eller i øvrigt kommet til politiets kendskab uden om vedkommende særmyndighed, skal der indhentes en udtalelse fra særmyndigheden, inden der træffes afgørelse om tiltalespørgsmålet.
Anklagemyndigheden skal ved høring af særmyndigheden præcisere høringstemaet, herunder hvilke konkrete spørgsmål man ønsker besvaret.
Spørgsmålene skal vedrøre sagens fakta, og der må ikke stilles spørgsmål, som lægger op til en bevisvurdering.
 Hvis der  efter udtalelse af særmyndigheden er indhentet  fremkommer nye oplysninger i sagen evt. under en afhøring eller i øvrigt under efterforskningen, og myndigheden ikke kan antages at være bekendt med disse nye oplysninger, skal myndigheden have lejlighed til på ny at udtale sig, før politikredsen træffer afgørelse om tiltalespørgsmålet.
3.2.2. Forelæggelse for statsadvokaten ved uenighed om tiltalespørgsmålet Hvis det på baggrund af udtalelsen indhentet fra særmyndigheden kan konstateres, at der er uenighed mellem politi og særmyndigheden om afgørelsen af tiltalespørgsmålet eller om udformningen af tiltalen, skal sagen forelægges for statsadvokaten.
Se i øvrigt pkt. 3.1.1.
3.3. Påtalekompetence, herunder kompetence til at opgive påtale Ved uenighed mellem politidirektøren og særmyndigheden om påtaleopgivelse er det imidlertid statsadvokaten, der har kompetence til at påtaleopgive sagen.
Det er politidirektøren, der som udgangspunkt har påtalekompetencen.
Statsadvokaten kan dog have påtalekompetencen i visse sager i henhold til særlovgivningen.
4. Jura 5. Straf og andre retsfølger 6. Efter dom 6.1. Underretning af særmyndigheden Snarest muligt efter afslutningen af en sag, der er rejst efter anmeldelse fra en særmyndighed, skal myndigheden have underretning om sagens udfald.
Det samme gælder i sager, hvor anklagemyndigheden i øvrigt har indhentet en udtalelse fra særmyndigheden.
 Underretningen skal ske i så god tid, at den pågældende myndighed får lejlighed til at tage stilling til spørgsmålet om anke inden ankefristens udløb.
Man skal være opmærksom på, at der indenfor forskellige områder kan være særlige ordninger/retningslinjer vedrørende underretning af en (ansættelses-)myndighed, herunder retningslinjer om indberetning af domme, der frakender retten til at udøve virksomhed, som kræver en særlig offentlig autorisation eller godkendelse.
Se nærmere om sådanne ordninger i afsnittene om hvert enkelt sagskategori.
6.2. Underretning af statsadvokaten Hvis en sag har været forelagt statsadvokaten inden tiltalerejsning, skal denne altid underrettes om sagens udfald, inden udløbet af ankefristen eller fristen for indgivelse af ansøgning om anketilladelse med indstilling om ankespørgsmålet.
