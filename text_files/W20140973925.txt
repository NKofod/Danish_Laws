Pressenævnets kendelse i sag nr. 14-70-00701 Resumé Interesse i en sag giver ikke ret til at klage Ritzaus Bureau skrev bl.a. LO: Der er ikke brug for lovbestemt mindsteløn.
En forening har klaget, men da foreningen ikke optræder i artiklen, har den ikke ret til at klage.
Derfor afviser Pressenævnet at behandle sagen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Klagen er indgivet på vegne af foreningen Rejsearbejdere.dk.
Da foreningen Rejsearbejdere.dk ikke er direkte eller indirekte nævnt i telegrammerne, har foreningen ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
 Foreningen Rejsearbejdere.dk har klaget til Pressenævnet over telegrammerne LO: Der er ikke brug for lovbestemt mindsteløn og Dansk ønske om mindsteløn får smæk af frisk EU-dom udsendt af Ritzaus Bureau henholdsvis den 17. og 18. september 2014, idet foreningen mener, at god presseskik er tilsidesat.
 Formanden for foreningen Rejsearbejdere.dk har til støtte for klagen blandt andet anført, at telegrammerne kan misinformere læserne.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Klagen er indgivet på vegne af foreningen Rejsearbejdere.dk.
Da foreningen Rejsearbejdere.dk ikke er direkte eller indirekte nævnt i telegrammerne, har foreningen ikke en sådan interesse, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
