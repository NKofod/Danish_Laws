Skrivelse med orientering om Lov om  

 ændring af lov om social service (Præcisering af anciennitetsprincippet) (Til samtlige kommuner m.fl.) Folketinget har i dag  

 vedtaget:
 L 120   Forslag til lov om ændring af lov om  

 social service (Præcisering af anciennitetsprincippet).
 Lovforslaget   som det er vedtaget ved 3. behandling  

 vedlægges som bilag.
 Loven træder i kraft dagen efter  

 bekendtgørelse i Lovtidende.
 Lovforslaget med bemærkninger kan ses  

 på:
1.	Socialministeriets hjemmeside   www.sm.dk.
Se under lovgivning,  

 eller 2.	Folketingets hjemmeside   www.folketinget.dk.
Se under dokumenter  

 Socialministeriet   vedtagne lovforslag.
 Indholdet af ændringsloven:
 Ændringen medfører, at i kommuner, der har en  

 pasningsgaranti svarende til eller gunstigere end lovens § 15 a, anses  

 anciennitetsprincippet ved anvisning af plads i dagtilbud til børn  

 inden skolestart for opfyldt.  Kommuner uden pasningsgaranti svarende til  

 § 15 a, skal fortsat anvise pladser efter anciennitet, jf. servicelovens  

 § 12.
 At en kommune har pasningsgaranti efter § 15 a  vil  

 sige, at kommunen er forpligtet til inden for faste tidsfrister at tilbyde en  

 plads i et dagtilbud efter lovens §§ 9-11 til alle børn i alderen  

 over 26 uger og indtil barnets skolestart.
Kommuner med en pasningsgaranti, der svarer til  

 pasningsgarantien efter § 15 a eller anden garanti, som er mere gunstig  

 for forældrene end § 15 a-garantien, er ikke forpligtet til  

 samtidig at anvende anciennitetsprincippet ved anvisning af pladser i  

 dagtilbud indtil barnets skolestart.
Kommunen kan herefter inden for de  

 almindelige forvaltningsretlige grundsætninger herunder  

 lighedsprincippet tilrettelægge kommunens konkrete anvisning af  

 pladser.
 Formålet med loven er at gøre  

 optagelsesreglerne mere fleksible, således at der i kommuner, der har  

 pasningsgaranti efter lovens § 15 a, sikres mulighed for en mere  

 hensigtsmæssig fordeling af pladserne i dagtilbudene. Ændringen  

 gælder i overensstemmelse med § 15 a for børn indtil  

 barnets skolestart.
Med lovens præcisering vil kommuner med  

 pasningsgaranti have større mulighed for at sikre en  

 hensigtsmæssig konkret fordeling af de enkelte børn fx sikre  

 søskende plads i samme dagtilbud.
Den konkrete anvisning kan  

 således tilrettelægges mere fleksibelt inden for lovens rammer.  

 Disse kommuner får bedre mulighed for at udfylde lovens rammer med egne  

 regler for den konkrete fordeling af pladser.
 Endvidere vil loven medvirke til at sikre gode muligheder  

 for inden for anciennitetsprincippets rammer at varetage individuelle sociale  

 hensyn og fleksibilitet i administrationen.
Da lovændringen alene vedrører kommuner med  

 pasningsgaranti svarende til eller gunstigere end § 15 a er det i disse  

 kommuner sikret, at alle børn indtil skolestart får tilbudt en  

 plads.
Anciennitetsprincippet er således opfyldt ved, at alle  

 børn får lige mulighed for at få en plads.
Samtidig  

 undgås fortsat, at særlige grupper af forældre fx ledige  

 bliver diskrimineret ved anvisning af pladser.
 Såfremt kommunen bryder eller beslutter at  

 ophæve en pasningsgaranti efter servicelovens § 15 a, skal  

 kommunen herefter anvise pladser efter anciennitetsprincippet.
 For børn, der er startet i skolen, skal anvisning  

 af pladser i alle kommuner fortsat ske efter anciennitet.
Socialministeriet, den 6. februar  

 2001 Kirsten á Rogvi /Peter Okkels Bilag 1 Vedtaget af Folketinget ved 3. behandling den  

 6. februar 2001 Forslag til Lov om ændring af lov om social  

 service (Præcisering af anciennitetsprincippet) § 1 I lov om social service, jf. lovbekendtgørelse nr. 944 af 16.  

 oktober 2000, som ændret senest ved § 2 i lov nr. 1315 af 20. december  

 2000, foretages følgende ændring:
 1. I § 12, stk. 2, indsættes som 2. pkt.:
» § 2 Loven træder i kraft dagen efter bekendtgørelsen i  

 Lovtidende.
