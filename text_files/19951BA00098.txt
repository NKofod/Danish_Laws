Nr BSF 98 Folketingsbeslutning om ændring af folketingsbeslutning om  

 statsrevisorernes valg og virksomhed Fremsat af Erling Olsen (S) Ivar Hansen (V) Henning Grove (KF) Margrete  

 Auken (SF) Kirsten Jacobsen (FP) den 23. februar 1996 Vedtaget ved anden (sidste) behandling den 31. maj 1996 § 1 I folketingsbeslutning om statsrevisorernes valg og virksomhed af 20. juni  

 1975, som ændret ved beslutning af 28. maj 1986, foretages følgende  

 ændringer:
 1. § 5, stk. 2, affattes således:
»Stk. 2. Statsrevisorerne kan anmode rigsrevisor om  

 yderligere oplysninger til de i en beretning omtalte sager, ligesom de kan  

 indhente supplerende oplysninger fra ministre, andre statsmyndigheder og de i  

 § 2, stk. 4, i lov om statsrevisorerne nævnte interessentskaber,  

 institutioner, foreninger, fonde m.v. eller selvstændige  

 forvaltningssubjekter, inden beretningen afgives til Folketinget.« 2. § 6 affattes således:
 »§ 6. Statsrevisorerne kan endvidere til Folketinget afgive  

 beretninger, som de i medfør af § 8 i lov om revisionen af statens regnskaber  

 m.m. har foranlediget udarbejdet af rigsrevisor, eller som rigsrevisor har  

 fremsendt i medfør af samme lovs § 16. Samtidig med afgivelsen til  

 Folketinget fremsendes sådanne beretninger til vedkommende minister.
Stk. 2. De beretninger, som statsrevisorerne afgiver til  

 Folketinget uden rigsrevisors medvirken, fremsendes samtidig til vedkommende  

 minister.« 3. § 7, stk. 1, affattes således:
»Inden 12 måneder, for statsregnskabet for finansåret 1995 dog inden  

 16 måneder, efter et statsregnskabs afgivelse til Folketinget afgiver  

 statsrevisorerne endelig betænkning over dette.« 4. § 7, stk. 2, affattes således:
»Stk. 2. I betænkningen optages de i § 18, stk. 2, i lov om  

 revisionen af statens regnskaber m.m. omtalte redegørelser fra ministre og  

 bemærkninger fra rigsrevisor.
Den i nævnte lovs § 18, stk. 3, omtalte  

 udtalelse kan efter statsrevisorernes skøn tillige indgå i endelig  

 betænkning.« 5. I § 10 ændres »rigsrevisoren« 2 steder til:  

 »rigsrevisor«.
 6. I § 10, stk. 1, 2. pkt., ændres »beretning«  

 til: »rigsrevisors beretning«, og efter  

 »udvalgsbetænkning« indsættes: »eller beretning«.
 7. I § 10, stk. 1, indsættes efter 1. pkt. som nyt punktum:
»Statsrevisorerne fremsender endvidere egne beretninger til  

 vedkommende udvalg.« 8. I § 10, stk. 2, ændres »beretningen« til:  

 »rigsrevisors beretning«.
§ 2 Denne folketingsbeslutning træder i kraft samtidig med lov om ændring af  

 lov om revisionen af statens regnskaber m.m. og lov om statsrevisorerne.  

 (Revision og gennemgang af regnskaber for visse selskaber og virksomheder  

 m.v.).
Oprindelig fremsat forslag § 1 I folketingsbeslutning om statsrevisorernes valg og virksomhed af 20. juni  

 1975, som ændret ved beslutning af 28. maj 1986, foretages følgende  

 ændringer:
 1. § 5, stk. 2, affattes således:
»Stk. 2. Statsrevisorerne kan anmode rigsrevisor om  

 yderligere oplysninger til de i en beretning omtalte sager, ligesom de kan  

 indhente supplerende oplysninger fra ministre, andre statsmyndigheder og de i  

 § 2, stk. 4, i lov om statsrevisorerne nævnte interessentskaber,  

 institutioner, foreninger, fonde m.v. eller selvstændige  

 forvaltningssubjekter, inden beretningen afgives til Folketinget.« 2. § 6 affattes således:
 »§ 6. Statsrevisorerne kan endvidere til Folketinget afgive  

 beretninger, som de i medfør af § 8 i lov om revisionen af statens regnskaber  

 m.m. har foranlediget udarbejdet af rigsrevisor, eller som rigsrevisor har  

 fremsendt i medfør af samme lovs § 16. Samtidig med afgivelsen til  

 Folketinget fremsendes sådanne beretninger til vedkommende minister.
Stk. 2. De beretninger, som statsrevisorerne afgiver til  

 Folketinget uden rigsrevisors medvirken, fremsendes samtidig til vedkommende  

 minister.« 3. § 7, stk. 1, affattes således:
»Inden 12 måneder, for statsregnskabet for finansåret 1995 dog inden  

 16 måneder, efter et statsregnskabs afgivelse til Folketinget afgiver  

 statsrevisorerne endelig betænkning over dette.« 4. § 7, stk. 2, affattes således:
»Stk. 2. I betænkningen optages de i § 18, stk. 2, i lov om  

 revisionen af statens regnskaber m.m. omtalte redegørelser fra ministre og  

 bemærkninger fra rigsrevisor.
Den i nævnte lovs § 18, stk. 3, omtalte  

 udtalelse kan efter statsrevisorernes skøn tillige indgå i endelig  

 betænkning.« 5. I § 10 ændres »rigsrevisoren« 2 steder til:  

 »rigsrevisor«.
 6. I § 10, stk. 1, 2. pkt., ændres »beretning«  

 til: »rigsrevisors beretning«, og efter  

 »udvalgsbetænkning« indsættes: »eller beretning«.
7. I § 10, stk. 1, indsættes efter 1. pkt. som nyt punktum:  

 »Statsrevisorerne fremsender endvidere egne beretninger til vedkommende  

 udvalg.« 8. I § 10, stk. 2, ændres »beretningen« til:  

 »rigsrevisors beretning«.
§ 2 Denne folketingsbeslutning træder i kraft samtidig med lov om ændring af  

 lov om revisionen af statens regnskaber m.m. og lov om statsrevisorerne.  

 (Revision og gennemgang af regnskaber for visse selskaber og virksomheder  

 m.v.).
Bemærkninger til forslaget Almindelige bemærkninger Forslaget indeholder alene ændringer som følge af det samtidig fremsatte  

 lovforslag nr.
L 210 om ændring af lov om revisionen af statens regnskaber  

 m.m. og lov om statsrevisorerne. (Revision og gennemgang af regnskaber for  

 visse selskaber og virksomheder m.v.).
Bemærkninger til de enkelte bestemmelser Til nr. 1 Bestemmelsen er en konsekvens af lovforslagets § 1, nr. 1 (lovens § 2,  

 stk. 1, nr. 4).
Til nr. 2 og 7 Mens den foreslåede § 1, nr. 2 (folketingsbeslutningens § 6, stk. 1), blot  

 er en redaktionel ændring af den gældende bestemmelse, fastsættes det i det  

 foreslåede nye § 6, stk. 2, at de beretninger, som statsrevisorerne afgiver  

 til Folketinget uden rigsrevisors medvirken, samtidig fremsendes til  

 vedkommende minister.
Det samme nævnes i beslutningsforslagets § 1, nr. 7  

 (nyt punktum i § 10, stk. 1).
Til nr. 3 Bestemmelsen har sammenhæng med lovforslagets § 1, nr. 9 (lovens § 18), om  

 en fremrykning af tidspunktet for statsregnskabets godkendelse.
Til nr. 4 Bestemmelsen er en konsekvens af lovforslagets § 1, nr. 9 (den foreslåede  

 nye § 18, stk. 3), om udtalelser fra visse aktieselskaber.
Til nr. 5, 6 og 8 Bestemmelserne er redaktionelle.
