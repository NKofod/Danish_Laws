 Finansministeriet og Dansk Socialrådgiverforening har indgået vedlagte  

 overenskomst af 26. marts 1990, der træder i stedet for overenskomst af 3.  

 juli 1987 (LP.nr. 100/87).
Almindelige bemærkninger Der henvises til Finansministeriets cirkulære af 22. maj 1989 om  

 ministeriepuljer (LP.nr. 40/89) med tilhørende vejledning.
Bemærkninger til de enkelte bestemmelser Til § 1. Overenskomstens område I medfør af protokollat III til overenskomsten af 3. juli 1987 er aftalt  

 en udvidelse af overenskomstens dækningsområde til at omfatte staten og ikke  

 blot Dansk Flygtningehjælp, Kofoeds Skole og Statens Konsulentvirksomhed for  

 døve mv.
 Udvidelsen har som hovedregel virkning fra 1. april 1988, for  

 Forsvarsministeriet og Direktoratet for Kriminalforsorgen dog først fra 1.  

 april 1989.
 Socialrådgivere, der i perioden fra 1. april 1988 til 1. april 1989 er  

 overgået til tjenestemandsansættelse, berøres ikke af ændringerne.
 Tvivlsspørgsmål vedrørende overenskomstens område bedes forelagt  

 Finansministeriet.
 Ved overenskomsten for 1981/83 fastsattes i protokollat II  

 overgangsbestemmelser, hvorefter visse ansatte som en personlig ordning en  

 gang for alle har valgt at fortsætte med løn- og pensionsordning ifølge  

 Finansministeriets overenskomst med Arbejdsformidlingskontorernes Personales  

 Landsklub (APL) mv.
Til § 2. Ansættelsesbrev Der henvises i øvrigt til Finansministeriets cirkulære af 20. januar 1989  

 (LP.nr. 1/89) om ansættelsesaftale for funktionærer og medarbejdere med  

 funktionærlovsvilkår i statens tjeneste samt til CFU-forligets punkt 6.1 om  

 udstedelse af ansættelsesbrev ved førstegangsansættelse af medarbejdere på  

 månedsløn.
Til § 3. Løn Indplacering som følge af ændring af skalatrinsforløbene i § 3, stk. 1,  

 punkt 1. og 2. sker i overensstemmelse med følgende:
 ad 1. Ansatte, der den 31. marts 1989 stod på skalatrin 20, oprykkes pr.  

 1. april 1989 til skalatrin 21 med bevarelse af hidtidig lønanciennitet, det  

 vil sige, at tidspunktet for oprykning til skalatrin 22 er uændret.
 Ansatte, der den 31. marts 1989 stod på skalatrin 27, oprykkes pr. 1.  

 april 1989 til skalatrin 28.
 ad 2. Ansatte, der den 31. marts 1990 står på skalatrin 27, oprykkes pr.  

 1. april 1990 til skalatrin 28 med bevarelse af hidtidig lønanciennitet.
 Ansatte, der den 31. marts 1990 står på skalatrin 28, oprykkes pr. 1 april  

 1990 til skalatrin 30.
Til § 4. Lønanciennitet Finansministeriet bemyndiger vedkommende ministerium til at indgå aftale i  

 henhold til § 4, stk. 2.
Til § 5. Pension For socialrådgivere, der omfattes af overenskomsten efter udvidelsen af  

 overenskomstens område, jf. § 1, etableres pensionsordning i henhold til  

 overenskomstens § 5 med virkning fra 1. april 1988, for socialrådgivere under  

 Forsvarsministeriet og Direktoratet for Kriminalforsorgen dog først med  

 virkning fra 1. april 1989.
 For socialrådgivere, der er overgået til tjenestemandsansættelse inden den  

 1. april 1989, etableres ikke pensionsordning.
 Til § 8. Kvalifikationstillæg mv.
 Ved tilføjelsen af § 8, stk. 2, er der åbnet mulighed for, at  

 overenskomstparterne kan aftale enten et specielt kvalifikationstillæg til en  

 ansat i henhold til § 8, stk. 1, el- ler en særlig lønmæssig placering af en  

 stilling.
 Til § 10. Arbejdstid mv.
 Indføres en opsparingsordning, udløser arbejde op til 40 timer den enkelte  

 uge ikke krav på godtgørelse (betaling eller afspadsering) for overarbejde.
 Frihed opspares under fravær på grund af sygdom, men ikke under ferie.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Til § 15. Løn under sygdom mv.
 Den i funktionærlovens § 5, stk. 2, anførte regel om opsigelse med en  

 måneds varsel til den 1. i en måned efter 120 dages sygefravær inden for 12  

 på hinanden følgende måneder optages i ansættelsesbrevet.
Til § 16. Graviditet, barsel og adoption Aftalen mellem Finansministeriet og Centralorganisationernes Fællesudvalg  

 om fravær fra arbejdet i forbindelse med graviditet, barsel og adoption er  

 udsendt ved cirkulære af 7. september 1989 (APD.nr. 64/89).
Til § 18. Tjenestefrihed Bekendtgørelse nr. 851 af 28. november 1986 indeholder regler om  

 tjenestefrihed til tjenestemænd, der udsendes til visse udviklingsarbejder og  

 visse internationale organisationer eller ansættes i Grønlands Hjemmestyre,  

 samt til tjenestemænd, for hvis ægtefælle eller samlever dette sker.
 Reglerne i Ministeriet for Statens Lønnings- og Pensionsvæsens cirkulære  

 af 23. juni 1971 vedrørende deltagelse i uddannelseskurser finder anvendelse  

 for ansatte efter denne overenskomst.
Til bilag 2 Antallet af tillæg til ledere af en primær integrationsenhed under Dansk  

 Flygtningehjælp kan tages op i forbindelse med forhandlinger om anvendelse af  

 eventuelle yderligere puljemidler pr. 1. april 1990.
 Cirkulæret ophæver cirkulære af 10. september 1987 (LP.nr. 100/87) om  

 overenskomst for socialrådgivere i statens tjeneste.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Administrations- og Personaledepartementet Den 6. april 1990 P.M.V.
 E.B.
Agnete Halmind OVERENSKOMST FOR SOCIALRÅDGIVERE I STATENS TJENESTE Overenskomstens område § 1.  Overenskomsten omfatter socialrådgiveruddannet  

 personale - i staten - ved Dansk Flygtningehjælp - ved Kofoeds Skole samt specialkonsulenter ved de selvejende institutioner Statens  

 konsulentvirksomhed for døve og svært tunghøre, for tunghøre og døvblevne,  

 for vanføre og for psykisk udviklingshæmmede.
 Stk. 2.  Overenskomsten omfatter ikke socialrådgivere,  

 der ansættes til undervisning ved undervisningsinstitutioner.
Stk. 3.  Overenskomsten omfatter ikke 1. tjenestemænd, 2. pensionerede tjenestemænd fra a. staten, folkeskolen, folkekirken, b. kommuner, c. statsfinansierede virksomheder, d. koncessionerede virksomheder, 3.  andre pensionerede, der får understøttelse eller egenpension  

 fra en pensionsordning, som det offentlige har ydet tilskud til, og 4.  personer, der er fyldt 70 år.
 Stk. 4.  Ansættes en socialrådgiver til arbejdsopgaver,  

 der ikke naturligt forudsætter socialrådgiveruddannelse, optages forhandling  

 mellem overenskomstparterne.
Ansættelsesbrev § 2.  Før tiltrædelsen udleveres et ansættelsesbrev  

 med angivelse af tjenestested og aflønningsgrundlag.
Løn § 3.  Lønnen efter tjenestemændenes skalatrin udgør  

 for 1.  socialrådgivere i staten: 19, 21, 22, 24, 26 og 28 efter  

 tjenestemændenes stedtillægssatser (II til VI) 2.  socialrådgivere ved Dansk Flygtningehjælp og Kofoeds Skole:  

 20, 22, 24, 26, 27, 28 og 30 efter stedtillægssats VI i hovedstaden og IV i  

 alle øvrige områder.
Med virkning fra 1. april 1990 ændres lønforløbet for  

 socialrådgivere ved Dansk Flygtningehjælp til skalatrin 20, 22, 24, 26, 28 og  

 30.
3.  specialkonsulenter: 26, 27, 29, 31 og 34, alle efter  

 stedtillægssats IV 4.  socialrådgivere inden for de under punkt  1 til  

3 nævnte områder en eventuel mellem overenskomstparterne aftalt  

 højere løn, jf. § 8, stk. 2.
Stk. 2.  Årslønnen på de enkelte skalatrin følger den  

 for perioden 1. april 1989 til 31. marts 1991 gældende lønjusteringsaftale  

 for statens tjenestemænd.
Samtlige skalatrin er 2-årige.
Lønanciennitet § 4.  Lønancienniteten regnes efter det antal år, den  

 pågældende efter bestået eksamen på en af Danmarks sociale højskoler har  

 været beskæftiget som socialrådgiver, idet eventuel tvungen militærtjeneste  

 samt deltagelse i videreuddannelse inden for faget medtages ved beregningen,  

 og således at lønancienniteten afrundes opad til et helt antal måneder.  

 Lønancienniteten regnes dog længst fra udgangen af den måned, i hvilken den  

 pågældende har bestået eksamen.
 Stk. 2.  Hvor forholdene taler derfor, kan der mellem  

 overenskomstens parter træffes aftale om fastsættelse af lønanciennitet efter  

 andre regler.
Stk. 3.  Ved ansættelse på deltid med mindre end 15  

 arbejdstimer pr. uge optjenes anciennitet i forhold til den nedsatte  

 arbejdstid.
Ved ansættelse på deltid med mindst 15 arbejdstimer pr. uge  

 optjenes fuld anciennitet.
 Deltidsbeskæftigelse forud for 1. april 1987 medregnes i ancienniteten  

 efter de hidtil gældende regler, det vil sige, at ansættelse på deltid med  

 mindst 20 arbejdstimer pr. uge medregnes fuldt ud, og ansættelse med mindre  

 end 20 arbejdstimer pr. uge medregnes forholdsmæssigt.
Pension § 5.  Forinden pensionen beregnes, forhøjes de  

 pensionsgivende lønbestanddele af lønnen på de enkelte skalatrin i henhold  

 til § 3 med 100/96.
Stk. 2.  Som bidrag til den ansattes pension betaler  

 institutionen 8 pct. af de pensionsgivende lønbestanddele.
Endvidere  

 tilbageholder institutionen i den ansattes løn et beløb på 4 pct. af samme  

 lønbestanddele.
Stk. 3.  Kan en ansat ikke opnå en under hensyn til sin  

 alder tilfredsstillende pensionsordning, kan der træffes aftale om  

 tilbageholdelse af et ekstraordinært pensionsbidrag over en nærmere fastsat  

 periode.
Dette ekstraordinære bidrag indbetales i overensstemmelse med  

 reglerne om det ordinære bidrag.
 Stk. 4.  Der tilkommer ud over de nævnte pensionsbidrag  

 ikke den ansatte nogen ret til pension eller understøttelse fra staten på  

 grundlag af ansættelsen.
Lønberegning og lønfradrag § 6.  Ved fravær og lønberegning ved til- og fratræden  

 mv. gælder de for tjenestemænd fastsatte regler om lønberegning og  

 lønfradrag, jf. for tiden cirkulære af 24. maj 1985 (LP.nr. 29/85).
Udbetaling af løn og indbetaling af pensionsbidrag § 7.  Lønnen udbetales månedsvis bagud.
Samtidig med  

 udbetaling af lønnen indbetaler styrelsen såvel sit som den ansattes  

 pensionsbidrag til Pensionskassen for Socialrådgivere og Socialpædagoger.
Der  

 tilstilles den ansatte en specificeret oversigt over det udbetalte beløb.
 Kvalifikationstillæg mv.
 § 8.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for ovenstående lønninger mv., træffes der mellem  

 overenskomstens parter speciel aftale om tillæg til lønnen og eventuelle  

 andre vilkår.
 Stk. 2.  Ved oprettelse af en ny stilling som  

 socialrådgiver eller ved væsentlig ændring i anvendelsen af en bestående  

 stilling kan overenskomstparterne - såfremt § 8, stk. 1, ikke synes  

 fyldestgørende - optage forhandling om indplacering af stillingen i højere  

 lønramme/på højere skalatrin end nævnt i § 3, stk. 1, punkt 1. til 3., jf. §  

 3, stk. 1, punkt 4.
Natpenge § 9.  For arbejde i tiden kl. 17.00 til 06.00, på  

 lørdage efter kl. 14.00 og på søn- og helligdage ydes - hvor der ikke er tale  

 om overarbejde - særlige ydelser efter de for statens tjenestemænd gældende  

 regler og satser.
Dette gælder dog ikke specialkonsulenter, der oppebærer  

 tillæg i henhold til § 12, stk. 1, og socialrådgivere ved Forsvarets  

 Oplysnings- og Velfærdstjeneste, der oppebærer tillæg i henhold til § 12,  

 stk. 2.
 Arbejdstid mv.
 § 10.  Lønnen i § 3 forudsætter fuldtidsbeskæftigelse  

 svarende til gennemsnitlig 38 timer (fra 1. september 1990: 37 timer)  

 ugentlig.
Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
 Overarbejde mv.
 § 11.  Overarbejde skal så vidt muligt godtgøres med  

 fritid, der skal være af samme varighed som det præsterede overarbejde med  

 tillæg af 50 pct. afrundet opad til hele timer.
 Stk. 2.  Arbejdsgiveren afgør inden udgangen af den  

 måned, hvori overarbejdet har fundet sted, om overarbejdet skal godtgøres med  

 frihed inden udløbet af næste måned til de af arbejdsgiveren nærmere  

 fastsatte tidspunkter eller med betaling.
Stk. 3.  For overarbejde, der ikke kan godtgøres med  

 frihed, ydes der betaling pr. udført overarbejdstime med et beløb svarende  

 til timelønnen med tillæg af 50 pct.
Timelønnen udfindes efter samme  

 retningslinier som for statens tjenestemænd.
 Stk. 4.  Specialkonsulenter og socialrådgivere, der  

 omfattes af overenskomstens § 3, stk. 1, punkt 4, og som aflønnes i lønramme  

 24 eller højere lønramme, er ikke omfattet af § 11, stk. 1 til 3. For disse  

 er der ikke fastsat nogen højeste tjenestetid, og et eventuelt merarbejde  

 vederlægges efter de for tjenestemænd gældende regler, jf. Økonomi- og  

 Budgetministeriets cirkulære af 10. november 1971 om godtgørelse for  

 merarbejde til tjenestemænd i staten, for hvem der ikke gælder en højeste  

 tjenestetid.
 Stk. 5.  Socialrådgivere ved Forsvarets Oplysnings- og  

 Velfærdstjeneste, der oppebærer tillæg i henhold til § 12, stk. 2, er ikke  

 omfattet af § 11, stk. 1 til 4.
Rådighedstillæg § 12.  Til specialkonsulenter ydes et særligt, ikke-  

 pensionsgivende tillæg på 8.802,06 kr. årlig (grundbeløb oktober 1984) for  

 arbejde på ubekvemme tidspunkter og for normalt forekommende overarbejde, som  

 undtagelsesvis ikke afspadseres.
Tillægget reguleres efter Finansministeriets  

 lønoversigter, tabel 7.2.1. Pr. 1. april 1989 udgør tillægget 13.165 kr.
 Stk. 2.  Til socialrådgivere ved Forsvarets Oplysnings-  

 og Velfærdstjeneste, der pålægges rådighedstjeneste, jf. aftalen herom bilag  

 3 til overenskomsten, ydes et særligt, ikke- pensionsgivende tillæg på  

 11.736,08 kr. årlig (grundbeløb oktober 1984). Pr. 1. april 1989 udgør  

 tillægget 17.236,86 kr.
Særlige regler om deltidsbeskæftigelse § 13.  Deltidsansattes arbejdstid kan i forbindelse  

 med arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 15 timer om ugen.
 Stk. 2.  For deltidsbeskæftigede reduceres løn og tillæg  

 i forhold til den nedsatte arbejdstid.
Ferie § 14.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1.  den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 3,  

 fradrages 1.  den ansattes eget pensionsbidrag, 2.  udbetalt særlig feriegodtgørelse.
 Stk. 5.  Den særlige feriegodtgørelse udgør 1,5 pct. af  

 beregningsgrundlaget efter stk. 4.
Stk. 6.  Til ansatte, der er berettiget til ferie med  

 løn, og som ved feriens afholdelse har anden arbejdstid end i det foregående  

 optjeningsår, ydes ferieløn med samme brøkdel, som tjenesten i det foregående  

 optjeningsår har andraget.
Såfremt der i optjeningsåret har været periodevise  

 ændringer i den faste arbejdstid, tages der ved ferielønnens beregning alene  

 hensyn til arbejdstidsændringer af en måneds varighed og derover.
 Opsigelsesvarsel, løn under sygdom, militærtjeneste mv.
 § 15.  Funktionærlovens bestemmelser om  

 opsigelsesvarsel, løn under fravær på grund af sygdom, afskedigelse som følge  

 af sygdom, indkaldelse til militærtjeneste og efterløn finder anvendelse.
Graviditet, barsel og adoption § 16.  Aftalen mellem Finansministeriet og  

 centralorganisationerne under Centralorganisationernes Fællesudvalg om fravær  

 fra arbejdet i forbindelse med graviditet, barsel og adoption finder  

 anvendelse for ansatte efter denne overenskomst.
Tjenestefrihed § 17.  Der tilkommer de ansatte frihed efter de for  

 tjenestemænd gældende regler.
 § 18.  Tjenestefrihed uden løn kan gives, når det ikke  

 strider mod styrelsens interesse.
 Stk. 2.  Tjenestefrihed med hel eller delvis løn og  

 eventuelt pensionsbidrag kan gives, når:
1.  det er aftalt mellem overenskomstens parter, 2.  tjenestefriheden bruges til studier, 3.  studierne er i styrelsens interesse.
Stk. 3.  Tjenestefrihed gives af vedkommende styrelse i  

 indtil 5 år.
Det er styrelsens ansvar, at der er en stilling ledig til den  

 pågældende ved tjenestefrihedens ophør.
§ 19.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at styrelsen indbetaler 8 pct. i pensionsbidrag af den hidtidige løn, mod at  

 den ansatte selv indbetaler 4 pct. i pensionsbidrag af den samme løn i de  

 tilfælde, hvor tjenestefrihed i henhold til stk. 1 ville kunne medregnes i  

 pensionsalderen for tjenestemænd.
Barns 1. sygedag § 20.  Styrelsen kan give den ansatte hel eller delvis  

 tjenestefrihed til pasning af et sygt barn, når 1.  det er barnets første sygedag, 2.  hensynet til barnets forhold gør dette nødvendigt, 3.  forholdene på tjenestedet tillader det, 4.  barnet er under 18 år, og 5.  barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Befordringsgodtgørelse og time- og dagpenge § 21.  Den ansatte har på tjenesterejser og ved  

 udstationering ret til befordringsgodtgørelse og time- og dagpenge efter de  

 for tjenestemænd gældende regler og satser.
Diskretionspligt § 22.  Den ansatte skal iagttage tavshed med hensyn  

 til de forhold, som vedkommende i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller foreskrives af  

 foresatte.
Tavshedspligten ophører ikke med udtrædelse af statens tjeneste.
Arbejdsløshedskasse § 23.  Der beskæftiges fortrinsvis medlemmer af en  

 statsanerkendt arbejdsløshedskasse.
Tillidsrepræsentanter § 24.  Som tillidsmandsregler gælder de mellem  

 overenskomstens parter aftalte bestemmelser af 18. december 1980, jf. bilag 5  

 til overenskomsten.
Hovedaftale § 25.  Hovedaftale er indgået den 18. december 1980,  

 jf. bilag 6 til overenskomsten.
Overgangsbestemmelser pr. 1. april 1987 § 26.  Indplacering på de i § 3 i overenskomst af 3.  

 juli 1987 anførte skalatrin sker således:
 Stk. 2.  Oprykning til næste trin på lønskalaen finder  

 sted på det tidspunkt, da den indplacerede ville være oprykket til næste trin  

 på den hidtidige skala.
 § 27.  Den gældende ordning, hvorefter 4 ansatte på  

 Kofoeds Skole alene får anvist bruttoløn, opretholdes.
 Stk. 2.  De ved Kofoeds Skole pr. 31. marts 1987 ansatte  

 på gl. trin 7, som pr. 1. april 1987 indplaceres på skalatrin 30, oprykkes  

 efter 2 år på skalatrin 30 til 31 og efter 2 år her til skalatrin 33.
 Stk. 3.  De ved Kofoeds Skole pr. 31. marts 1987 ansatte  

 på gl. trin 8, som pr. 1. april 1987 indplaceres på skalatrin 30, oprykkes  

 til skalatrin 31 på det tidspunkt, da den indplacerede ville være oprykket  

 til næste trin på den hidtidige skala, og efter 2 år her til skalatrin 33.
 Stk. 4.  De i Dansk Flygtningehjælp, hovedstaden, pr.  

 31. marts 1987 ansatte på gl. trin 1 får, så længe de befinder sig på nyt  

 skalatrin 20, et ureguleret ikke-pensionsgivende tillæg på 2.040 kr. årligt.
§ 28.  Personlige tillæg, ydet i henhold til § 18,  

 stk. 3, i overenskomsten af 1. december 1982 for specialkonsulenter til  

 udligning i lønnedgang, aftrappes med al lønstigning.
For 1 døvekonsulent og  

 1 tunghørekonsulent, ansat før nævnte overenskomsts udsendelse, foretages dog  

 fortsat ingen aftrapning af det personlige tillæg.
Ikrafttræden og opsigelse af overenskomsten § 29.  Overenskomsten har - hvor intet andet er anført  

 - virkning fra 1. april 1989 og kan af parterne opsiges skriftligt med 3  

 måneders varsel til en 31. marts - dog tidligst 31. marts 1991.
 Stk. 2.  Aflønning sker - fra det tidspunkt, hvor en  

 opsigelse af overenskomsten får gyldighed, og indtil ny overenskomst indgås -  

 på grundlag af den på overenskomstens sidste gyldighedsdag gældende  

 lønjusteringsaftale for statens tjenestemænd.
København, den 26. marts 1990 Dansk Socialrådgiverforening  

 Finansministeriet P.M.V.
 Anna Marie Møller E.B.
Brita Løvendahl Niels Paludan Bilag 1 Protokollat I til overenskomst  mellem Finansministeriet og Dansk Socialrådgiverforening.
 1.  Dansk Socialrådgiverforening erklærer sig indforstået med, at  

 overenskomsten ikke på nogen måde begrænser styrelsens ret til at ansætte det  

 personale, som findes bedst egnet.
 2.  Der ydes inden for Statens Konsulentvirksomhed for Døve og  

 Svært Tunghøre 5 ledertillæg a 6.605 kr. (1. april 1983-niveau).
 3.  Fremtidige ændringer i karakteren af pensionskassens ydelser  

 skal, inden de iværksættes, forhandles mellem overenskomstens parter.
4.  Parterne er enige om, at der for socialt arbejde i Dansk  

 Flygtningehjælp jævnligt i kortere perioder - ikke over 30 dage årligt - kan  

 opstå ekstraordinære situationer, som indebærer usædvanlige funktioner for  

 medarbejderne.
Disse situationer er dækket lønmæssigt gennem den almindelige  

 lønskala.
 5.  Parterne er enige om, at lønancienniteten for  

 ikke-socialrådgiveruddannede specialkonsulenter fastsættes efter de for  

 tjenestemænd gældende regler.
København, den 3. juli 1987 Dansk Socialrådgiverforening  

 Finansministeriet P.M.V.
 Anna Marie Møller E.B.
Henrik Mathiasen Steen Rasmussen Bilag 2 Protokollat til overenskomst mellem Finansministeriet og Dansk Socialrådgiverforening vedrørende  

 socialrådgivere ved Dansk Flygtningehjælp.
 1.  Til 19 socialrådgiveruddannede sagsbehandlere, der fungerer  

 som leder af en primær integrationsenhed, ydes der et ikke-pensionsgivende  

 tillæg på 10.643,63 kr. i årligt grundbeløb (oktober 1984-niveau). Tillægget  

 reguleres efter Finansministeriets lønoversigter, tabel 7.1, og udgør pr. 1.  

 april 1989 12.475,30 kr.
2.  Lederen af en primær integrationsenhed varetager - den daglige personaleledelse - koordination af det daglige arbejde - prioritering af opgaver - intern information af personel - kontakt til den lokale sprogskole.
3.  Ved delegation fra integrationslederen kan lederen af en  

 primær integrationsenhed tillægges opgaver som - introduktion og vejledning af personale.
Ud over den kontakt, som er et normalt led i sagsbehandlingen, kan fra  

 integrationslederen tillægges særlige opgaver med hensyn til - kontakt til de lokale myndigheder - kontakt til lokalt etablerede flygtningekomiteer - relationer til lokale politimyndigheder mv.
- orientering til den lokale presse i overensstemmelse med gældende regler - særlige informationsopgaver over for flygtninge.
 4.  I øvrigt indgår lederen af en primær integrationsenhed i en  

 samordningsgruppe, der på regionsplan drøfter udviklingen af  

 integrationsarbejdet, tilrettelæggelsen af det daglige arbejde og  

 arbejdsrutiner i samtlige primære integrationsenheder, samordner disses  

 arbejde, udveksler erfaringer og drøfter konkrete vanskeligheder.
 5.  Det drøftes i LSU, hvor stor en reduktion i almindeligt  

 sagsbehandlerarbejde, der kan ske som følge af ledelsesopgaverne.
 6.  Ved bortfald af ledelsesfunktioner og tillæg gives et varsel  

 svarende til opsigelsesvarsel.
København, den 26. marts 1990 Dansk Socialrådgiverforening  

 Finansministeriet P.M.V.
 Anna Marie Møller E.B.
Brita Løvendahl Niels Paludan Bilag 3 Aftale mellem Finansministeriet, Statstjenestemændenes  

 Centralorganisation II og Dansk Socialrådgiverforening om rådighedstillæg til  

 socialrådgivere ved Forsvarets Oplysnings- og Velfærdstjeneste.
 I henhold til § 45, stk. 1, i lov om tjenestemænd i staten, folkeskolen og  

 folkekirken samt i henhold til overenskomst af dags dato for socialrådgivere  

 i statens tjeneste aftales følgende:
 § 1.  Til socialrådgivere ved Forsvarets Oplysnings-  

 og Velfærdstjeneste, der pålægges rådighedstjeneste mv., jf § 3, ydes et  

 særligt, ikke-pensionsgivende tillæg på 11.736,08 kr. i årligt grundbeløb  

 (oktober 1984-niveau). Pr. 1. april 1989 udgør tillægget 17.236,86 kr.
 § 2.  Tillægget reguleres efter Finansministeriets  

 lønoversigter, tabel 7.2.1.
 § 3.  Tillægget ydes for overarbejde og for at stå til  

 rådighed uden for normal arbejdstid, herunder for at aflægge besøg i  

 værnepligtiges og ansattes hjem, for at deltage i genindkaldelser og i  

 mønstringer i weekender, for at afholde konsultationer uden for normal  

 arbejdstid samt for alle arbejdsopgaver, herunder øvelser, der følger af  

 designeringsfunktionen.
 § 4.  En socialrådgiver kan ikke ud over  

 rådighedstillægget oppebære godtgørelse for overarbejde, mistede fridage og  

 tjeneste i tidsrummet kl. 17.00 til 06.00.
§ 5.  Under beordret deltagelse i mønstringer eller i  

 genindkaldelser i henhold til tjenesteliste eller befaling ydes natpenge og  

 godtgørelse for tjeneste på lørdage, søn- og helligdage og mandage.
Herudover  

 kan socialrådgiveren ikke oppebære ydelser i medfør af Finansministeriets  

 cirkulære om natpenge mv., for tiden cirkulærer af 31. august 1988 og 21.  

 oktober 1988.
 § 6.  Aftalen har virkning fra 1. april 1989 og kan  

 opsiges af enhver af parterne med 3 måneders varsel, tidligst til 1. april  

 1991. Aftale af 5. september 1988 ophæves.
København, den 26. marts 1990 Statstjenestemændenes Finansministeriet Centralorganisation II P.M.V.
B.
Wikkelsøe Jensen E.B.
Dansk Socialrådgiverforening Niels Paludan Anna Marie Møller Brita Løvendahl Kurt Eriksen Bilag 4 Aftale om honorering af rådgivning i henhold til myndighedslovens §  

 27a og ægteskabslovens § 43, stk. 2.
 1. Myndighedslovens § 27a - uddrag af  

 Finansministeriets brev til Indenrigsministeriet af 26. maj 1989:
 Ved brev af 16. juni 1986 meddelte Finansministeriet, at der var indgået  

 aftale med Dansk Socialrådgiverforening om vilkårene for socialrådgivere, der  

 udfører familierådgivning ved statsamterne i henhold til myndighedslovens §  

 27 a.
 Pr. 1. april 1989 udgør timelønningerne følgende:
 For en times rådgivning til socialrådgivere med under 5 års anciennitet:  

 150,83 kr.
 For en times rådgivning til socialrådgivere med over 5 års anciennitet:  

 186,42 kr.
 For 2 eller flere sammenhængende timers rådgivning til socialrådgivere med  

 under 5 års anciennitet: 141,52 kr.
 For 2 eller flere sammenhængende timers rådgivning til socialrådgivere med  

 over 5 års anciennitet: 168,63 kr.
 Timelønnen ydes på grundlag af det faktisk anvendte timetal, som medgår  

 til rådgivning og forberedelse mv. på statsamtet, eller hvor det i øvrigt er  

 bestemt, at rådgivning skal finde sted.
 Er det efter statsamtets opfattelse nødvendigt med koordinerende  

 mødevirksomhed, som ikke placeres på tjenestestedet, medgår denne virksomhed  

 ligeledes ved timeberegningen, og der ydes kørselsgodtgørelse.
 Timelønnen reguleres i overensstemmelse med reguleringen af  

 tjenestemandslønninger.
 Der ydes feriegodtgørelse på 12 1/2 pct.
 2. Ægteskabslovens § 43, stk. 2 - uddrag af  

 Finansministeriets brev til Civilretsdirektoratet af 3. oktober 1989:
 Ved brev af 20. juni 1989 - j.nr. 1988-4019-32 - har  

 Familieretsdirektoratet anmodet Administrations- og Personaledepartementet om  

 at optage forhandling med de berørte organisationer om sagkyndiges honorarer  

 mv. i forbindelse med rådgivning i Ringkøbing statsamt efter ægteskabslovens  

 § 43, stk. 2. Direktoratet foreslår, at honoreringen sker i overensstemmelse  

 med de aftaler, der gælder for rådgivningsordningen efter myndighedslovens §  

 27a.
 Administrations- og Personaledepartementet har indgået aftale med Dansk  

 Socialrådgiverforening om, at vilkårene for socialrådgivere, der udfører  

 familierådgivning ved statsamterne i henhold til myndighedslovens § 27a, skal  

 være gældende for den frivillige rådgivning af ægtefæller i henhold til  

 ægteskabslovens § 43, stk. 2. Ordningen fremgår af Finansministeriets breve  

 af 16. juni 1986 og 26. maj 1989.
Bilag 5 Aftale om tillidsrepræsentanter mellem Finansministeriet og Dansk Socialrådgiverforening.
 § 1.  Ved en tillidsrepræsentant forstås en  

 socialrådgiver, der repræsenterer mindst 5 socialrådgivere ved en  

 styrelse/institution eller en del af denne.
Stk. 2.  Tillidsrepræsentanten skal vælges af og blandt  

 samtlige overenskomstansatte socialrådgivere på det pågældende arbejdssted.  

 Valget godkendes af Dansk Socialrådgiverforening og anmeldes skriftligt over  

 for institutionens ledelse.
Ledelsen er berettiget til over for foreningen at  

 gøre begrundet indsigelse mod valget, når dette sker inden 3 uger, efter at  

 ledelsen har modtaget meddelelse fra foreningen.
Stk. 3.  For tillidsrepræsentanten vælges normalt  

 samtidig en stedfortræder, som godkendes og anmeldes på samme måde som  

 tillidsrepræsentanten, jf. stk. 2. Under tillidsrepræsentantens fravær  

 fungerer stedfortræderen i dennes sted og nyder i funktionsperioden samme  

 rettigheder som tillidsrepræsentanten.
Stedfortræderen er i valgperioden i  

 øvrigt omfattet af bestemmelserne i § 5 og § 6.
Stk. 4.  Det tilstræbes, at valgene gælder for 2 år ad  

 gangen.
Ved genvalg skal fornyet anmeldelse ikke finde sted.
 Stk. 5.  Hvor særlige omstændigheder taler derfor, kan  

 der efter forhandling med ledelsen vælges en tillidsrepræsentant for en  

 socialrådgivergruppe, som er mindre end 5.
 § 2.  Det er tillidsrepræsentantens pligt såvel over  

 for Dansk Socialrådgiverforening som over for styrelsen/institutionen at gøre  

 sit bedste for at fremme og vedligeholde rolige og gode arbejdsforhold.  

 Tilsvarende pligt påhviler ledelsen.
 Stk. 2.  Tillidsrepræsentanten fungerer i øvrigt som  

 talsmand for de socialrådgivere, han er valgt iblandt, og kan som sådan over  

 for ledelsen forelægge forslag, henstillinger og klager fra socialrådgiverne  

 samt optage forhandling om lokale spørgsmål.
 Stk. 3.  Tillidsrepræsentanten skal holdes orienteret  

 ved forestående afskedigelser eller andre skridt fra ledelsens side  

 vedrørende de ansatte socialrådgiveres tjenesteforhold.
§ 3.  Tillidsrepræsentanten må anvende den tid, der er  

 nødvendig til tillidsrepræsentantarbejdets forsvarlige udførelse, når hensyn  

 tages til arbejdspladsens størrelse og eventuelle lokale forhold.
Dog skal  

 tillidsrepræsentanten udføre de ham påhvilende hverv, således at det medfører  

 mindst mulig forstyrrelse af hans arbejde.
 Stk. 2.  Dersom det er nødvendigt, at  

 tillidsrepræsentanten for at opfylde sine forpligtelser må forlade sit  

 arbejde, skal der forud træffes aftale herom med institutionens ledelse.
 Stk. 3.  Såfremt tillidsrepræsentanten i en akut  

 situation ikke har truffet aftale herom, jf. stk. 2, skal han ved først givne  

 lejlighed orientere institutionens ledelse om fraværet.
 Stk. 4.  Eventuelle tvivlsspørgsmål afgøres ved  

 forhandling mellem ledelsen og Dansk Socialrådgiverforening.
 § 4.  Under tillidsrepræsentantarbejdet i  

 styrelsen/institutionen oppebærer tillidsrepræsentanten den sædvanlige løn.
Stk. 2.  Såfremt ledelsen lægger beslag på  

 tillidsrepræsentanten af faglige årsager uden for den normale arbejdstid,  

 herunder på forud fastsatte fridage, ydes kompensation efter de herom for  

 området gældende regler.
Tilsvarende gælder, såfremt forholdene gør en  

 henvendelse fra tillidsrepræsentanten til ledelsen nødvendig uden for hans  

 normale arbejdstid.
 § 5.  Efter aftale med institutionen gives der  

 tillidsrepræsentanten frihed til i passende omfang at deltage i faglige  

 kurser mv., jf. herved Lønnings- og Pensionsministeriets cirkulære af 23.  

 juni 1971.
 § 6.  En tillidsrepræsentants afskedigelse skal  

 begrundes i tvingende årsager.
 Stk. 2.  Forinden en tillidsrepræsentant afskediges  

 eller forflyttes med den virkning, at vedkommende forhindres i at udføre sit  

 tillidsrepræsentanthverv, skal sagen forhandles mellem Finansministeriet og  

 Dansk Socialrådgiverforening, og varsel om opsigelse kan ikke afgives, førend  

 denne forhandling har fundet sted.
 Stk. 3.  Såfremt Dansk Socialrådgiverforening begærer  

 det, skal sagen om afskedigelse eller forflyttelse af tillidsrepræsentanten -  

 efter at den i stk. 2 nævnte forhandling har fundet sted - behandles efter de  

 regler, der er fastsat i hovedaftalen mellem foreningen og Finansministeriet  

 vedrørende behandling af uenighed om forståelsen af en kollektiv  

 overenskomst.
 Stk. 4.  Ved den fagretlige behandling efter stk. 3  

 afgøres alle med afskedigelsen forbundne spørgsmål, herunder også spørgsmål  

 om eventuel erstatning og godtgørelse.
 § 7.  Enhver uenighed om forståelsen af nærværende  

 aftale behandles efter reglerne i den mellem Finansministeriet og Dansk  

 Socialrådgiverforening indgåede hovedaftale vedrørende behandling af uenighed  

 om forståelsen af en kollektiv overenskomst.
 § 8.  Aftalen træder i kraft straks og kan opsiges med  

 3 måneders varsel til samme tidspunkt, som måtte blive aftalt for de  

 overenskomster, der forhandles af Dansk Socialrådgiverforening.
København, den 18. december 1980 Dansk Socialrådgiverforening  

 Finansministeriet P.M.V.
Carsten Andersen/Søren Andersen P.K.
Jakobsen Bilag 6 Hovedaftale mellem Finansministeriet og Dansk Socialrådgiverforening.
 Denne hovedaftale er afsluttet mellem Finansministeriet og Dansk  

 Socialrådgiverforening med bindende virkning for de ministerier, styrelser og  

 institutioner, der er omfattet af en mellem Finansministeriet og Dansk  

 Socialrådgiverforening indgået kollektiv overenskomst vedrørende løn- og  

 arbejdsvilkår for socialrådgivere, og for medlemmer af Dansk  

 Socialrådgiverforening, som er ansat i henhold til en overenskomst mellem  

 parterne.
 § 1.  Finansministeriet og Dansk  

 Socialrådgiverforening er enige om at fremme et godt samarbejde og virke for  

 rolige og stabile arbejdsforhold på tjenestestederne.
 Stk. 2.  Finansministeriet vil hverken direkte eller  

 indirekte lægge hindringer i vejen for, at socialrådgivere, som er omfattet  

 af de i indledningen nævnte overenskomster, organiserer sig inden for Dansk  

 Socialrådgiverforening.
 § 2.  Den ret, ministerierne, styrelserne og  

 institutionerne har til at lede og fordele arbejdet og til at anvende den  

 efter deres skøn passende arbejdskraft, skal udøves på en sådan måde, at de  

 ansattes overenskomstmæssige rettigheder ikke krænkes.
 § 3.  Parterne er enige om, at løn og øvrige  

 arbejdsvilkår bør fastlægges ved kollektiv overenskomst.
Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst i  

 øvrigt, optages snarest og senest 1 måned, efter at begæring om forhandling  

 er fremsat.
Forhandling om indgåelse af ny overenskomst tilrettelægges  

 således, at ny overenskomst søges indgået, forinden den opsagte overenkomst  

 udløber.
 § 4.  Selv om en overenskomst er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er indgået, eller arbejdsstandsning er iværksat i  

 overensstemmelse med reglerne i § 5.
 § 5.  Parterne anerkender hinandens ret til at varsle  

 og iværksætte arbejdsstandsning efter nedenstående regler.
 Stk. 2.  Beslutning om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsning kan kun iværksættes fra den  

 1. i en måned.
 Stk. 5.  Arbejdsstandsning kan ikke omfatte:
a.  medlemmer, som er beskæftiget i chefstillinger, eller b.  medlemmer, hvis medvirken ved forhandlingerne er nødvendig for  

 forhandlingernes afslutning og konfliktens ophør, eller c.  medlemmer, der undtages ved aftale mellem parterne.
 Stk. 6.  Som arbejdsstandsning betragtes strejke,  

 lockout, blokade og boykot.
Stk. 7.  Ved arbejdsstandsningens ophør genoptages  

 arbejdet uden unødigt ophold.
Der må ikke fra nogen af parternes side finde  

 fortrædigelse sted i anledning af arbejdsstandsningen.
 Stk. 8.  Parterne er forpligtet til ikke at understøtte,  

 men med alle rimelige midler at hindre ulovlige arbejdsstandsninger og - hvis  

 ulovlige arbejdsstandsninger finder sted - at søge at få dem bragt til ophør.
 § 6.  Inden for det område, som en overenskomst  

 omfatter, kan der, så længe den er gældende, ikke iværksættes  

 arbejdsstandsning, medmindre der er hjemmel hertil i overenskomsten.
 § 7.  Enhver uenighed om forståelsen af en kollektiv  

 overenskomst kan af hver af parterne søges bilagt ved mægling, eventuelt ved  

 voldgift, efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til endelig afgørelse ved en voldgiftsret, der består af fire medlemmer,  

 hvoraf to vælges af Finansministeriet og to af Dansk Socialrådgiverforening,  

 samt en opmand, der vælges af voldgiftsrettens medlemmer.
Såfremt der ikke  

 opnås enighed om valget af opmanden, skal denne udpeges af arbejdsrettens  

 formand.
 § 8.  Denne hovedaftale træder i kraft straks og er  

 gældende, indtil den opsiges med mindst 6 måneders varsel til en 1. oktober.
 Stk. 2.  Umiddelbart efter opsigelsen optages  

 forhandlinger om en ny hovedaftale.
 Stk. 3.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil de ikraftværende kollektive overenskomster afløses af nye, og  

 hovedaftalen bortfalder da ved de nye kollektive overenskomsters  

 ikrafttræden.
 Parterne i denne hovedaftale bekræfter ved deres underskrift, at de har  

 fornøden bemyndigelse til hovedaftalens indgåelse.
København, den 18. december 1980 Dansk Socialrådgiverforening  

 Finansministeriet P.M.V.
Carsten Andersen/Gertrud Birke P.K.
Jakobsen Tillæg til hovedaftale.
 I tilknytning til hovedaftale af 18. december 1980 mellem  

 Finansministeriet og Dansk Socialrådgiverforening er parterne enige om  

 nedenstående bemærkning til en bestemmelse i hovedaftalen:
 ad § 5, stk. 5.
 Der er mellem parterne enighed om, at der i givet fald skal indgås en  

 aftale, der som minimum sikrer et nødvendigt beredskab inden for de områder,  

 der vil blive berørt af en arbejdsstandsning.
København, den 18. december 1980 Dansk Socialrådgiverforening  

 Finansministeriet P.M.V.
Carsten Andersen/Gertrud Birke E.B.
P.K.
Jakobsen ad § 5, stk. 5.
 Parterne er endvidere enige om, at socialrådgivere ansat under  

 Forsvarsministeriet ikke kan omfattes af arbejdsstandsning.
København, den 26. marts 1990 Dansk Socialrådgiverforening  

 Finansministeriet P.M.V.
 Anna Marie Møller E.B.
Brita Løvendahl Niels Paludan Bilag 8 Tabel 2.9.0 Socialrådgivere i staten 1. april Overenskomst af 1989 med Dansk Socialrådgiverforening.
 Afløning sker efter de for statstjenestemænd gældende skalatrin og  

 stedtillægssatser.
