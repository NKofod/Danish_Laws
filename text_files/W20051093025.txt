Fradrag  

 i dagpenge, fratrædelsesgodtgørelse, egen opsigelse, arbejdsgivers  

 opsigelsesvarsel Ankenævnet har behandlet Deres klage på møde den 17.  

 februar 2005.
Nævnet traf denne A F G Ø R E L S E Deres fratrædelsesgodtgørelse skal sidestilles med  

 indtægter, der træder i stedet for løn.
 Fratrædelsesgodtgørelsen skal derfor medførefradrag i Deres  

 dagpenge fra første ledighedsdag fra den 1. november 2003 til den 31. marts  

 2004.
BEGRUNDELSE Ankenævnet har ved afgørelsen lagt til grund, at   

 	  

 De den 29. september  

 2003, efter drøftelse med Deres arbejdsgiver, blev enige om, at De opsagde  

 Deres arbejde med fratrædelse den 31. oktober 2003,   

 	  

 der i forbindelse med  

 Deres fratrædelse blev udfærdiget et protokollat af 29. september 2003,   

 	  

 det fremgik heraf, at  

 De fratrådte Deres stilling med udgangen af oktober 2003,   

 	  

 De blev fritstillet  

 fra dags dato,   

 	  

 der ved fratrædelsen  

 blev afregnet en fratrædelsesgodtgørelse i henhold til overenskomstens  

 § 14 svarende til 9 måneders løn,   

 	  

 det af overenskomstens  

 § 14 fremgik, at når en medarbejder fratrådte et ansættelsesforløb  

 udbetaltes  

 en fratrædelsesgodtgørelse,   

 	  

 fratrædelsesgodtgørelsen  

 kom til udbetaling uanset om medarbejderen blev opsagt eller selv opsagde sin  

 stilling, og   

 	  

 det af bemærkningerne  

 til overenskomstens § 14 fremgik, at fratrædelsesgodtgørelsen er lig en  

 månedsløn incl. pension, og   

 	  

 Deres arbejdsgiver  

 havde et opsigelsesvarsel på 6 måneder.
 Af lovens § 58 fremgår, hvilken betydning arbejde og indtægt  

 skal have for størrelsen af dagpenge.
Det fremgår videre af bekendtgørelsens § 1 fremgår, at  

 arbejde og indtægter medfører fradrag i dagpenge.
Af samme bekendtgørelses  

 § 6 fremgår, at ved indtægter forstås løn, rådighedsløn, honorarer m.v.  

 Det fremgår videre, at fratrædelsesgodtgørelse også medfører fradrag, og at  

 fradraget sker for den periode, indtægterne dækker.
Fradraget anvendes både  

 på  

 engangsbeløb og løbende indtægter.
 Ankenævnet har ved afgørelsen lagt vægt på, at der i forbindelse  

 med Deres fratræden den 31. oktober 2003 skulle afregnes en  

 fratrædelsesgodtgørelse svarende til 9 måneders løn.
 Der er videre lagt vægt på, at De skulle være fratrådt Deres  

 stilling den 31. marts 2004 såfremt Deres arbejdsgiver havde afskediget Dem.
 Ankenævnet har endvidere lagt vægt på, at indtægter, herunder  

 fratrædelsesgodtgørelser, der træder i stedet for løn, medfører at der skal  

 foretages fradrag i dagpenge.
 Da Deres arbejdsgiver således havde et opsigelsesvarsel på 6  

 måneder sammenholdt med, at De selv valgte at opsige Deres arbejde, er  

 arbejdsgiverens  

 opsigelsesvarsel på 6 måneder ikke overholdt.
 Idet den fratrædelsesgodtgørelse De fik afregnet kan sidestilles  

 med løn i en opsigelsesperiode skal der foretages fradrag i dagpengene i  

 samme  

 tidsrum som opsigelsesperioden.
 Ankenævnet tiltræder således direktoratets afgørelse af 11. maj  

 2004.
 Ankenævnet henviser til §§ 55 og 58 i lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003  

 og §§ 1 og 6 bekendtgørelse nr. 492 af 12. juni 2003 om fradrag i  

 arbejdsløshedsdagpenge  

 mv.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet  

  

 Arbejdsløshedskassen 1. Sagsforløb Arbejdsdirektoratet fremstillede sagen på denne måde:
 Det fremgår af sagen, at De pr. den 1. november 2003 har anmodet  

 om dagpenge.
 De har den 29. september 2003 opsagt Deres arbejde til fratræden  

 den 31. oktober 2003. I forbindelse med Deres fratræden blev der udfærdiget  

 et  

 protokollat af 29. september 2003, hvoraf det bl.a. fremgår, at der ved  

 fratrædelsen afregnes fratrædelsesgodtgørelse i henhold til overenskomstens  

 § 14s regler svarende til 9 måneders løn.
Af brev af 17. november 2003 fra tillidsrepræsentanten fra  

 XX-forbund til a-kassen fremgår bl.a. om overenskomsten § 14, at  

 fratrædelsesgodtgørelse  

 bygger på principperne i Funktionærlovens § 2 a.
Beløbet er  

 pensionsberettiget, men ikke ferieberettiget.
 Videre har XX-forbund oplyst, at De havde valgt selv at opsige  

 Deres arbejde med en løbende måned plus en måned, som beskrevet i  

 Funktionærlovens  

 § 2. De traf dette valg, fordi De havde følt Dem uretfærdigt behandlet  

 på  

 Deres arbejdsplads gennem en længere periode.
 Det var med stor undren, at XX-forbund måtte se, at det beløb, som  

 overenskomsten blev forbedret med, skulle medføre fradrag i dagpengene, da  

 det  

 efter a-kassens opfattelse dækkede en arbejdsgivers opsigelsesperiode.
XX-forbund mente ikke, at det havde været hensigten, at en  

 medarbejder skulle give samme varsel som en arbejdsgiver.
XX-forbund henviste  

 til, at funktionærloven er en beskyttelseslov, og det var ikke hensigten, at  

 ikke-funktionærer skulle stilles bedre end funktionærer ved selv at opsige  

 stillingen.
Det var derfor XX-forbunds opfattelse, at § 11 om arbejdsfri  

 indtægter måtte bringes i anvendelse.
 XX-forbund har indskrevet overenskomstens § 14 i sit brev.  

 Det fremgår af bemærkningerne til § 14, stk. 1, at godtgørelsen  

 kommer til udbetaling uanset om medarbejderen bliver opsagt eller selv  

 opsiger  

 sin stilling.
 I afgørelse af 19. november 2003 traf a-kassen afgørelse om, at De  

 var udelukket fra dagpenge fra den 1. november 2003 til den 31. marts 2004.  

 Afdelingen lagde vægt på, at De havde fået en fratrædelsesgodtgørelse, der  

 trådte i stedet for 5 måneders løn.
 De har i brev af 24. november 2003 klaget over afdelingens afgørelse.  

 De har bl.a. anført, at De mener, at det er urimeligt, at De skulle straffes,  

 fordi Deres fagforening udfærdigede et protokollat, hvorefter De blev  

 tilkendt  

 en fratrædelsesgodtgørelse, som De alligevel ville have haft krav på, hvis  

 Deres arbejdsgiver havde fyret Dem.
Den 25. februar 2003 traf a-kassens hovedledelse afgørelse om, at  

 De først var dagpengeberettiget den 1. april 2004. A-kassen henviste til, at  

 det afgørende ved fradrag i forbindelse med en fratrædelsesgodtgørelse var,  

 om  

 arbejdsgiverens opsigelsesvarsel var overholdt, også når man selv opsagde sit  

 arbejde.
Hvis arbejdsgiveren havde afskediget Dem, ville Deres fratræden have  

 været den 31. marts 2004.
 De har i brev af 3. marts 2004 oplyst, at De ønsker at anke  

 afgørelsen.
A-kassen har den 5. marts 2004 sendt Deres klage og sagens akter  

 til direktoratet, idet a-kassen har fastholdt den trufne afgørelse. Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 11. maj 2004 denne afgørelse:
 Deres fratrædelsesgodtgørelse skal sidestilles med, at De har  

 fået løn i 5 måneder.
 Godtgørelsen skal derfor medføre fradrag i Deres dagpenge fra den  

 første ledige dag den 1. november 2003 og 5 måneder frem til den 31. marts  

 2004.
Begrundelse Arbejde og indtægter skal som udgangspunkt medføre  

 fradrag i dagpengene, jf. § 58 i lov om arbejdsløshedsforsikring m.v. og  

 § 6 i direktoratets bekendtgørelse nr. 492 af 12. juni 2003 om fradrag i  

 arbejdsløshedsdagpenge  

 mv.
Indtægter i form af løn, rådighedsløn mv. medfører fradrag selvom  

 der ikke udføres arbejde i den periode, som indtægterne dækker.
Også  

 indtægter,  

 der træder i stedet for sådanne indtægter, herunder erstatning for tabt  

 arbejdsfortjeneste og fratrædelsesgodtgørelse, medfører fradrag.
Dette  

 fremgår  

 af § 6, stk. 1 og 2, i bekendtgørelsen.
Af vejledningen til bekendtgørelsen, hvori praksis er beskrevet,  

 fremgår bl.a., at afgørende for, om et udbetalt beløb skal medføre fradrag,  

 er,  

 om beløbet kan anses for at træde i stedet for løn mv. i en  

 ansættelsesperiode  

 eller i en periode, der kan sidestilles med en opsigelsesperiode.
Det er ikke  

 beløbets benævnelse, som afgør, om der skal ske fradrag.
Det fremgår endvidere af vejledning til bestemmelsen, at det i  

 vurderingen af, om et udbetalt beløb skal føre til fradrag, er afgørende, om  

 arbejdsgiverens opsigelsesvarsel er overholdt.
Reglen gælder både, når en  

 virksomhed aftaler fratrædelsesordninger for et større antal medarbejdere, og  

 når enkeltpersoner indgår sådanne aftaler med Deres arbejdsgiver.  

 Bestemmelsen  

 omfatter både kollektive og individuelle aftaler.
Endvidere er udbetaling af  

 en  

 fratrædelsesgodtgørelse i tilfælde, hvor medarbejderen selv siger op,  

 omfattet  

 af reglen.
Også i disse tilfælde er arbejdsgiverens overholdelse af  

 opsigelsesvarslet afgørende for, om der skal ske fradrag for indtægten.
 Der henvises til vejledning nr. 60 af 12. juni 2003 til  

 bekendtgørelsen om fradrag i arbejdsløshedsdagpenge mv.
 Direktoratet har ved afgørelsen lagt vægt på, at der ved Deres  

 fratræden pr. 31. oktober 2003 blev indgået en aftale om, at De skulle have  

 en  

 fratrædelsesgodtgørelse på 9 måneders løn.
 Der er videre lagt vægt på a-kassens oplysning om, at De skulle  

 have været fratrådt den 31. marts 2004, hvis arbejdsgiveren havde afskediget  

 Dem.
Det forhold, at lønnen, som De efter protokollatet havde krav på,  

 blev udbetalt på én gang, ændrer ikke ved, at der er tale om en indtægt, der  

 træder i stedet for løn i den periode, som arbejdsgiveren skulle have varslet  

 opsigelsen i. 3. Klagen til  

 ankenævnet De skrev i Deres klage af 26. maj 2004:
Hermed anker jeg sagen til Arbejdsmarkedets Ankenævn. 4. Arbejdsdirektoratets  

 bemærkninger til klagen Direktoratet har den 8. juni 2004 bemærket, at der ikke  

 er kommet nye oplysninger, der giver direktoratet anledning til at ændre  

 afgørelsen.
5. Nyt efter  

 klagen Ingen yderligere oplysninger.
6. Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 58.  

  

 Efter forhandling med Beskæftigelsesrådet kan direktøren for  

 Arbejdsdirektoratet  

 fastsætte regler om 3)  

 	  

 hvilken betydning  

 arbejde og indtægt skal have for størrelsen af dagpenge eller  

 aktiveringsydelse,  

 der udbetales efter § 52 a eller § 55, Arbejdsdirektoratets  

 bekendtgørelse nr. 492 af 12. juni 2003 om fradrag i arbejdsløshedsdagpenge  

 mv.
 § 1.  

  

 Arbejde og indtægter medfører fradrag i følgende ydelser:
 1)  

 	  

 Dagpenge  

 og aktiveringsydelse, der udbetales  

 efter lov om arbejdsløshedsforsikring m.v.
 § 6.  

  

 Ved  

 indtægter forstås i denne bekendtgørelse løn, rådighedsløn, honorarer m.v.  

 Indtægterne  

 medfører fradrag, selv om der ikke udføres arbejde i den periode, indtægterne  

 dækker.
 Stk. 2.  

  

 Indtægter,  

 der træder i stedet for de indtægter, der er nævnt i stk. 1, herunder  

 erstatning for tabt arbejdsfortjeneste og fratrædelsesgodtgørelse, medfører  

 også fradrag.
 Stk. 3.  

  

 Bestemmelserne  

 i stk. 1 og 2 anvendes både på engangsbeløb og løbende indtægter.
 Stk. 4.  

  

 Fradraget  

 sker for den periode, indtægterne dækker.
