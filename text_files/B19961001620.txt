(Meddelelser A) I medfør af § 2, stk. 5, § 4, § 5, § 11, stk. 2, og § 28 i lov om skibes  

 sikkerhed m.v. jf. lovbekendtgørelse nr. 594 af 26. juni 1996, og efter  

 bemyndigelse i bekendtgørelse nr. 694 af 17. august 1995 fastsættes:
Anvendelsesområde § 1.  Forskriftens bestemmelser finder anvendelse for  

 åndemiddelluft der bruges ved arbejde om bord i skibe.
Undtaget er dog  

 åndemiddelluft anvendt til dykning.
 Stk. 2  Det påhviler redere, arbejdsgivere, skibsførere,  

 arbejdsledere og øvrige personer der arbejder om bord at sikre, at  

 bestemmelserne i denne forskrift følges.
Definition § 2.  I denne forskrift forstås ved åndemiddelluft,  

 den luft en perso n indånder ved anvendelse af et luftforsynet åndedrætsværn.
Åndemiddellufts renhed § 3.  Sammensætningen af åndemiddelluft anvendt ved  

 atmosfæretryk må ikke overstige nedennævnte værdier:
- 500 ppm carbondioxid (CO2) eller maksimalt den carbondioxid, der  

 forekommer i den omgivne friske luft, - 10 ppm carbonmonooxid (CO), - 0,5 ppm nitrøse gasser (NO+NO2), - 0,3 mg/m3 oliepartikler - 500 mg/m3 vand (H20) Stk. 2  Forurening fra plast og nedbrydningprodukter af  

 plastmaterialer, støv og andre faste partikler og mikroorganismer samt  

 nedbrydnings- og affaldsprodukter fra disse skal undgås.
Kvaliteten af åndemiddelluft § 4.  Temperaturen på åndemiddelluft ved det  

 luftforsynede åndedrætsværn bør ligge mellem 15 og 25 grader C eller så vidt  

 muligt svarende til den temperatur, som omgivelserne har.
 § 5.  Luftindtag til kompressorer der anvendes til  

 fremstilling af åndemiddelluft skal være således placeret, at det er fri for  

 forurening af fx røg, udstødsningsgasser eller skadelige dampe/aerosoler.
§ 6.  Tilførsel af åndemiddelluft skal ske uden  

 variationer i kvaliteten med hensyn til indhold og temperatur.
Der skal være  

 sikkerhed for forsyning og at åndemidlet er egnet til indånding fra  

 fordelingssystemet ved selve udtaget.
§ 7.  Hvis anvendelsen af luftforsynet åndedrætsværn  

 medfører fysiske eller psykiske belastninger som følge af arbejdets art,  

 temperaturforhold eller lignende, skal beskæftigelsen med det pågældende  

 arbejde begrænses, fx. ved særlige hvilepauser i det daglige arbejde og  

 indtagelse af nødvendig væske.
Arbejdet med luftforsynet åndedrætsværn må for  

 den enkelte person ikke overstige 6 timer pr. dag, for unge under 18 år dog 4  

 timer.
§ 8.  Der skal mindst en gang årligt udføres en  

 luftanalyse ved det fjerneste udtagssted for åndemiddelluft.
Kopi af  

 analyseresultaterne skal opbevares om bord og være tilgængelig for de  

 ombordværende personer.
Analysen skal mindst omfatte stofferne nævnt i § 3,  

 stk. 1.
 § 9.  Et eksemplar af denne forskrift skal findes om  

 bord.
Straffebestemmelser § 10.  Overtrædelse af §§ 3 - 9 straffes med bøde,  

 hæfte eller fængse l i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttræden m.v.
 § 11.  Forskriften træder i kraft den 1. januar 1997.
 Stk. 2.  Forskriften gælder ikke for skibe hjemmehørende  

 på Færøerne og i Grønland.
Søfartsstyrelsen, den 26. august 1996 E.
Vestergaard / Niels Nielsen Bemærkninger til teknisk forskrift A nr. 6 af 26. august 1996 om  

åndemiddelluft om bord i skibe 1. Anvendelsesområde Den tekniske forskrift omfatter brugen af åndemiddelluft ved arbejde der  

 udføres om bord i skibe. Åndemiddelluft er den luft en person indånder ved  

 anvendelse af et luftforsynet åndedrætsværn.
2. Baggrund I den nu ophævede tekniske forskrift om skibsmalearbejde var der i  

 afsnittet om personlige værnemidler stillet krav om, at åndemiddelluft til  

 åndedrætsværn kun må leveres fra kompressorer godkendt af Søfartsstyrelsen.  

 Det er imidlertid konstateret, at flere skibe har systemer der leverer luft  

 til luftforsynet åndedrætsværn fra ikke godkendte kompressorer, såsom  

 arbejdsluftkompressorer, startluftkompressorer m.v.
Disse systemer tillades nu anvendt, hvis bestemmelserne i den nye tekniske  

 forskrift følges.
Efterfølgende er nævnt en række forhold ved anvendelse af  

 luftforsynet åndedrætsværn.
3. Sundhedsmæssig baggrund Ved anvendelse af luftforsynet åndedrætsværn trækker personen vejret i den  

 luft der tilføres.
Luften skal derfor være af en sådan kvalitet, at brugeren  

 ikke bliver udsat for unødige påvirkninger ved anvendelse af åndedrætsværnet.
 Det er vigtigt at personer, der anvender luftforsynet åndedrætsværn får  

 tilført ren luft:
- uden variationer i kvaliteten med hensyn til indhold og temperatur, - med sikkerhed for forsyning, - samt egnet til indånding fra fordelingssystemet ved selve udtaget for  

 åndemiddelluft.
Forurenet åndemiddelluft kan bl.a. give hoste, hovedpine, eksem, allergi,  

 infektion og gener i luftvejssystemet samt anden utilpashed.
En for lav  

 fugtighed i luften kan udtørre slimhinderne.
 Forurening af åndemiddelluften kan fx være:
- carbondioxid (CO2) og carbonmonooxid (CO) kan stamme fra overophede  

 kompressorcylindre ved forbrænding af smøreolie, - nitrøse gasser fremkommer ved spaltning af luftens nitrogen ved høje  

 temperaturer, - olieaerosoler kan stamme fra smøreolie, - støv og andre faste partikler kan komme fra filtermaterialer og fra rust  

 i rørledninger, - kondensvand kan aflejres i tanke og beholdere sammen med diverse  

 oliepartikler fra kompressorene.
Dette kan medføre vækst af sundhedsskadelige  

 mikroorganismer.
 Endvidere skal det sikres, at der er den fornødne forsyningsikkerhed med  

 hensyn til åndemiddeluft under hensyn til arbejdets omfang, art,  

 arbejdsstedet samt det anvendte åndedrætsværn.
4. Åndemiddellufts renhed Sammensætningen af åndemiddelluft anvendt ved atmosfæretryk må ikke  

 overstige de i forskiftens angivne værdier:
 Endvidere skal der tages hensyn til indholdet af:
- støvpartikler - plast og nedbrydningsprodukter af plastmaterialer - mikroorganismer samt nedbrydnings- og affaldsprodukter fra disse.
5. Kvaliteten af åndemiddelluft Luftfugtighed skal være tilstede i et vist omfang for ikke at udtørre  

 slimhinderne, men må ikke overskride den angivne værdi.
 Hvis anvendelsen af luftforsynet åndedrætsværn medfører fysiske eller  

 psykiske belastninger som følge af arbejdets art, temperaturforhold eller  

 lignende, skal beskæftigelsen ved det pågældende arbejde begrænses, fx ved  

 særlige hvilepauser i det daglige arbejde og indtage nødvendig væske.  

 Arbejdet med luftforsynet åndedrætsværn må for den enkelte person ikke  

 overstige 6 timer pr. dag, for unge under 18 år dog 4 timer.
 Temperaturen på åndemiddelluften ved masken bør ligge mellem 15 og 25  

 grader C eller så vidt muligt svarende til den temperatur, som omgivelserne  

 har.
Der skal altid være en passende mængde luft til rådighed pr. bruger.  

 Luftmængden skal tilpasses brugerens fysiske belastning og størrelse.
Normalt  

 vil 150-200 l pr. minut være passende.
 Luftindtaget til kompressorer der frembringer åndemiddelluft skal være  

 således placeret, at det er fri for forurening, af fx røg, udstødningsgasser  

 eller skadelige dampe/aerosoler.
 Ved opstart af kompressorer og inden maskerne anlægges skal rør, slanger  

 og maske gennemblæses for at fjerne mikroorganismer i systemet.
Mindst en gang årligt skal der foretages en luftanalyse, for at  

 kontrollere om åndemiddelluften overholder de angivne værdier ved  

 udtagsstedet til det luftforsynede åndedrætsværn.
Kopi af analyseresultaterne  

 skal opbevares om bord og være tilgængelig for besætningen.
Ved anvendelse af filter, lufttørrer m.v. skal fabrikantens anvisning med  

 hensyn til eftersyn og udskiftning af filtrene overholdes.
Der skal  

 forefindes dokumentation om bord for, at disse anvisninger er overholdt.
