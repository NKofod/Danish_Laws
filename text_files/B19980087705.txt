Bekendtgørelse om erhvervsmæssigt  

 dyrehold, husdyrgødning, ensilage m.v.1) I medfør af §§ 7, 13, 16, 19, stk. 5, 67, 73, 80, 92 og  

 110, stk. 3 og 4, i lovbekendtgørelse nr. 698 af 22. september  

 1998 om miljøbeskyttelse som ændret ved lov nr. 478 af 1. juli  

 1998 om ændring af lov om miljøbeskyttelse, lov om  

 naturbeskyttelse, lov om vandløb og lov om planlægning  

 fastsættes:
Kapitel 1 Bekendtgørelsens område § 1. Reglerne i denne bekendtgørelse tager  

 sigte på at begrænse forurening og gener fra dyrehold, herunder  

 produktion, opbevaring og anvendelse af husdyrgødning og ensilage  

 m.v.
Stk. 2. Reglerne finder anvendelse over for stalde og lignende  

 indretninger til dyr ved erhvervsmæssigt dyrehold, herunder  

 lokalisering, og alle former for opbevaring og anvendelse af gødning  

 herfra.
Reglerne finder endvidere anvendelse på ensilageoplag samt  

 opbevaring og anvendelse af ensilagesaft og visse former for spildevand.  

 Undtaget fra bekendtgørelsens regler er butikker med almindelig  

 dyrehandel.
Stk. 3. For virksomheder, der ved bekendtgørelsens  

 ikrafttræden er godkendt i.h.t. miljøbeskyttelseslovens kapitel  

 5, gælder denne bekendtgørelses bestemmelser, jf. dog  

 stk. 5 for pelsdyrfarme.
Bestemmelserne erstatter:
 1)	Vilkår om gødningsopbevaring, herunder krav til  

 opbevaringsanlæggenes tæthed, styrke og bestandighed samt til  

 opbevaringskapacitet, medmindre der i godkendelsen er fastsat større  

 krav.
 2)	Vilkår om udbringningstidspunkter.
 3)	Vilkår om udbringningsmængder, medmindre godkendelsen  

 fastsætter mindre mængder end bekendtgørelsen.
 Stk. 4. Kommunalbestyrelsen kan ved godkendelser efter  

 miljøbeskyttelseslovens kapitel 5 fastsætte vilkår, der er  

 mere vidtgående end bestemmelserne i denne bekendtgørelse.
 Stk. 5. For pelsdyrfarme gælder reglerne i §§ 6,  

 8-10, 12-13, 17-19 og 21-30 om anvendelse af husdyrgødning og om  

 anlæg til opbevaring m.v. heraf.
 Stk. 6. Reglerne finder ikke anvendelse i det omfang, de  

 strider mod Fødevareministeriets og Veterinær- og  

 Fødevaredirektoratets bestemmelser om forebyggelse og bekæmpelse  

 af smitsomme husdyrsygdomme.
 § 2. I bekendtgørelsen anvendes  

 følgende definitioner:
 1)	Ved husdyrgødning forstås fast gødning, ajle,  

 gylle og møddingsaft fra alle husdyr.
 2)	Fast gødning er faste ekskrementer og strøelse.
 3)	Flydende gødning omfatter ajle, gylle og møddingsaft  

 samt enhver sammenblanding af fast gødning med ajle, gylle og  

 møddingsaft.
 4)	Ajle er urin, separeret fra den faste gødning.
 5)	Gylle er en blanding af faste ekskrementer og urin samt eventuel  

 strøelse.
 6)	Møddingsaft er den væske, der løber fra fast  

 gødning under opbevaringen på møddingen samt det  

 regnvand, der falder på møddingpladsen.
 7)	Ensilagesaft er den væske, der løber fra ensilage,  

 herunder sukkerroeaffald og lignende, under opbevaringen.
 8)	Ved kvægbrug forstås husdyrbrug, hvor mindst 2/3 af  

 dyreenhederne udgøres af kvæg.
 9)	Ved svinebrug forstås husdyrbrug, hvor mindst 2/3 af  

 dyreenhederne udgøres af svin.
 10)	Ved spildevand forstås i denne bekendtgørelse alene  

 mælkerumsvand samt vand fra vask af produkter fra husdyrhold,  

 foderrekvisitter og lignende fra almindelig landbrugsdrift.
11)	En dyreenhed er en beregningsenhed, der for de dyrearter, som er  

 optaget på bekendtgørelsens bilag 1 udgør det antal dyr,  

 som er fastsat i bilaget.
For andre arter af husdyr end de i bilaget  

 nævnte omregnes til dyreenheder ud fra gødningsproduktionens  

 beregnede indhold af plantenæringsstoffer, idet et indhold på 100  

 kg N ab lager inklusiv den mængde der afsættes på marken  

 svarer til 1 dyreenhed.
Omregningsfaktorerne i bilag 1 fastsættes for  

 kvæg således, at en dyreenhed svarer til 100 kg kvælstof i  

 husdyrgødning ab lager inklusiv den mængde, der afsættes  

 på marken.
For andre husdyrarter optaget på bilag 1  

 fastsættes omregningsfaktoren fra den 1. august 2002, så en  

 dyreenhed svarer til 100 kg kvælstof i husdyrgødning ab lager  

 inklusiv den mængde, der afsættes på marken.
12)	Ved en landbrugsbedrift forstås en driftsenhed, der anvendes  

 til landbrug, skovbrug, gartneri, frugtplantage, planteskole eller lignende  

 jordbrugsvirksomhed.
Driftsenheden kan omfatte både ejede og forpagtede  

 arealer.
Driftsenhedens arealer kan være med landbrugspligt efter  

 reglerne i lov om landbrugsejendomme eller uden landbrugspligt.
Kapitel 2 Lokalisering af erhvervsmæssigt dyrehold § 3. I byzone- og sommerhusområde er  

 erhvervsmæssigt dyrehold ikke tilladt.
 Stk. 2. Dispensation til husdyrbrug kan dog meddeles af  

 kommunalbestyrelsen, særligt til bestående landbrugsejendomme.  

 Dispensation kan gives på vilkår om særlige krav til  

 dyreholdet, til indretning af stalde, møddinger m.v. udover de i  

 bekendtgørelsen omhandlede krav.
§ 4. Kommunalbestyrelsen kan godkende etablering,  

 udvidelse og ændring af husdyrbrug, herunder stalde og lignende, og  

 gødningsopbevaringsanlæg inden for de i stk. 3-5  

 nævnte afstande.
Etablering, udvidelse og ændring uden for de i  

 stk. 3-5 nævnte afstande, samt udvidelse og ændring, der  

 inden for disse afstande ikke medfører forøget forurening, kan  

 ske uden godkendelse, jf. dog §§ 29-30.
 Stk. 2. En godkendelse skal være ledsaget af  

 sådanne vilkår, at risikoen for forurening eller  

 ikke-uvæsentlige gener for omgivelserne begrænses.
 »Stk. 3. Afstande for lokalisering af husdyrbrug med mere end  

 15 dyreenheder, jf. dog stk. 6:
1)	Til nabobeboelse		50 m 2)	Til eksisterende eller, ifølge kommuneplanens rammedel,  

 fremtidigt byzone- eller sommerhusområde, jf. dog  

 stk. 4-5.		100 m 3)	Til område i landzone, der i lokalplan er udlagt til  

 boligformål, blandet bolig og erhverv eller til offentlige formål  

 med henblik på beboelse, institutioner og lignende		100  

 m Stk. 4. For lokalisering af husdyrbrug, som har mere  

 end 120 dyreenheder i svin og/eller fjerkræ eller plads til mere end  

 20.000 slagtekyllinger eller 10.000 stk. andet fjerkræ, men som  

 ikke har over 250 dyreenheder i svin og/eller fjerkræ, er  

 afstandskravet til byzone- eller sommerhusområde		300 m Stk. 5. For lokalisering af øvrige husdyrbrug med over  

 120 dyreenheder er afstandskravet til byzone- eller  

 sommerhusområde		200 m Stk. 6 Afstande for lokalisering af husdyrbrug med mere end  

 250 dyreenheder i svin og/eller fjerkræ fastsættes i forbindelse  

 med godkendelse efter miljøbeskyttelseslovens kapitel 5.« § 5. Etablering, udvidelse og ændring af  

 hundekenneler og andre hundehold, hundehandler og hundepensioner, herunder  

 stalde og udendørs anlæg til hunde, skal mindst opfylde  

 følgende afstande:
 1)	Hundekenneler og andre hundehold med 5 eller flere voksne hunde over  

 18 uger, samt hundehandler:
a)	til nabobeboelse		100 m b)	til eksisterende, eller iflg. kommuneplanens rammedel, fremtidigt  

 byzone- eller sommerhusområde samt områder i landzone, der i  

 lokalplan er udlagt til boligformål eller blandet bolig og erhverv  

 eller til offentlige formål med henblik på beboelse,  

 institutioner og lignende		200 m 2)	Hundepensioner:
a)	til nabobeboelse		200 m b)	til eksisterende, eller ifølge kommuneplanens rammedel,  

 fremtidigt byzone- eller sommerhusområde samt områder i landzone,  

 der i lokalplan er udlagt til boligformål eller blandet bolig og  

 erhverv eller til offentlige formål med henblik på beboelse,  

 institutioner og lignende		300 m Stk. 2. Dyrehospitaler og dyreklinikker, med hunde  

 interneret i forbindelse med behandling, er omfattet af bestemmelserne i  

 stk. 1, nr. 2.
Stk. 3. Hvor overholdelse af de i stk. 1 nævnte  

 afstande ikke er mulig, kan kommunalbestyrelsen efter ansøgning  

 meddele dispensation fra de stillede afstandskrav til mindre udvidelser og  

 ændringer.
Dispensationen skal være ledsaget af sådanne  

 vilkår, at der ikke opstår risiko for forurening eller gener for  

 omgivelserne.
 Placering af stalde, møddinger m.v.
 § 6. Stalde og lignende indretninger til dyr, samt  

 møddinger og åbne beholdere til husdyrgødning skal  

 opfylde følgende afstandskrav:
1)	Til enkelt vandindvindingsanlæg		25 m 2)	Til fælles vandindvindingsanlæg		50 m 3)	Til vandløb (herunder dræn) og søer		15  

 m 4)	Til offentlig vej, privat fællesvej og naboskel (jf. dog nr.  

 6)		15 m 5)	Til levnedsmiddelvirksomhed		25 m 6)	Til naboskel fra pelsdyrhal		5 m 7)	Til beboelse på samme ejendom		15 m Stk. 2. Ensilageoplag, ensilagebeholdere og lukkede beholdere  

 til husdyrgødning samt beholdere til spildevand skal opfylde de i  

 stk. 1, nr. 1-5 nævnte afstande.
Stk. 3. Hvor overholdelse af ovennævnte afstande ikke er  

 mulig, kan kommunalbestyrelsen meddele dispensation.
Der kan fastsættes  

 vilkår for indretning og drift, så at der ikke opstår  

 væsentlige ulemper og gener eller forurening af omgivelserne, jf.  

 § 34, stk. 3. Sådanne vilkår skal fastsættes,  

 hvis der meddeles dispensation fra nr. 1-3.
 Stk. 4. Hvor overholdelse af de nævnte afstande ikke vil  

 medføre tilstrækkelig sikkerhed mod ikke-uvæsentlige gener  

 eller forurening, kan kommunalbestyrelsen påbyde, at anlægget  

 placeres mere hensigtsmæssigt, jf. § 34, stk. 3.
 Stk. 5. Anlæg, jf. stk. 1, der er lovligt placeret  

 ved bekendtgørelsens ikrafttræden, kan fortsat være  

 placeret samme sted.
Kapitel 3 Indretning af stalde m.v.
§ 7. Stalde og lignende indretninger til dyr skal  

 være indrettet således, at forurening af grundvand og  

 overfladevand ikke finder sted.
De skal have gulve, udført af for  

 fugtighed vanskeligt gennemtrængeligt materiale.
Gulve skal  

 udføres således, at de kan modstå påvirkningerne fra  

 dyrene og de i stalden anvendte redskaber.
Der skal etableres et  

 hensigtsmæssigt afløbssystem til opsamling af alle flydende  

 affaldsstoffer i overensstemmelse med bestemmelserne i §§ 19 og 20.
Kapitel 4 Kapacitet af gødningsopbevaringsanlæg § 8. For ejendomme, der har et dyrehold eller som  

 oplagrer husdyrgødning, skal opbevaringsanlæg for  

 husdyrgødning have en kapacitet, der er tilstrækkelig til, at  

 udbringningen kan ske i overensstemmelse med reglerne i kapitel 10 samt til,  

 at udnyttelsen af husdyrgødningens næringsstofindhold opfylder  

 kravene i Fødevareministeriets bekendtgørelse om jordbrugets  

 anvendelse af gødning og om plantedække.
Opbevaringsanlæg  

 til husdyrgødning skal dog mindst have en kapacitet svarende til 6  

 måneders tilførsel, jf. dog stk. 3.
 Stk. 2. Den tilstrækkelige opbevaringskapacitet efter  

 stk. 1 vil normalt svare til mindst 9 måneders tilførsel,  

 dog normalt mindst 7 måneders tilførsel for kvægbrug, hvor  

 dyrene går ude i sommerhalvåret.
Stk. 3. Tilførslen opgøres som den mængde  

 husdyrgødning, der produceres i det givne tidsrum, beregnet ud fra, at  

 dyrene er på stald, samt hvad der i øvrigt tilledes  

 anlægget f.eks. af vaskevand eller ensilagesaft.
Ved opgørelsen  

 kan gødning opbevaret i overensstemmelse med § 11 dog fraregnes.  

 Såfremt der foreligger specielle forhold, eksempelvis hvor  

 kødkvæg går ude en stor del af året, skal  

 opbevaringskapaciteten minimum svare til den periode, hvor dyrene er på  

 stald.
 Stk. 4. Anlæg, der udelukkende anvendes til opbevaring  

 af ensilagesaft og spildevand, skal have tilstrækkelig  

 opbevaringskapacitet til, at udbringning kan ske miljømæssigt  

 forsvarligt.
Stk. 5. Kravet i stk. 1 om opbevaringskapacitet kan  

 opfyldes ved, at der foreligger skriftlige aftaler om levering af  

 husdyrgødning til opbevaring på anden ejendom eller levering til  

 fælles biogasanlæg, gødningsbehandlingsanlæg eller  

 gødningsopbevaringsanlæg.
Sådanne opbevaringsaftaler skal  

 have en varighed af mindst 5 år.
Kommunalbestyrelsen kan  

 fastsætte nærmere krav til aftalernes udformning.
§ 9. En opgørelse af den  

 tilstrækkelige opbevaringskapacitet, jf. § 8, skal indsendes til  

 kommunalbestyrelsen senest 31. december 1994. For ejendomme, der skal opfylde  

 opbevaringskapaciteten tidligere, jf. § 36, skal opgørelse  

 indgives sammen med anmeldelse af byggeriet til kommunalbestyrelsen.  

 Såfremt der foretages ændringer efter 1. januar 1995, som har  

 indflydelse på kapaciteten jf. § 8, skal der indsendes en ny  

 opgørelse til kommunalbestyrelsen.
Kopi af aftaler efter § 8,  

 stk. 5, skal ligeledes indsendes til kommunalbestyrelsen.
Kapitel 5 Opbevaring af fast gødning § 10. Oplagring af fast gødning må  

 kun ske på møddinger, der er indrettet efter bestemmelserne i  

 §§ 12-13, eller i en lukket container, placeret på et  

 befæstet areal med tæthed, som angivet i § 13, og  

 afløb til en møddingsaftbeholder eller lignende, jf. dog  

 § 11.
§ 11. Kompost med et tørstofindhold  

 på mindst 30 pct. må dog oplagres i marken, såfremt oplaget  

 er overdækket.
Oplaget skal opfylde afstandskravene i § 6,  

 stk. 1, og må ikke medføre risiko for forurening af grund-  

 eller overfladevand.
 Stk. 2. Kommunalbestyrelsen kan, for landbrugsejendomme i  

 landsbyer, i særlige tilfælde tillade opbevaring af fast  

 gødning i markmødding, hvis det godtgøres, at det ikke  

 er muligt at opnå en miljømæssig tilfredsstillende  

 opbevaring i tilknytning til staldene.
Stk. 3. En tilladelse skal være ledsaget af  

 sådanne vilkår for placering, indretning og drift af  

 markmøddingen, at der ikke opstår risiko for forurening af  

 grundvandet, og at der ikke kan ske afledning til vandløb (herunder  

 dræn), søer og havet.
For markmøddinger gælder i  

 øvrigt afstandsbestemmelserne i § 6, stk. 1.
§ 12. Møddinger skal indrettes  

 således, at overfladevand fra omliggende arealer og tage ikke kan  

 løbe ind på møddingarealet.
Møddingsaft skal  

 bortledes gennem dertil indrettede afløb, jf. kapitel 8.
§ 13. Møddingens sidebegrænsning skal  

 bestå af en mindst 1 m høj mur eller en mindst 2 m bred  

 randbelægning.
Møddingbund og randbelægning samt  

 belægning ved indkørsel i møddingen skal have mindst 3  

 pct. fald mod afløb.
 Stk. 2. Kommunalbestyrelsen kan tillade en anden form for  

 begrænsning, der giver tilsvarende sikkerhed for opsamling af  

 møddingsaften, jf. § 12.
 Stk. 3. Møddingbund og sidebegrænsning skal  

 være udført af et for fugtighed vanskeligt  

 gennemtrængeligt materiale og skal udføres således, at de  

 kan modstå påvirkningerne, dels fra køretøjer og  

 redskaber ved fyldning og tømning, dels fra den oplagrede  

 gødning.
Kapitel 6 Opbevaring af ensilage § 14. Saftgivende ensilage, herunder ensilage af  

 roetop, roeaffald og ikke-forvejret græs, skal opbevares på  

 ensilageplads eller i ensilagesilo.
 § 15. Ensilagepladser skal opfylde krav, svarende  

 til bestemmelserne for møddinger med randbelægning i  

 §§ 12-13.
 § 16. Ensilagesiloer skal have en bund, der er  

 udført af et for fugtighed vanskeligt gennemtrængeligt  

 materiale.
Stk. 2. De skal endvidere være udført af  

 bestandige materialer og skal kunne modstå påvirkninger fra  

 indholdet og fra indlægning og udtagning.
De skal indrettes, så  

 ensilagesaft kun kan afledes gennem dertil indrettede afløb, jf.  

 kapitel 8.
Kapitel 7 Opbevaring af flydende husdyrgødning samt  

 ensilagesaft og spildevand § 17. Beholdere for flydende husdyrgødning,  

 ensilagesaft og spildevand skal være udført af bestandige og for  

 fugtighed vanskeligt gennemtrængelige materialer.
Beholderne skal  

 dimensioneres for lasten af indholdet, og der skal tages hensyn til  

 eventuelle kræfter på beholdervæg og -bund, herunder fra  

 anlæg for omrøring og mekanisk bearbejdning.
Beholderne skal  

 endvidere udformes således, at de kan modstå påvirkninger  

 fra omrøring og tømning.
 § 18. Beholdere for flydende husdyrgødning  

 uden tæt flydelag skal være lukkede med anden tæt  

 overdækning.
Stk. 2. Åbne gyllebeholdere, hvortil gylle pumpes, skal  

 have dykket indløb, der er sikret mod tilbageløb.
Andre  

 fyldningssystemer skal udføres, så at flydelaget ikke  

 brydes.
 Stk. 3. Beholdere, der udelukkende anvendes til opbevaring af  

 møddingsaft, ensilagesaft eller spildevand, kan dog være  

 åbne.
 Stk. 4. Nye beholdere må ikke være udstyret med  

 spjæld eller lignende forbindelse til fortank.
Kapitel 8 Indretning af afløb § 19. Afløb fra stalde, møddinger og  

 ensilageoplag, samle- og pumpebrønde skal føres gennem  

 tætte, lukkede ledninger.
Afløb, der kommer under pumpetryk,  

 skal udføres således, at de kan modstå påvirkninger  

 fra pumpetrykket.
Afløb med tilhørende brønde skal  

 udføres af autoriserede kloakmestre i overensstemmelse med forskrifter  

 for afløb, som er anført i det af Boligministeriet  

 udfærdigede bygningsreglement.
 § 20. Afløb fra stalde skal føres  

 til beholder for flydende husdyrgødning.
 Stk. 2. Spildevand fra vask af produkter fra husdyrhold,  

 malkemaskiner, foderrekvisitter og lignende kan føres til en beholder  

 for flydende husdyrgødning eller til en separat beholder.
 § 21. Afløb fra møddinger og  

 ensilageoplag skal udføres således, at der er afløb fra  

 disses laveste sted(er), at tilstopning undgås, og at der kan bortledes  

 en vandmængde pr. time, svarende til mindst 100 mm nedbør.  

 Afløbet skal føres til beholder, der opfylder bestemmelserne i  

 kapitel 7.
Kapitel 9 Drift og vedligeholdelse § 22. Opbevaringsanlæg for  

 husdyrgødning, ensilagesaft og spildevand skal tømmes så  

 ofte, at de ikke løber over.
Stk. 2. Er møddingen begrænset af en  

 randbelægning, må der ikke lægges gødning på  

 denne.
Møddingen skal i øvrigt benyttes på en sådan  

 måde, at der ikke er risiko for, at gødningen flyder uden for  

 møddingen.
 Stk. 3. På en ensilageplads må der ikke  

 lægges ensilage på randbelægningen.
 § 23. De i bekendtgørelsen nævnte  

 anlæg skal renholdes og vedligeholdes, herunder beskyttes mod  

 tæring, så at de til enhver tid overholder  

 bekendtgørelsens krav.
Kapitel 10 Anvendelse af husdyrgødning og ensilagesaft § 24. Husdyrgødning, ensilagesaft og  

 spildevand, der tilføres jord, må kun anvendes til  

 gødskningsformål.
 Stk. 2. Husdyrgødning, ensilagesaft og spildevand  

 må ikke udbringes i skove.
 Stk. 3. Undtaget for bestemmelsen i stk. 2 er  

 pyntegrøntarealer samt skovrejsningsarealer, hvor beplantningen er  

 mindre end 10 år gammel.
 § 25. Gylle må ikke udbringes på  

 lørdage samt søn- og helligdage på arealer, der ligger  

 nærmere end 200 m fra byzone, sommerhusområder samt områder  

 i landzone, der ved lokalplan er udlagt til boligformål.
 Stk. 2. Udbringning af husdyrgødning m.v. må ikke  

 give anledning til unødige gener.
§ 26. I perioden fra høst til 1. februar  

 må der ikke udbringes flydende husdyrgødning.
Undtaget herfra er  

 udbringning fra høst til 1. oktober på etablerede, overvintrende  

 græsarealer, samt på arealer, hvor der den følgende vinter  

 skal være vinterraps.
 Stk. 2. I perioden fra høst til 20. oktober må  

 der kun udbringes fast gødning til arealer, hvor der er  

 afgrøder den følgende vinter.
 Stk. 3. I perioden fra høst til 1. november må  

 der ikke udbringes ensilagesaft, medmindre udbringningen sker på  

 bevoksede arealer eller på arealer, hvor der er afgrøder den  

 følgende vinter.
 Stk. 4. I perioden fra 1. september til 1. februar må  

 der ikke udbringes flydende husdyrgødning på de i § 24,  

 stk. 3, omtalte arealer.
§ 27. Flydende husdyrgødning og  

 ensilagesaft, der udbringes på ubevoksede arealer, skal nedbringes  

 hurtigst muligt og inden 12 timer.
Kan dette, grundet uforudseelige  

 omstændigheder, ikke lade sig gøre, skal nedbringningen finde  

 sted, så snart det igen bliver muligt.
 Stk. 2. Fast husdyrgødning, der udbringes på  

 ubevoksede arealer, skal nedpløjes umiddelbart efter udbringning.
 Stk. 3. Husdyrgødning, ensilagesaft og spildevand  

 må ikke udbringes på en måde og på sådanne  

 arealer, at der er fare for, at gødningen, ensilagesaften eller  

 spildevandet strømmer til søer eller vandløb, herunder  

 dræn, ved tøbrud eller regnskyl.
§ 28. Inden for en landbrugsbedrift, der drives  

 som svinebrug, og på bedrifter uden husdyrproduktion, må den  

 samlede mængde af husdyrgødning, som produceres på  

 bedriften eller tilføres fra andre bedrifter indtil den 1. august 2002  

 højst udgøre 1,7 dyreenheder pr. ha. pr. år.
Fra den 1.  

 august 2002 må den samlede mængde højst udgøre 1,4  

 dyreenheder pr. ha. pr. år.
 Stk. 2. Inden for en landbrugsbedrift, der drives som  

 kvægbrug, må den samlede mængde af husdyrgødning som  

 produceres på bedriften eller tilføres fra andre bedrifter  

 indtil den 1. august 2002 højst udgøre 2,1 dyreenheder pr. ha  

 pr. år, jf. dog stk. 3. Fra den 1. august 2002 må den samlede  

 mængde højst udgøre 1,7 dyreenheder pr. ha pr. år,  

 jf. dog stk. 3.
 Stk. 3. Inden for en landbrugsbedrift, der drives som  

 kvægbrug, må den samlede mængde husdyrgødning, som  

 produceres på bedriften eller tilføres fra andre bedrifter,  

 højst udgøre 2,3 dyreenheder pr. ha. pr. år, hvis over 70  

 pct. af arealet til rådighed for udbringning udgøres af roer,  

 græs og græsefterafgrøder.
Stk. 4. Inden for andre husdyrbrug må den samlede  

 mængde af husdyrgødning, som produceres på bedriften eller  

 tilføres fra andre bedrifter indtil den 1. august 2002 højst  

 udgøre 2,0 dyreenheder pr. ha. pr. år.
Fra den 1. august 2002  

 må den samlede mængde højst udgøre 1,4 dyreenheder  

 pr. ha. pr. år.
 Stk. 5. Inden for enhver 12 måneders periode skal  

 der være arealer til rådighed som sikrer, at den samlede  

 mængde af gødning, som produceres eller tilføres fra  

 andre bedrifter i perioden, ikke overstiger de stk. 1-4 angivne mængder  

 pr. ha. pr. år, jf. dog stk. 6.
Stk. 6. Hvis der i perioden fra 1. februar-31. juli  

 foretages etableringer eller udvidelser af dyreholdet, som medfører,  

 at kravene i stk. 1-4 ikke længere kan overholdes, er det  

 tilstrækkeligt, at der er indgået aftale om køb eller  

 forpagtning af det fornødne areal eller er indgået aftale om  

 afsætning af husdyrgødningen i medfør af stk. 8, som  

 sikrer at det fornødne areal er til rådighed senest  

 førstkommende 1. august.
Disse aftaler skal være indgået  

 senest samtidig med etableringen eller udvidelsen.
 Stk. 7. Ved opgørelse af de arealer, der skal  

 være til rådighed efter stk. 1-6, fraregnes de arealer, som ikke  

 må tilføres gødning i henhold til denne  

 bekendtgørelse og anden lovgivning, samt arealer, hvor  

 husdyrgødning under normale omstændigheder ikke kan  

 udbringes.
Stk. 8. Hvis en landbrugsbedrift har en større  

 mængde husdyrgødning til rådighed, herunder gødning  

 modtaget fra andre bedrifter, end der må være til rådighed  

 på bedriftens areal, jf. stk. 1-7, skal der foreligge aftale, der  

 sikrer, at overskydende gødning afsættes og anvendes på  

 anden bedrift eller afsættes til fællesanlæg eller  

 biogasanlæg.
Sådanne aftaler skal også indgås ved  

 afsætning af gødning fra fællesanlæg,  

 biogasanlæg og lign.
Både leverandør og modtager af  

 husdyrgødningen skal opbevare eksemplar af aftalen.
Stk. 9. Aftaler i medfør af stk. 8, samt  

 forpagtningsaftaler om arealer som indgår i landbrugsbedriftens areal,  

 skal være skriftlige og indeholde oplysning om aftaleparternes navn,  

 adresse og momsnummer (SE-nr.). Aftaler skal gælde for mindst et  

 år ad gangen regnet fra 1. august. 1-årige aftaler og  

 1-årige forpagtningsaftaler kan dog højst etableres for i alt 35  

 ha.
For den del af det nødvendige areal, jf. stk. 1-7, som ikke ejes  

 eller dækkes af 1-årige aftaler eller 1-årige  

 forpagtningsaftaler, skal der foreligge skriftlige aftaler, der til enhver  

 tid dokumenterer, at der til brug for bedriften kan disponeres over det  

 fornødne areal mindst 3 år frem i tiden.
Stk. 10. På de arealer, som er omtalt i § 24, stk.  

 3, må den samlede tilførsel af næringsstoffer ikke  

 overstiger 50 kg totalkvælstof pr. ha. om året og 40 kg  

 totalfosfor pr. ha. om året.
Kvælstofdoseringen kan beregnes som  

 et gennemsnit over maximalt 10 år, fosfordoseringen kan beregnes som et  

 gennemsnit over maksimalt 5 år.
Kapitel 11 Forhåndsanmeldelse § 29. Inden etablering, udvidelse eller  

 ændring af et af de i kapitel 3-8 omhandlede anlæg, skal der  

 indgives anmeldelse af byggeriet til kommunalbestyrelsen.
Det samme  

 gælder for pelsdyrhaller til kødædende pelsdyr.
 Stk. 2. Anmeldelsen skal indeholde konstruktionstegninger  

 m.v., som anført i bygningsreglementet, dokumentation for, at de i  

 kapitel 3-8 nævnte krav til styrke, tæthed og bestandighed  

 opfyldes, samt angivelse af anlæggets placering i forhold til  

 vandindvindingsanlæg, vandløb (herunder dræn),  

 søer, omgivende ejendomme, bebyggelse og eksisterende, eller  

 ifølge kommuneplanen, fremtidigt udlagt byzone- og  

 sommerhusområde, samt områder, der i kommuneplanen og/eller  

 lokalplan er udlagt til boligformål eller blandet bolig og erhverv  

 eller til offentlige formål med henblik på beboelse,  

 institutioner og lignende.
 Stk. 3. Anmeldelsespligten anses for opfyldt, når der er  

 indgivet anmeldelse i medfør af bygningsreglementet, og når  

 denne anmeldelse indeholder de i stk. 2 nævnte oplysninger.  

 Kommunalbestyrelsen kan bestemme, at anmeldelse skal ske på  

 særlige skemaer.
Stk. 4. Har kommunalbestyrelsen ikke inden 2 uger fra  

 anmeldelsen gjort indsigelse, kan arbejdet bringes til udførelse.  

 Såfremt byggearbejdet kræver dispensation, tilladelse eller  

 godkendelse efter denne bekendtgørelse, skal der ansøges herom  

 i forbindelse med anmeldelsen.
Arbejdet må, uanset bestemmelsen i 1.  

 pkt., ikke påbegyndes, medmindre dispensation, tilladelse eller  

 godkendelse er meddelt.
 Stk. 5. Har kommunalbestyrelsen gjort indsigelse, må  

 bygge- og anlægsarbejder ikke påbegyndes, før  

 kommunalbestyrelsen har meddelt afgørelse om, under hvilke  

 nærmere betingelser projektet kan gennemføres.
§ 30. Inden etablering, udvidelse eller  

 ændring af dyrehold inden for eksisterende anlæg omfattet af  

 kapitel 3-8, skal der indgives anmeldelse heraf til kommunalbestyrelsen.
Det  

 samme gælder for pelsdyrhold inden for eksisterende pelsdyrhaller.
 Stk. 2. Anmeldelsen skal angive anlæggets placering i  

 forhold til vandindvindingsanlæg, vandløb (herunder dræn),  

 søer, omgivende ejendomme, bebyggelse og eksisterende, eller  

 ifølge kommuneplanen, fremtidigt udlagt byzone- og  

 sommerhusområde, samt områder, der i kommuneplanen og/eller  

 lokalplan er udlagt til boligformål eller blandet bolig og erhverv  

 eller til offentlige formål med henblik på beboelse,  

 institutioner og lignende.
 Stk. 3. Kommunalbestyrelsen kan bestemme, at anmeldelse skal  

 ske på særlige skemaer.
Stk. 4. Har kommunalbestyrelsen ikke inden 2 uger fra  

 modtagelsen af anmeldelsen gjort indsigelse, kan etableringen,  

 ændringen eller udvidelsen bringes til udførelse.
Hvis forholdet  

 kræver dispensation, tilladelse eller godkendelse efter denne  

 bekendtgørelse, skal der ansøges herom i forbindelse med  

 anmeldelsen.
I så fald må etableringen, udvidelsen eller  

 ændringen, uanset bestemmelsen i 1. punktum, ikke påbegyndes,  

 medmindre dispensation, tilladelse eller godkendelse er meddelt.
 Stk. 5. Har kommunalbestyrelsen gjort indsigelse, må  

 etablering, udvidelse eller ændring ikke påbegyndes, før  

 kommunalbestyrelsen har meddelt afgørelse om, under hvilke  

 nærmere betingelser projektet kan gennemføres.
Kapitel 12 Tilsyn, håndhævelse m.v.
 § 31. Konstaterer kommunalbestyrelsen under  

 tilsynet nærliggende risiko for sprængning eller lignende af en  

 beholder til ensilagesaft, husdyrgødning eller spildevand, skal  

 kommunalbestyrelsen umiddelbart meddele påbud om afhjælpende  

 foranstaltninger eller eventuelt nedlægge forbud mod drift af  

 anlægget.
 Stk. 2. Er en af de i stk. 1 nævnte beholdere  

 anbragt således, at driftsforstyrrelser eller uheld kan medføre  

 alvorlige skader på vandindvindingsanlæg, vandløb og  

 søer, kan kommunalbestyrelsen påbyde særlige  

 foranstaltninger.
 § 32. For tilsyn, håndhævelse m.v.  

 gælder reglerne i miljøbeskyttelsesloven.
Stk. 2. Plantedirektoratet udfører tilsynet med, at  

 reglerne i § 28 overholdes.
For Plantedirektoratets tilsyn og  

 håndhævelse m.v. gælder reglerne i  

 miljøbeskyttelsesloven.
Kapitel 13 Beslutninger, klager og straf § 33. For beslutninger i sager efter denne  

 bekendtgørelse gælder bestemmelserne i  

 miljøbeskyttelseslovens kapitel 10.
§ 34. Klager efter denne bekendtgørelse  

 indgives senest 4 uger efter afgørelsens meddelelse til den myndighed,  

 der har truffet afgørelsen.
Denne myndighed videresender klagen til  

 Skov- og Naturstyrelsen med sine eventuelle bemærkninger.
Klagesagen  

 afgøres efter reglerne i miljøbeskyttelseslovens kapitel  

 11.
 Stk. 2. Kommunalbestyrelsens afgørelse efter § 6,  

 stk. 3-4, § 29 og § 30 kan ikke påklages til anden  

 administrativ myndighed.
Stk. 3. Kommunalbestyrelsen skal, forinden der efter  

 bestemmelserne i § 6, stk. 3-4, træffes afgørelse, som  

 ikke kan indbringes for højere administrativ instans, gøre  

 berørte naboer bekendt med sagen og give dem adgang til at udtale sig  

 inden en frist på 2 uger.
Amtet skal tilsvarende høres i sager  

 vedrørende ændring af de i § 6, stk. 1, nr. 1-3,  

 omtalte afstandskrav.
 Stk. 4. Påbud efter miljøbeskyttelseslovens  

 § 72 vedrørende tilsynsmyndighedens adgang til  

 forpagtningsaftaler samt aftaler indgået i medfør af § 28,  

 stk. 7, kan ikke påklages til anden administrativ  

 myndighed.
 § 35. Skov- og Naturstyrelsen kan efter  

 indstilling fra Statens Jordbrugs Forskning eller Landbrugets  

 Rådgivningscenters afdeling for bygninger godkende, at visse  

 anlæg og staldsystemer, beskrevet i landbrugets byggeblade, ikke  

 behøver at overholde kravene i bekendtgørelsens kapitel 3-8.  

 Der kan stilles krav om, at nærmere angivne driftsforskrifter skal  

 overholdes.
 § 36. Skov- og Naturstyrelsen kan ændre  

 bekendtgørelsens bilag 1.
§ 37. Medmindre højere straf er forskyldt  

 efter den øvrige lovgivning, straffes med bøde den,  

 der 1)	overtræder bestemmelserne i § 3, stk. 1, § 5,  

 stk. 1 og 2, § 6, stk. 1 og 2, § 7, § 8, § 9,  

 § 10, § 11, § 12, § 13, stk. 1 og 3, §§ 14-27,  

 og § 28, 2)	undlader at efterkomme påbud eller forbud efter § 6,  

 stk. 4, og § 31, 3)	undlader at indhente nødvendig tilladelse efter § 4,  

 stk. 1, 4)	påbegynder bygge- og anlægsarbejder ved et af de i  

 kapitel 3-8 nævnte anlæg i strid med bestemmelserne i  

 § 29, 5)	etablerer, udvider eller ændrer dyrehold i strid med  

 bestemmelserne i § 30, 6)	undlader at indsende oplysninger eller regnskaber, herunder hindrer  

 at give tilsynsmyndigheden adgang til et ajourført regnskab over  

 gødningsleverancer, omfattet af §§ 8 og 9 eller  

 tilsidesætter krav til aftalernes udformning, jf. § 8,  

 stk. 5, 7)	etablerer sådanne anlæg og staldsystemer, som efter  

 § 35 er fritaget for at overholde kravene i kapitel 3-8, i strid med  

 beskrivelserne i landbrugets byggeblade, eller overtræder fastsatte  

 driftsvilkår, eller 8)	overtræder vilkår i tilladelser, godkendelser eller  

 dispensationer.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare herfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 14 Ikrafttræden og overgangsbestemmelser m.m.
 § 38. Bekendtgørelsen træder i kraft  

 den 18. december 1998.
 Stk. 2. Sager om udvidelse, ændring eller etablering af  

 husdyrbrug, herunder stalde og lignende, og  

 gødningsopbevaringsanlæg, hvortil der inden 1. august 1998 er  

 indgivet anmeldelse efter §§ 29 eller 29 a, færdigbehandles efter  

 de indtil da gældende regler i § 4 i bekendtgørelse nr.  

 1159 af 19. december 1994 om erhvervsmæssigt dyrehold,  

 husdyrgødning, ensilage mv.
 Stk. 3. Kommunalbestyrelsen udfører tilsyn og  

 håndhævelse m.v. med, at reglerne i § 28 overholdes for  

 så vidt angår forhold, der ligger forud for 1. august 1998.
 Stk. 4. Miljøstyrelsen udøver indtil 31.  

 december 1998 de beføjelser, der er tillagt Skov- og Naturstyrelsen i  

 § 35 og § 36. Indtil 31. december 1998 indsendes klager, jf. § 34, til  

 Miljøstyrelsen.
 § 39. Ved bekendtgørelsens  

 ikrafttræden ophæves bekendtgørelse nr. 550 af 24. juli  

 1998 om erhvervsmæssigt dyrehold, husdyrgødning, ensilage m.v.  

 og bekendtgørelserne nr. 677 af 16. september 1998 og nr. 696 af 29.  

 september 1998 om ændring af bekendtgørelse om  

 erhvervsmæssigt dyrehold, husdyrgødning, ensilage m.v.
Bilag 1 Ved beregning af dyreenheder, jf. § 2, anvendes  

 følgende omregningsfaktorer:
Husdyrart Enhed Antal til  

 1 dyreenhed Dyreenheder  

 pr. dyr Kvæg:
Malkekøer tung race 1 årsko 0,85 1,18 Malkekøer Jersey 1 årsko 1 1 Kvier og stude tung race 1 årsdyr 2,9 0,34 Kvier og stude Jersey 1 årsdyr 4 0,25 Ammekøer uden opdræt 1 årsdyr 1,9 0,52 Ammeko med opdræt 1 KPE1) 1 1 Tyre fra fødsel til 250 kg 1 prod. dyr 7,5 0,13 Tyre fra fødsel til 350 kg 1 prod. dyr 4,4 0,23 Tyre fra fødsel til 450 kg 1 prod. dyr 2,9 0,35 Svin:
Søer med grise til 25 kg2) 1 årsso 3 0,33 Søer med grise til frav. ved 7 uger 1 årsso 4,2 0,24 Søer med grise til frav. ved 4 uger 1 årsso 4,6 0,22 Smågrise 7,5-25 kg prod. dyr 180 0,0056 Smågrise 7,5-30 kg prod. dyr 136 0,0074 Slagtesvin 25-95 kg prod. dyr 30 0,033 Slagtesvin 25-98 kg prod. dyr 28 0,036 Slagtesvin 30-98 kg prod. dyr 30 0,033 Slagtesvin 30-110 kg prod. dyr 24 0,042 Fjerkræ:
Høner til konsumægproduktion og HPR3) 1 årsdyr 150 0,0067 Hønniker til konsumægproduktion, stald  

 m/dybstrøelse opdræt 1.600 0,0006 Hønniker til HPR3), stald m/dybstrøelse opdræt 1.100 0,0009 Slagtekyllinger 36 dage prod.
3.500 0,0003 Slagtekyllinger 39 dage prod.
2.900 0,0003 Slagtekyllinger 42 dage prod.
2.500 0,0004 Kalkun mini prod.
850 0,0012 Kalkun store prod.
200 0,005 Ænder prod.
700 0,0014 Gæs prod.
250 0,004 Andre:
Moderfår med lam 1 årsfår 8 0,12 Heste Under 450 kg 1 årshest 2,6 0,38 Heste 450-700 kg 1 årshest 2,0 0,5 Heste Over 700 kg 1 årshest 1,6 0,63 Mink, ildere o.lign.
1 årstæve 40 0,025 Ræve 1 årstæve 15 0,067 1) KPE (kødproducerende enhed) = 1 ammeko + 1,02 kvie + 0,453 tyr 2) Normalt opdræt af polte til erstatning af udsatte avlsdyr i egen  

 besætning er indeholdt i »søer«, dvs. polte tæller som  

 søer fra 1. løbning.
Indtil 98 kg beregnes polte som  

 slagtesvin.
3) HPR = Hvid Plymouth Rock Ved slagtevægtsgrænser imellem bilagets  

 slagtevægtsgrænser for tyre og svin, og ved slagtealdre imellem  

 de i bilaget angivne slagtealdre for fjerkræ (angivet i dage) skal  

 omregningsfaktoren for nærmeste  

 slagtevægtsgrænse/slagtealder anvendes.
Dog kan  

 omregningsfaktoren i stedet findes ved interpolation mellem de i bilaget  

 angivne omregningsfaktorer for de to nærmeste  

 slagtevægtgrænser/slagtealdre henholdsvis under og over den  

 faktiske slagtevægt/slagtealder.
 For slagtevægtgrænser/slagtealdre der ligger ud over de i  

 bilaget angivne for tyre, svin og fjerkræ, skal omregningsfaktoren  

 findes ved forholdsmæssig beregning (ekstrapolation) ud fra de i  

 bilaget angivne omregningsfaktorer.
 For andre arter af husdyr end de i bilaget nævnte omregnes til  

 dyreenheder ud fra gødningsproduktionens beregnede indhold af  

 plantenæringsstoffer, idet et indhold på 100 kg N ab lager  

 inklusiv den mængde der afsættes på marken, svarer til 1  

 dyreenhed, jf. § 2, nr. 11.
 For afgasset gylle fra fællesbiogasanlæg kan der foretages  

 omregning til dyreenheder ud fra en omregningsfaktor, hvor en dyreenhed  

 svarer til 100 kg N, hvis det ikke er muligt at foretage omregning ud fra de  

 i bilaget angivne omregningsfaktorer.
Miljø- og Energiministeriet, den 10.  

 december 1998 Svend Auken /Erik Lindegaard 1)   Denne  

 bekendtgørelse indeholder bestemmelser, der gennemfører  

 Rådets direktiv 91/676-EØF af 12. december 1991 om beskyttelse  

 af vand mod forurening forårsaget af nitrater, der stammer fra  

 landbruget.
