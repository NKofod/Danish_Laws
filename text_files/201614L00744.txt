Betænkning afgivet af Miljø- og Fødevareudvalget den 19. april 2017 Betænkning over Forslag til lov om ændring af lov om drift af landbrugsjorder (Permanent genopdyrkningsret) [af miljø- og fødevareministeren (Esben Lunde Larsen)]:
1. Udvalgsarbejdet Lovforslaget blev fremsat den 23. februar 2017 og var til 1. behandling den 2. marts 2017. Lovforslaget blev efter 1. behandling henvist til behandling i Miljø- og fødevareudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og miljø- og fødevareministeren sendte den 23. februar 2017 dette udkast samt de indkomne høringssvar og et notat herom til udvalget, jf.
L 144  bilag 1 og 2.
Spørgsmål Udvalget har stillet 7 spørgsmål til miljø- og fødevareministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, DF, V, LA og KF) indstiller lovforslaget til vedtagelse uændret.
 Et mindretal i udvalget (EL, ALT, RV og SF) indstiller lovforslaget til forkastelse ved 3. behandling.
Enhedslistens og Alternativets medlemmer af udvalget kan ikke støtte lovforslaget.
Med lovforslaget ønsker man at ændre regler, der har til formål at beskytte naturen, for at tilgodese landbrugets interesser.
Lovforslaget åbner op for, at landbrugsarealer kan udlægges til natur med en permanent genopdyrkningsret, i stedet for, som reglerne er i dag, at genopdyrkningsretten skal genregistreres hos kommunen hvert 15. år.
Begrundelsen er, at det vil få flere til at omlægge landbrugsarealer til naturarealer.
EL og ALT mener ikke, at lovforslaget i sig selv vil skabe incitament til at omlægge landbrugsareal til naturareal.
EL og ALT mener helt grundlæggende, at der er brug for udlægning af mere varig natur og ikke midlertidig natur, der permanent og uden kontrol kan annulleres igen.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
René Christensen (DF) Pia Adelsteen (DF) fmd.
Ib Poulsen (DF) Orla Østerby (KF) Lise Bech (DF) Karina Due (DF) Erling Bonnesen (V) Kristian Pihl Lorentzen (V) Thomas Danielsen (V) Torsten Schack Pedersen (V) Anni Matthiesen (V) Jacob Jensen (V) Carsten Bach (LA) Villum Christensen (LA) Mette Abildgaard (KF) Bjarne Laustsen (S) Lea Wermelin (S) nfmd.
Christian Rabjerg Madsen (S) Jesper Petersen (S) Kirsten Brosbøl (S) Simon Kollerup (S) Søren Egge Rasmussen (EL) Maria Reumert Gjerding (EL) Christian Poll (ALT) Roger Matthisen (ALT) Sanne Bjørn (RV) Martin Lidegaard (RV) Trine Torp (SF) Pia Olsen Dyhr (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
