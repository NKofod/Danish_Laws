Cirkulæreskrivelse om meddelelse om  

 midlertidigt ophør med drift af selvstændig  

 virksomhedsudøvelse Denne meddelelse fra DfA indeholder en gennemgang af sager  

 vedrørende midlertidigt ophør med drift af selvstændig  

 virksomhed, som har været behandlet i direktoratet og for nogle sagers  

 vedkommende i Arbejdsmarkedets Ankenævn.
 Formålet er at give et helhedsindtryk af  

nyere praksis på området.
 Meddelelsen er opdelt efter følgende  

 kategorier:
I.   Fiskeri II.  Skibsinstallatør/dykkerentreprenør III.
Kollision/havari/færdselsuheld IV.
Entreprenør V.  Skoventreprenør/frilandsgartneri VI.  Facaderenovering VII.
Sygdom DfA-Meddelelse nr. 27/91 og 27/93 ophæves  

 hermed.
 Meddelelse om afgørelsen:
 I.
Fiskeri Sag nr. 1 Medlemmerne drev en "Put and Take"- fiskesø med  

 tilknyttet udlejning af 3 hytter og cafeteria . Hytterne blev udelukkende  

 udlejet til lystfiskere.
Fiskesøen havde været tilfrosset siden  

 1. december 1995, hvilket efter det oplyste ikke var sket før i de 14  

 år, medlemmerne havde drevet virksomheden.
Arbejdsløshedskassen traf afgørelse  

 om, at medlemmerne ikke var berettiget til dagpenge.
Kassen fandt ikke, at  

 det kunne betragtes som en ekstraordinær begivenhed, at en sø  

 fryser til, herunder at der fortsat kunne udøves virksomhed ved  

 udlejning af hytter og drift af cafeteria.
 Medlemmerne oplyste i klagen, at fiskesøen kun  

 havde været tilfrosset én gang siden 1982, og da kun i 14  

 dage.
 Virksomhedens salgsmoms i januar havde været  

 følgende:
 1992:
kr. 16.819.- 1993:
kr. 10.797.- 1994:
kr. 13.332.- 1995:.
kr.  7.464.- 1996:
kr.     440.- Endvidere oplyste medlemmerne, at søen var  

 gennemstrømmet af en bæk, hvorfor der normalt ikke kom is  

 på søen.
Danmarks Meteorologiske Institut har oplyst, at der med  

 stor sandsynlighed ikke forekommer is på søer, der  

 gennemstrømmes af kraftigere vandløb.
Endvidere blev det  

 oplyst, at i vinteren 1995/1996 var det mere den vedvarende lette til  

 moderate frost, der var karakteristisk.
Direktoratet fandt, at medlemmerne var berettiget  

 til dagpenge under midlertidigt ophør med drift af selvstændig  

 virksomhed.
Direktoratet lagde vægt på, Direktoratet  ændrede  

  arbejdsløshedskassens afgørelser.
(DfA's j.nr. 96-6264-106/96-6264-107) Sag nr. 2 Medlemmet drev virksomhed med fiskeri og handel.
Fiskeriet  

 foregik med ruse,  garn, kroge og trawl.
Salget foregik til grossister og  

 detail.
Medlemmets personlige arbejdsopgaver bestod af fiskeri, reparation,  

 salg, transport og kontorarbejde.
 Ved det midlertidige ophør var der intet varelager  

 i virksomheden, og ingen mulighed for fortsat indtjening under  

 driftstoppet.
 Medlemmets fiskefartøj lå indefrosset i  

 havnen, og landpolitiet havde attesteret, at havnen havde været  

 tilfrosset siden den 22. december 1995. Ifølge det oplyste plejede  

 havnen at være tilfrosset ca. 2 uger om året.
Arbejdsløshedskassen traf afgørelse  

 om, at medlemmet ikke var berettiget til dagpenge under det midlertidige  

 ophør.
Kassen fandt ikke, at vinteren - på  

 ansøgningstidspunket den 22. december 1995 - havde været  

 hårdere, end hvad man måtte påregne som en erhvervsrisiko  

 som søfisker.
 Medlemmet anførte i sin klage, at søerne  

 havde været islagt siden den 15. december 1995, og at de kystnære  

 områder samt fjordene havde været islagt siden midten af januar  

 1996.
 Af en tidligere klagesag i direktoratet fremgik, at  

 medlemmet i 1991 var forhindret i 29 dage i at fiske på søerne  

 ved Silkeborg.
 Danmarks Meteorologiske Institut oplyste til direktoratet,  

 at søerne ved Silkeborg er meget dybe, hvorfor isdannelser er mere  

 ualmindelige på disse søer end på andre indenlandske  

 søer.
Direktoratet fandt, at medlemmet var berettiget til  

 dagpenge under det midlertidige ophør.
Direktoratet lagde blandt andet  

 oplysninger fra Danmarks Meteorologiske Institut til grund om  søerne  

 ved Silkeborg.
 Direktoratet fandt, at medlemmet kunne anses for  

 midlertidigt ophørt med drift af selvstændig virksomhed fra den  

 29. dag, hvor medlemmet havde været indefrosset.
 Direktoratet  ændrede  

  arbejdsløshedskassens afgørelse.
(DfA's j.nr. 96-6264-108) Sag nr. 3 Det var til sagen oplyst, at den omhandlede havn var  

 indefrosset fra den 21. januar 1996, hvilket ikke var sket siden 1987.  

 Medlemmets fiskefartøj lå indefrosset i havnen.
 Arbejdsløshedskassen fandt, at medlemmet var  

 berettiget til dagpenge efter reglerne om midlertidigt ophør med  

 virksomhedsudøvelse fra den 5. februar 1996 (incl. 1 uges  

 ventetid).
 Kassen lagde vægt på, at medlemmets  

 fiskefartøj var indefrosset i havnen fra den 28. januar 1996, og at  

 dette var en ekstraordinær begivenhed.
 Det fremgik af medlemmets dagpengekort, at medlemmet den  

 2. og 3. marts 1996 havde været beskæftiget med fiskeri, og at  

 der blev landet fisk, hvilket medførte en indtægt på  

 henholdsvis kr. 437.- og kr.739.-. Medlemmet opgav herefter igen at fiske  

 på grund af is.
 Arbejdsløshedskassen traf afgørelse  

 om, at medlemmet den 4. marts 1996 ikke længere havde ret til dagpenge,  

 idet virksomheden var genoptaget i forbindelse med medlemmets fiskeri den 2.  

 og 3. marts 1996.
Direktoratet lagde til grund, at havnen havde  

 været tilfrosset fra den 21. januar 1996, og at dette skyldtes en  

 isvinter med vedvarende kuldegrader.
Direktoratet fandt, at medlemmet var  

 dagpengeberettiget i perioden 5. februar 1996 til og med den 1. marts  

 1996.
Der blev lagt vægt på, at medlemmet havde  

 genoptaget virksomheden den 2. og 3. marts 1996, herunder at han havde haft  

 indtægt ved landing af fisk, således at forsøget derfor  

 ikke kunne betragtes som forgæves.
Endvidere fandt direktoratet, at  

 isforholdene den 4. marts 1996 i havnen ikke kunne karakteriseres som en  

 ekstraordinær begivenhed i reglernes forstand.
 Medlemmet anførte i sin klage over direktoratets  

 afgørelse, at han forsøgte at genoptage sin  

 beskæftigelse, men at det imidlertid var meget besværligt.
 Arbejdsmarkedets Ankenævn fandt derimod, at  

 medlemmets fiskeri den 2. og 3. marts 1996 måtte anses som et  

 forsøg på at genoptage fiskerivirksomheden.
 Ankenævnet lagde vægt på, at der  

 forelå gunstige ismeldinger den 1. og 7. marts 1996, men at meldingerne  

 blev forværret den 15. marts 1996. Endvidere lagde ankenævnet  

 vægt på, at havnefogeden for den omhandlede havn havde oplyst, at  

 havnen var lukket til den 24. marts 1996, undtagen for en enkelt  

 sejlrute.
 Ankenævnet ændrede direktoratets  

 afgørelse.
(DfA's j.nr. 1996-6264-122, AMA's j.nr. 1997-1-4567) Sag nr. 4 Medlemmet udøvede selvstændig virksomhed som  

 fjordfisker i Isefjorden, men på grund af is i fjorden flyttede  

 medlemmet sit fiskefartøj til Øresund.
Da der  

 efterfølgende kom is problemer i Øresund, flyttede medlemmet  

 til Sjællands Odde Havn.
Her forsøgte medlemmet at fiske fra den  

 4. februar 1996, men var forhindret heri på grund af is i farvandene.  

 Medlemmet oplyste, at isen medførte forøget risiko for havari,  

 herunder at medlemmets forsikringsselskab ikke dækker sejlads i isfyldt  

 farvand.
Der forelå erklæring fra den lokale  

 havnemyndighed om, at Sjællands Odde Havn havde været tilfrosset  

 fra den 7. februar 1996, samt at medlemmets fiskefartøj havde  

 været indefrosset i havnen siden denne dato.
Havnen havde ikke  

 været tilfrosset siden 1987.
 Ifølge medlemmets logbog for fiskeri den 20. januar  

 1996 og den 4. februar 1996 havde fangsten hovedsageligt bestået af  

 torsk.
Arbejdsløshedskassen fandt ikke, at  

 medlemmet var berettiget til dagpenge ved midlertidigt ophør med drift  

 af selvstændig virksomhed.
Kassen havde indhentet oplysninger fra  

 Fiskerikontrollen i Roskilde, hvoraf fremgik, at Sjællands Odde Havn  

 ikke havde været tilfrosset.
Den oplysning sammenholdt med oplysningen  

 om, at medlemmet kunne flytte fiskeriet til andre havne, gjorde, at kassen  

 ikke fandt, at medlemmet kunne dokumentere at have været udsat for  

 ekstraordinære begivenheder.
Medlemmet anførte i sin klage, at det ikke er lige  

 meget hvor man fisker, blot der er isfrit.
Medlemmet fiskede nemlig  

 stenbider, som traditionelt fanges omkring Sjællands Odde.
Som  

 følge deraf kunne medlemmet ikke bare flytte sit fiskeri til et andet  

 sted.
Direktoratet indhentede oplysninger om isforholdene i de  

 danske farvande fra Søværnets Operative Kommando.
Det fremgik  

 heraf, at der var drivis i Kattegat den 7. februar 1996, herunder at der den  

 9. februar 1996 forekom spredt drivis omkring Sjællands Odde.
Direktoratet fandt ikke, at medlemmet var  

 berettiget til dagpenge under midlertidigt ophør ved drift af  

 selvstændig virksomhed.
Direktoratet lagde vægt på, - at det ikke var dokumenteret, at medlemmets  

 fiskefartøj var indefrosset i Sjællands Odde Havn.
Direktoratet  

 lagde oplysninger fra Søværnets Operative Kommando til  

 grund.
- den omstændighed, at der var drivis i farvandet, og  

 at medlemmets forsikring ikke dækkede  skader forårsaget heraf,  

 fandt direktoratet ikke  var en ekstraordinær begivenhed.
Direktoratet  

 henviste til, at drivis er almindeligt forekommende i danske farvande om  

 vinteren.
- at medlemmet ved at fremlægge sin logbog havde  

 dokumenteret, at han havde mulighed for at fange andre fisk end  

 stenbider.
 Direktoratet tiltrådte  

 arbejdsløshedskassens afgørelse.
(DfA's j.nr. 96-6264-113) Sag nr. 5 Medlemmet drev muslingefiskeri.
Muslingefiskeriet foregik  

 primært fra 2 fiskepladser i Horsens Fjord, som  

 Veterinærdirektoratet den 6. december 1996  udmeldte som zoner, hvorfra  

 muslingerne kunne anvendes til direkte konsum eller til yderligere  

 tilvirkning.
 Medlemmet meldte sig ledig på grund af tilfrysning  

 af Horsens Fjord og oplyste, at han var midlertidigt afskåret fra  

 fortsat drift af selvstændig virksomhed med virkning fra den 22.  

 december 1996.
Det var oplyst, at havnen ved Horsens Fjord var tilfrosset  

 fra den 23. december 1996, og at medlemmets fiskefartøj lå i  

 havnen og var indefrosset fra den samme dato.
Endvidere var det oplyst, at  

 havnen i isvintre er tilfrosset i op til 3 måneder.
Havnechefen i Horsens Kommune oplyste, at Horsens Fjord og  

 havn altid holdes sejlbar med en sejlrende, da det er en trafikhavn.
Dette  

 betød imidlertid ikke, at medlemmet - og andre fiskere med  

 træskibe - kunne sejle eller tiltrådtes at sejle af Statens  

 Istjeneste.
Endvidere blev det oplyst, at hvis sejl - og træskibene  

 alligevel sejlede ud til den rende, der holdtes åben af isbryderne,  

 ville der kunne sejles ud af havnen.
Medlemmet fiskede udelukkende blåmuslinger, der er  

 beregnet til salg som ferske - ikke til konservering.
Medlemmet havde  

 tilladelse fra Fiskeridirektoratet til at fiske muslinger i al almindelighed  

 langs den jyske østkyst.
 Medlemmets ledighed var begrundet i dels de meget  

 begrænsede forekomster af muslinger, der var egnede til direkte konsum,  

 dels den meget hurtige isdannelse i de østjyske fjorde.
Arbejdsløshedskassen fandt ikke, at  

 medlemmet var berettiget til dagpenge ved midlertidigt ophør med drift  

 af selvstændig virksomhed.
Kassen lagde vægt på, at det  

 ikke kunne anses for dokumenteret, at medlemmet havde været udsat for  

 en sådan ekstraordinær begivenhed, hvorefter han havde  

 været afskåret fra at drive sin virksomhed.
 Endvidere fandt kassen ikke, at medlemmet havde  

 været udsat for sådanne begivenheder, der ligger uden for den  

 almindelige erhvervsrisiko, der er ved at sejle med træskibe i danske  

 farvande.
 Direktoratet fandt, at medlemmet ikke opfyldte  

 betingelserne for ret til dagpenge pr. 22. december 1996.
Direktoratet lagde vægt på, Direktoratet tiltrådte  

 arbejdsløshedskassens afgørelse.
(DfA's j.nr. 97-6264-140) II.
Skibsinstallatør/dykkerentreprenør Sag nr. 1 Medlemmet drev virksomhed som skibsinstallatør.  

 Medlemmets arbejdsopgaver bestod i at reparere og vedligeholde  

 elinstallationer på skibe, administration, salg og  

 telefonbetjening.
Medlemmet oplyste, at virksomhedens grundlag var 50-60  

 hollandske og tyske rejetrawlere, der landede fangster ca. 2 gange ugentligt  

 året rundt, samt de hjemmehørende skibe.
Når fiskerne  

 på grund af issituationen ikke kunne udføre deres erhverv,  

 opstod der heller ikke fejl og mangler, der skulle repareres og udbedres.  

 Virksomhedens omsætning var i de 2 første måneder af 1996  

 faldet med 80% og i begyndelsen af februar 1996 med 100%.
 Ifølge erklæring til brug ved midlertidigt  

 ophør havde skibene ligget indefrosset i havnen på  

 Rømø siden 27. januar 1996. De lokale havnemyndighed  

 erklærede, at havnen ikke havde været tilfrosset siden 1987.
Arbejdsløshedskassen traf afgørelse  

 om, at medlemmet ikke opfyldte betingelserne for midlertidigt ophør  

 med drift af selvstændig virksomhed.
Kassen fandt ikke, at medlemmet -  

 på trods af den hårde vinter - kunne anses for at være  

 totalt afskåret fra at drive sin virksomhed.
 Havnefogeden oplyste til sagen, at der havde været  

 en del indefrosne fiskerbåde, herunder at når fiskerne ikke var  

 ude med bådene, blev der heller ikke udført nogen form for  

 reparation, idet fiskerne generelt ikke brugte penge på vedligeholdelse  

 og reparationer, når de ikke kunne komme ud at fiske.
Endvidere bekræftede havnefogeden, at der ikke havde  

 været noget arbejde at udføre i medlemmets virksomhed, så  

 længe havnen havde været frosset til.
Det var primært reje-  

 og muslingefiskere, som medlemmet arbejdede for.
Endelig blev det oplyst, at  

 der godt kunne forekomme vintre, hvor der var meget lidt eller intet reje- og  

 muslingefiskeri, og at fiskeriet havde ligget stille i perioden 27. januar  

 1996 til omkring marts 1996.
 Direktoratet fandt, at medlemmet ikke opfyldte  

 betingelserne for ret til dagpenge ved midlertidigt ophør med drift af  

 selvstændig virksomhed.
 Direktoratet lagde vægt på, at den kolde  

 vinter ikke kunne anses for at være en ekstraordinær begivenhed i  

 direkte relation til medlemmets erhverv som skibsinstallatør.  

 Direktoratet henviste blandt andet til, at der kunne forekomme vintre med  

 meget lidt eller slet intet reje- og muslingefiskeri på grund af  

 vejrforholdene.
 Endvidere fandt direktoratet heller ikke, at det lå  

 uden for medlemmets almindelige erhvervsrisiko, at fiskerne - når  

 skibene var indefrosset i havnen - ikke benyttede lejligheden til at få  

 udbedret eventuelle fejl og mangler i skibenes elinstallationer.
 Herudover fandt direktoratet det ikke dokumenteret, at  

 medlemmet havde været totalt afskåret fra at udøve  

 samtlige arbejdsopgaver i virksomheden henset til, at medlemmet foruden  

 skibsreparationer også var beskæftiget med administration,  

 telefonbetjening og salg.
 Medlemmet anførte i sin klage, at fiskerne ikke fik  

 repareret elinstallationer, og at det var umuligt at sælge varer til  

 fiskerne, når de ikke samtidig kunne tjene penge.
 Arbejdsmarkedets Ankenævn  

tiltrådte direktoratets afgørelse med den givne  

 begrundelse.
(DfA's j.nr. 96-6264-115, AMA's j.nr. 1996-1-4256) Sag nr. 2 Medlemmet drev virksomhed som dykkerentreprenør.  

 Medlemmets arbejdsopgaver bestod i undervandsreparationer, reparationer af  

 bolværk, sprængning af bundgarnspæle, regnskab og  

 opsøgende arbejde.
Ifølge erklæring om ledighed ved  

 midlertidigt ophør var medlemmet totalt afskåret fra fortsat  

 drift af virksomheden pr. 31. januar 1996, og han modtog ikke andre  

 forsikringsydelser som følge af driftstoppet.
Medlemmet oplyste til arbejdsløshedskassen, at han  

 på grund af isvinteren ikke kunne dykke, idet alle havne var lukket  

 på grund af is.
Medlemmet havde derfor tilmeldt sig arbejdsformidlingen  

 som ledig den 14. januar 1996.
 Arbejdsløshedskassen traf afgørelse  

 om, at medlemmet ikke opfyldte betingelserne for at få udbetalt  

 dagpenge ved midlertidigt ophør med den selvstændige  

 virksomhed.
Arbejdsløshedskassen lagde vægt på, at  

 medlemmet ikke var totalt afskåret fra at drive sin virksomhed, idet  

 ikke alle havne var tilfrosset.
Herudover var der også mulighed for at  

 dykke i udlandet.
 Medlemmet anførte, at han ingen forbindelse  

 har til udlandet, idet han arbejdede som dykkerentreprenør i Danmark,  

at havnene, som han havde benyttet på Sjælland havde  

 været lukket på grund af is, samt at der flere gange havde  

 været isbryderassistance i Køge Havn.
 Medlemmet oplyste telefonisk, at han havde  

 vedligeholdelsesarbejde og en fast aftale med Køge Havn om  

 undersøgelse af havnen, men at han også ind i mellem havde  

 aftaler med Amagerværket og Køge Kanal.
 På direktoratets foranledning oplyste medlemmet, at  

 det var første gang i årevis, at der havde været en  

 isvinter, samt at det udelukkende var på den baggrund, at han var  

 afskåret fra at kunne dykke.
Direktoratet fandt, at medlemmet ikke opfyldte  

 betingelserne for ret til dagpenge i forbindelse med midlertidigt  

 ophør med drift af selvstændig virksomhed.
Der blev lagt  

 vægt på, at medlemmet - uanset om han havde været  

 afskåret fra at dykke i Køge Havn på grund af is - ikke  

 havde dokumenteret hverken, at der skulle udføres dykkerarbejde i  

 Køge Havn den 31. januar 1996, eller at han havde været  

 afskåret fra at udøve forskellige andre arbejdsopgaver i  

 virksomheden.
Direktoratet fandt det således ikke dokumenteret, at  

 medlemmet havde været totalt afskåret fra at drive sin virksomhed  

 som dykkerentreprenør i den omhandlede periode.
 Medlemmet  var uforstående over for, at direktoratet  

 havde fundet det udokumenteret, at han ikke kunne udføre dykkeropgaver  

 på grund af isvintre, og han ønskede det tilkendegivet, om det  

 var fast, at han også i fremtiden var afskåret fra dagpenge,  

 når han ikke kunne dykke på grund af is.
 Medlemmet oplyste til Arbejdsmarkedets Ankenævn, at  

 han ikke havde afleveret dagpengekort, idet kassen havde tilkendegivet, at  

 han ikke var dagpengeberettiget.
 Arbejdsmarkedets Ankenævn fandt, at medlemmet  

 var midlertidigt afskåret fra drift af den selvstændige  

 virksomhed.
 Ankenævnet lagde til grund, at direktoratet ikke  

 havde anfægtet, at der for såvidt angår vinteren 1995/96  

 var tale om en såkaldt isvinter, d.v.s. en vinter med  

 ekstraordinær langvarig kulde og dermed tilfrysning af de  

 havneområder, hvor medlemmet var beskæftiget som dykker.
 Ankenævnet traf alene afgørelse om medlemmets  

 mulighed for udbetaling af dagpenge i vinteren 1995/96. Ankenævnet tog  

 således ikke stilling til, om medlemmet i øvrigt opfyldte de  

 almindelige betingelser for udbetaling af dagpenge.
Det blev bemærket, at ankenævnets  

 afgørelse ikke var ensbetydende med, at medlemmet også i  

 fremtiden var berettiget til udbetaling af dagpenge, såfremt han var  

 afskåret fra at udføre arbejde som dykker.
Denne vurdering  

 måtte afhænge af, om vejrsituationen kan antages at være af  

 helt ekstraordinær karakter, som tilfældet var i vinteren  

 1995/96.
 Ankenævnet ændrede direktoratets  

 afgørelse.
(DfA's j.nr. 96-6264-116, AMA's j.nr. 1996-1-4230) III.
Kollision/havari/færdselsuheld Sag nr. 1 Medlemmet drev fiskeri fra en 50 tons fiskekutter.  

 Medlemmet oplyste, at han med virkning fra den 14. september 1995 var totalt  

 afskåret fra at udøve sin selvstændige virksomhed,  at der  

 ikke var mulighed for fortsat indtjening i virksomheden under ophøret,  

 og at han ikke modtog anden form for forsikringsydelse som følge af  

 driftstoppet.
Af en besigtigelsesrapport fremgik det, at der var tale om  

 havari på kutterens hovedmotor.
Stemplet på den ene cylinder var  

 totalt knust, pejlstangen var knækket og havde slået hul i  

 motorblok og bundkar.
Der var ikke fundet en årsag til havariet.
Den  

 forventede reparationstid inkl. leveringstid på en ny motor var angivet  

 til 6 uger.
Arbejdsløshedskassen fandt ikke, at  

 medlemmet var berettiget til dagpenge under midlertidigt ophør.
Kassen  

 lagde vægt på, at årsagen til det midlertidige ophør  

 ikke kunne tilskrives en ekstraordinær begivenhed, der lå uden  

 for sædvanlig erhvervsrisiko, og som ikke kunne tilregnes medlemmet.  

 Kassen bemærkede, at manglende vedligeholdelse og slitage ikke kunne  

 anses for en begivenhed, der lå uden for sædvanlig  

 erhvervsrisiko.
 Medlemmet oplyste, at vedligeholdelse af motoren altid  

 blev overholdt.
 Skibsforsikringen oplyste, at havariet var  

 forsikringsdækket, hvilket ikke ville være tilfældet, hvis  

 der kunne påvises tegn på manglende vedligeholdelse.
Skibsforsikringen oplyste telefonisk til direktoratet, at  

 den omhandlede motor var fabrikeret i 1989, og at den burde have holdt 10  

 år til, før den skulle hovedrepareres.
En motor af denne type  

 ville normalt have en levetid på 15-20 år.
Direktoratet fandt, at medlemmet ikke var  

 berettiget til dagpenge under midlertidigt ophør.
Direktoratet lagde  

 vægt på, at motorhavari på en 6 år gammel motor ikke  

 var en usædvanlig eller upåregnelig begivenhed i forbindelse med  

 drift af fiskerivirksomhed.
 Arbejdsmarkedets Ankenævn fandt, at det  

 omhandlede motorhavari måtte anes for en så ekstraordinær  

 og upåregnelig begivenhed, at skaden lå uden for sædvanlig  

 erhvervsrisiko, og at medlemmet som følge deraf var berettiget til  

 dagpenge under det midlertidige ophør.
Ankenævnet lagde til grund, at det var  

 ubestridt, at motoren var forskriftsmæssigt vedligeholdt, og at  

 der heller ikke kunne påvises slitage som årsag til havariet.
Der  

 blev desuden lagt vægt på ekspertudtalelser om, at der var  

 tale om en forholdsvis ny motor, som burde have holdt 10 år til,  

 før den skulle hovedrepareres, og at den normale levetid for en  

 motor af denne type var 15-20 år, samt at årsagen til  

 havariet ikke kunne fastslås.
 Ankenævnet lagde således til grund, at  

 motorhavariet måtte anses for uforklarligt og dermed  

 upåregneligt.
 Ankenævnet ændrede direktoratets  

 afgørelse.
(DfA's j.nr. 95-6264-94, AMA's j.nr. 1996-1-3954) Sag nr. 2 Medlemmet drev selvstændig virksomhed som fisker.  

 Medlemmet oplyste på erklæring om ledighed ved midlertidigt  

 ophør, at han var totalt afskåret fra at udøve  

 selvstændig virksomhed pr. 22. januar 1996.
Det fremgik af en havarirapport, at medlemmet den 21.  

 januar 1996 havde et uheld med fiskefartøjet, og at medlemmet ikke  

 havde bemærket, at han var for tæt på land.
Da medlemmet  

 stødte på grund, blev han med pålandsvinden kastet op  

 på en klippe.
Arbejdsløshedskassen traf afgørelse  

 om, at medlemmet ikke opfyldte betingelserne for dagpenge ved midlertidigt  

 ophør med drift af selvstændig virksomhed.
Kassen lagde  

 vægt på, at det midlertidige ophør var forårsaget af  

 omstændigheder, der kunne tilregnes medlemmet.
Kassen henviste til  

 havarirapporten, hvoraf fremgik, at medlemmet ikke havde bemærket, at  

 han var kommet for tæt på land.
Medlemmet oplyste, at nogle få minutter inden  

 grundstødningen havde ekkoloddet vist 21 meter, hvilket gav medlemmet  

 formodning om, at der var  længere til kysten.
Endvidere havde  

 medlemmet erfaret - efter genoptagelse af fiskeriet den 28. februar 1996 - at  

 ekkoloddet nogle gange viste forkert.
Det var således medlemmets  

 opfattelse, at fartøjet var havareret på grund af fejl i  

 ekkoloddet, og at uheldet var en ekstraordinær begivenhed, der ikke  

 kunne tilregnes ham.
Endvidere oplyste medlemmet til  

 arbejdsløshedskassen, at ekkoloddet var installeret, da han i 1994  

 købte fiskefartøjet, og at ekkoloddet  ikke var repareret,  

 imens han havde ejet fiskefartøjet.
Medlemmet havde valgt at leve med  

 fejlen i ekkoloddet Direktoratet fandt ikke, at medlemmet opfyldte  

 betingelserne for ret til dagpenge i perioden fra den 22. januar 1996 til 27.  

 februar 1996. Der blev lagt vægt på, at medlemmets havari - der  

 eventuelt kunne skyldes blandt andet et defekt ekkolod - ikke var en  

 ekstraordinær begivenhed, men at det måtte anses for en  

 påregnelig risiko under medlemmets erhverv, og som medlemmet også  

  valgte fortsat at acceptere.
 Endvidere lagde direktoratet vægt på, at  

 medlemmet som fører af fiskefartøjet var ansvarlig for, at  

 fartøjets instrumenter vedligeholdtes, og dermed var i orden.
 Direktoratet tiltrådte  

 arbejdsløshedskassens afgørelse.
(DfA's j.nr. 96-6264-111) Sag nr. 3 Medlemmet drev selvstændig virksomhed som fisker.  

 Ifølge skadesrapport havde medlemmet med sin trækutter  

 påsejlet en stålkutter i bagbords side den 28. januar 1996.  

 Vejret var fint med havblik, solskin og godt udsyn.
Radaren var slået  

 til.
Stålkutteren fik ingen skade, men medlemmets trækutter blev  

 beskadiget, dog ikke således at den tog vand ind eller var ude af stand  

 til selv at sejle ind i havn.
 Arbejdsløshedskassen traf afgørelse  

 om, at medlemmet ikke havde ret til dagpenge under midlertidigt ophør.  

 Kassen henviste til, at det er en betingelse for ret til dagpenge, at  

 ophøret skyldes, at virksomheden havde været udsat for en  

 ekstraordinær begivenhed, der ikke kan tilregnes medlemmet.
 Arbejdsløshedskassen fandt, at kollisionen  

 måtte tilregnes medlemmet, i hvert fald som et uagtsomt forhold, idet  

 han ikke kunne anses for at have overholdt gældende regler om  

 færdsel til søs, ligesom han måtte anses for at have  

 kunnet afværge begivenheden ved almindelig agtpågivenhed.
Direktoratet fandt, at medlemmet ikke var  

 berettiget til dagpenge under det midlertidige ophør.
Direktoratet  

 lagde vægt på, - at kollisionen ikke var en ekstraordinær begivenhed,  

 men at det måtte anses for en påregnelig risiko inden for  

 medlemmets erhverv som fiskeskipper.
- at kollisionen var begrundet i medlemmets forhold, og  

 måtte derfor kunne tilregnes medlemmet, der som fører af  

 fiskefartøjet var ansvarlig for, at der blev udvist den  

 fornødne agtpågivenhed til søs.
Det blev under sagens behandling oplyst, at  

 skyldsspørgsmålet var afklaret således, at medlemmet var  

 75% skyldig og modparten 25% i kollisionen.
Modparten havde betalt 25% af  

 omkostningerne til reparation af medlemmets kutter.
 Medlemmet havde modtaget driftstabserstatning fra sin  

 skibsforsikring med 1 promille af forsikringssummen pr. dag efter 15 dage,  

 d.v.s. 5 dages forsikring af  1200-1300 kr.
 Direktoratet bemærkede, at det var en betingelse for  

 ret til dagpenge under midlertidigt ophør, at medlemmet ikke modtog  

 andre ydelser til dækning for den tabte indtjening herunder  

 driftstabserstatning fra egen forsikring.
 Arbejdsmarkedets Ankenævn fandt, at  

 kollisionen efter de foreliggende oplysninger måtte anses for i  

 overvejende grad at kunne tilregnes medlemmet.
 Ankenævnet tiltrådte direktoratets  

 afgørelse.
(DfA's j.nr. 96-6264-117, AMA's j.nr. 1996-1-4316) Sag nr. 4 Medlemmet drev selvstændig virksomhed som  

 taxavognmand.
Medlemmet oplyste, at han var totalt afskåret fra fortsat  

 drift af virksomheden pr. 16. december 1996.
Endvidere oplyste medlemmet, at hans virksomhed bestod af  

 1 stk. taxa til 8 personer.
Enkelte vagter blev  kørt af fast  

 tilknyttede chauffører.
 Det fremgik af skadesrapport, at medlemmets søn den  

 14. december 1996 på en afmærket hovedvej kørte i en 1,5  

 meter dyb grøft i venstre side af vejen på grund af  

 sønnens uopmærksomhed,  hvorved der opstod buler i fronten og  

 ventre side af bilen.
Som følge af færdselsuheldet blev bilen  

 fragtet på værksted.
Det forventedes, at bilen skulle være  

 på værksted indtil 1. februar 1997.
Arbejdsløshedskassen fandt, at medlemmet  

 ikke var berettiget til dagpenge ved midlertidigt ophør med drift af  

 selvstændig virksomhed.
Kassen lagde vægt på, at skader  

 på et køretøj anvendt til taxakørsel ikke er en  

 ekstraordinær begivenhed, men en påregnelig erhvervsrisiko.
 Direktoratet fandt ligeledes, at medlemmet ikke var  

 berettiget til dagpenge.
 Direktoratet fandt ikke, at det midlertidige ophør  

 skyldtes, at virksomheden var udsat for ekstraordinære begivenheder,  

 der ikke kunne tilregnes medlemmet.
 Der blev lagt vægt på, at begivenheden var en  

 følge af, at medlemmets ansatte under kørslen ikke udviste den  

 fornødne agtpågivenhed samt, at det ved vognmandsvirksomhed  

 må påregnes og anses for sædvanligt, at  

 køretøjer kan blive impliceret i færdselsuheld, som  

 begrunder værkstedsophold af kortere eller længere varighed.
 Direktoratet tiltrådte  

 arbejdsløshedskassens afgørelse.
(DfA's j.nr. 97-6264-137) IV.
Entreprenør Sag nr. 1 Medlemmet drev selvstændig virksomhed som  

 entreprenør.
Medlemmet oplyste, at han pr. 12. februar 1996 var totalt  

 afskåret fra fortsat drift af virksomheden.
Medlemmets arbejdsopgaver bestod af flisebelægning,  

 nedlægning af el- og telekabel, renovering af skydebaner,  

 nedlægning af vand, kloak og gas, telefonpasning og  

 regnskabsføring.
Medlemmet anførte, at det siden december 1995  

 havde været umuligt at udføre arbejde som entreprenør, og  

 arbejdet for det meste foregår i byen, at der havde været frost i  

 ca. 70 cm dybde, og at der ikke var nogen, der ville have udført  

 arbejde, fordi prisen ville blive urimelig høj.
Arbejdsløshedskassen fandt, at medlemmet  

 ikke var berettiget til dagpenge under midlertidigt ophør med drift af  

 den selvstændige virksomhed.
Kassen fandt ikke, at medlemmet var  

 afskåret fra at drive virksomheden henset til medlemmets  

 bemærkning om, at der var ingen der ville have udført arbejde,  

 fordi prisen ville blive urimelig høj.
 Endvidere fandt arbejdsløshedskassen, at der ikke  

 var tale om en ekstraordinær omstændighed, at jorden var frosset,  

 da dette var tilbagevendende hver vinter.
Medlemmet anførte i sin klage, - at der var tale om ekstraordinære  

 omstændigheder, idet han normalt godt kunne arbejde i  

 vinterhalvåret, fordi det normalt fryser 10-20 cm i jorden.
- at jorden havde været frosset 70 cm i dybden, og at  

 det var et problem at nå så langt ned, at det kun kunne  

 gøres med en lufthammer, og at dermed blev direkte livsfarligt, hvis  

 man rammer et kabel.
- at mange ledningsejere forbød, at der blev arbejdet  

 i fortorvet på daværende tidspunkt.
Direktoratet fandt ikke, at medlemmet opfyldte  

 betingelserne for ret til dagpenge fra den 12. februar 1996, idet det ikke  

 fandtes godtgjort, at medlemmets arbejdsopgaver var bortfaldet på grund  

 af frost.
Der blev lagt vægt på oplysningerne om, at ingen ville  

 have udført arbejde, fordi prisen ville blive urimelig høj.
 Direktoratet bemærkede, at den omstændighed,  

 at prisen for udførelsen af medlemmets arbejde ville blive  

 forhøjet, ikke medførte, at medlemmet kunne anses for at  

 være afskåret fra at udøve virksomhed som  

 entreprenør.
 Direktoratet tiltrådte  

 arbejdsløshedskassens afgørelse.
(DfA's j.nr. 96-6264-104) Sag nr. 2 Medlemmet, der drev selvstændig virksomhed som  

 entreprenør, oplyste, at han pr. 1. januar 1997 var totalt  

 afskåret fra fortsat drift af virksomheden.
Medlemmets personlige  

 arbejdsopgaver bestod i kørsel af rendegravere herunder ilægning  

 af kabler i jorden.
 Medlemmet oplyste, at han på grund af vinteren ikke  

 kunne udføre sit arbejde, da det var umuligt at komme i jorden  

 på grund af den megen frost.
Arbejdsløshedskassen fandt, at medlemmet  

 ikke var berettiget til dagpenge under midlertidigt ophør med drift af  

 virksomheden.
Kassen lagde vægt på, at det ikke var en  

 ekstraordinær omstændighed, at jorden var frosset, hvilket var  

 tilbagevendende hver vinter.
Kassen fandt, at det måtte betragtes som  

 en erhvervsrisiko.
 Medlemmet anførte i klagen, at jorden var frosset  

 ned til en dybde på ca. 75 cm, hvilket gjorde det umuligt at grave med  

 rendegraver, og at jorden normalt kun var frossen ned til en dybde på  

 10-15 cm.
 Danmarks Meteorologiske Institut (DMI) oplyste  

 følgende til direktoratet:
december januar februar Normaltemperatur  

 (1961-90) 1.6 C 0.0 C 0.0 C 1995/96 -2.3 C -1.9 C -3.0 C 1996/97 -0.6 C -1.2 C 2.9 C Direktoratet fandt det ikke dokumenteret, at  

 medlemmets virksomhed havde været udsat for ekstraordinære  

 begivenheder.
Der blev lagt vægt på oplysninger fra DMI, hvoraf  

 fremgik, at vinteren 1996/97 ikke var ekstraordinær med hensyn til  

 kuldegrader.
Endvidere fandt direktoratet, at kuldegrader om vinteren i  

 Danmark måtte antages at være påregnelig inden for  

 medlemmets erhverv som entreprenør.
 Direktoratet tiltrådte  

 arbejdsløshedskassens afgørelse.
(DfA's j.nr. 97-6264-138) V.
Skoventreprenør/frilandsgartneri Sag nr. 1 Medlemmet drev selvstændig virksomhed som  

 skoventreprenør ved at levere sin arbejdskraft til skovbrug og  

 grossister.
Medlemmet oplyste, at han var afskåret fra at drive sin  

 virksomhed pr. 19. januar 1996 på grund af det kolde vejr.
Medlemmets  

 arbejdsopgaver bestod i klipning af pyntegrønt og andre skovopgaver  

 såsom plantning, gødning og andet forefaldende arbejde.
Medlemmet oplyste, at det var umuligt at klippe  

 pyntegrønt i det kolde vejr, da grenene frøs og nålene  

 faldt af træerne, når man rørte herved.
Endvidere kunne  

 der ikke plantes eller gødes, da det ikke kunne lade sig gøre  

 at komme i jorden, ligesom forefaldende arbejde ikke kunne lade sig  

 gøre på grund af frost.
Arbejdsløshedskassen fandt, at medlemmet  

 ikke var berettiget til dagpenge ved midlertidigt ophør med drift af  

 virksomheden, fordi der ikke var indtruffet en ekstraordinær  

 begivenhed.
Kassen henviste til, at det inden for medlemmets erhverv som  

 skoventreprenør måtte påregnes, at man ligger stille med  

 virksomheden i en periode om vinteren, og at det ikke er unormalt med frost  

 om vinteren i Danmark.
 Medlemmet fandt det ikke normalt med 15 graders frost i  

 Danmark.
 Skov og Naturstyrelsen oplyste til direktoratet, at  

 klipning af cypres i vinteren 1995/96 var ekstraordinær vanskelig  

 på grund af dels kuldegrader og dels lange perioder med skiftende sne  

 og tø. Endvidere oplyste styrelsen, at cypres klippes næsten  

 året rundt, idet cypres primært anvendes til kranse og  

 bårebuketter.
Direktoratet fandt, at medlemmet ikke var  

 berettiget til dagpenge.
Der blev lagt vægt på, at der var tale  

 om et erhverv,  hvor arbejdsperioderne og opgaverne var varierende i omfang,  

 da der var tale om sæsonpræget virksomhed, der blandt andet  

 afhang af vejrliget.
Kuldegrader om vinteren måtte påregnes inden  

 for medlemmets erhverv som skoventreprenør.
 Under henvisning hertil fandt direktoratet ikke, at der  

 var tale om en ekstraordinær begivenhed, ligesom det ikke var  

 dokumenteret, at samtlige af medlemmets arbejdsopgaver i den omhandlede  

 periode var bortfaldet på grund af frost.
Arbejdsmarkedets Ankenævn fandt, medlemmets  

 virksomhed var af sæsonpræget karakter, og at det kolde vejr med  

 frost ned til 15 grader derfor måtte anses at ligge inden for denne  

 virksomheds almindelig erhvervsrisiko.
Ankenævnet fandt ikke, at det  

 midlertidige virksomhedsophør skyldtes ekstraordinære  

 begivenheder.
Medlemmet var således ikke berettiget til dagpenge.
 Ankenævnet tiltrådte direktoratets  

 afgørelse.
(DfA's j.nr. 96-6264-109, AMA's j.nr. 1996-1-4322) Sag nr. 2 Medlemmet drev et frilandsgartneri.
Medlemmet oplyste, at  

 på grund af frost, sne og is var hun afskåret fra at drive  

 virksomheden pr. 9. februar 1996. Frilandsgartneriet omfattede 15 ha med korn  

 og 10 ha med grøntsager, hvor hovedparten var porrer.
Arbejdsløshedskassen fandt, at medlemmet  

 ikke var berettiget til dagpenge ved det midlertidige ophør.
Kassen  

 lagde til grund, at det måtte anses for en almindelig erhvervsrisiko  

 ved frilandsgartneriet, at jorden blev bundet af frost.
Endvidere var kassen  

 af den opfattelse, at det ikke var en ekstraordinær begivenhed, at  

 frosten forhindrede adgang til virksomhedens afgrøder.
Medlemmet anførte i sin klage, at den ekstrem  

 hårde vinter bandt porrerne til jorden, og grøntsagerne blev  

 ødelagt af frosten.
Medlemmet havde drevet frilandsgartneri i 29  

 år, og havde aldrig oplevet, at afgrøderne var totalt  

 ødelagte.
Direktoratet fandt, at medlemmet ikke opfyldte  

 betingelserne for ret til dagpenge, idet det ikke fandtes godtgjort, at  

 medlemmet havde været totalt afskåret fra at drive  

 frilandsgartneriet.
Direktoratet henviste til, at frilandsgartneriet  

 også omfattede dyrkning af 15 ha med korn.
Endvidere fandt direktoratet ikke, at der var tale om en  

 ekstraordinær begivenhed i direkte relation til medlemmets virksomhed.  

 Der blev lagt vægt på,  at medlemmets erhverv - hvor  

 arbejdsperioder og opgaver var varierende i omfang - var stærkt  

 afhængig af vejrliget.
Det var en påregnelig erhvervsrisiko ved  

 drift af et frilandsgartneri, at jorden, hvor der blev dyrket porrer, blev  

 bundet af frost i vinterperioden.
 Direktoratet tiltrådte  

 arbejdsløshedskassens afgørelse.
(DfA's j.nr. 96-6264-118) VI.
Facaderenovering Sag nr. 1 Medlemmet drev en  gartnerforretning.
Medlemmet oplyste,  

 at han pr. 13. juli 1996 var totalt afskåret fra at drive forretningen  

 på grund af facaderenovering med opstilling af stillads, og at han ikke  

 havde haft indtjening under driftsstoppet.
Arbejdsløshedskassen fandt, at medlemmet  

 ikke var berettiget til dagpenge under det midlertidige ophør.
Kassen  

 lagde vægt på, at medlemmet ikke havde dokumenteret, at han var  

 afskåret fra at drive virksomheden.
Kassen henviste til, at medlemmet  

 ikke fik forbud mod at drive forretningen.
Medlemmet anførte i klagen, at omsætningen  

 var meget afhængig af vareudstilling på gaden.
Da dette ikke  

 kunne lade sig gøre, ville medlemmet - såfremt han holdt  

 åbent under byfornyelse - maksimum have en omsætning på kr.  

 200.- pr. dag.
 Ifølge kasseudskrifter havde virksomhedens  

 omsætning i perioden 1. juli 1996 til 11. juli 1996 været mellem  

 kr. 174,75 og kr. 882.-.
Direktoratet fandt, at medlemmet ikke var  

 berettiget til dagpenge.
Direktoratet lagde vægt på, at der ved  

 facaderenovering ikke var tale om en ekstraordinær begivenhed, som  

 lå uden for den almindelige erhvervsrisiko ved drift af en  

 forretning.
 Endvidere fandt direktoratet ikke, at medlemmet - uanset  

 om driften af virksomheden måtte være besværliggjort under  

 facaderenoveringen i den omhandlede periode - var afskåret fra at  

 opretholde driften af forretningen.
 Direktoratet tiltrådte  

 arbejdsløshedskassens afgørelse.
(DfA's j.nr. 96-6264-130) VII.
Sygdom Sag nr. 1 Medlemmet deltog i sin ægtefælles virksomhed.  

 Medlemmet søgte om dagpenge fra den 21. december 1995 som følge  

 af midlertidigt ophør med drift af selvstændig virksomhed.
Medlemmets ægtefælle, der var beslagsmed, var  

 lovet en operation i håndledet i december 1995, og han var derfor  

 forhindret i at sko heste i ca. 1½ måned efter operationen.
Det var  

 ikke muligt at få en afløser.
Arbejdsløshedskassen fandt, at medlemmet  

 ikke var berettiget til dagpenge ved midlertidigt ophør.
Kassen lagde  

 til grund, at da ægtefællens arbejde som beslagsmed var fysisk  

 hårdt, var dårlige håndled ikke en begivenhed, som lå  

 uden for den almindelige erhvervsrisiko for den pågældende  

 virksomhed.
 Medlemmet anførte i sin klage, at  

 ægtefællens sygdom ikke var en erhvervssygdom.
 Direktoratet var enig med  

 arbejdsløshedskassen i, at ægtefællens dårlige  

 håndled og hans operation ikke kunne anses for at være en  

 ekstraordinær begivenhed.
 Medlemmet var således ikke berettiget til dagpenge  

 under midlertidigt ophør med drift af virksomheden.
Medlemmet anførte, at hele virksomhedens  

 indtægtsgrundlag bortfaldt i sygdomsperioden, da det udelukkende var  

 ægtefællens håndværk, som medførte  

 indtægt.
Hun kunne ikke udføre dette håndværk.
 Arbejdsmarkedets Ankenævn  

tiltrådte direktoratets afgørelse med den givne  

 begrundelse.
