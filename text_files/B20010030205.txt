Bekendtgørelse om faste installationer  

 i fabriksmæssigt fremstillede store brugsgenstande og bygningsdele I medfør af § 3, stk. 7, jf. stk. 5 og 6, i lov nr. 314 af 5. maj  

 2000 om autorisation af elinstallatører m.v. og efter forhandling med  

 Elektricitetsrådet, Danske Energiselskabers Forening og  

 Elinstallatørernes Landsforening ELFO fastsættes:
Anvendelsesområde § 1. Bekendtgørelsen fastsætter  

 undtagelser fra krav om autorisation som elinstallatør til at  

 udføre elinstallationer ved fabrikation af de af  

 bekendtgørelsen omfattede større fabriksfremstillede  

 brugsgenstande og bygningsdele.
 Stk. 2. Producenten af de af bekendtgørelsen  

 omfattede større fabriksfremstillede brugsgenstande og bygningsdele er  

 ansvarlig for, at de elinstallationer og materialer, som indgår i  

 installationerne, udføres i overensstemmelse med  

 stærkstrømsbekendtgørelsen.
Større fabriksfremstillede brugsgenstande og  

 bygningsdele § 2. Faste installationer i de i stk. 2  

 nævnte større fabriksfremstillede brugsgenstande, der ikke er  

 beregnet til en sådan anvendelse, at de erstatter faste bygninger, kan  

 udføres af producenten uden brug af autoriseret elinstallatør,  

 såfremt elinstallationen udføres på fabrikken, hvor  

 brugsgenstanden fremstilles som led i den samlede fabrikationsproces, og  

 såfremt installationen udføres af sagkyndigt personale.
Stk. 2. De af stk. 1 omfattede fabriksfremstillede  

 større brugsgenstande er 1)	campingvogne, 2)	pølsevogne, 3)	skurvogne, 4)	containere, 5)	biblioteksbusser, 6)	mobile klinikker til medicinsk undersøgelse og behandling af  

 mennesker og dyr, 7)	mobile anlæg til udskænkning og servering, 8)	mobile toiletter og baderum og 9)	andre brugsgenstande og anlæg, såfremt disse efter en  

 konkret vurdering ikke benyttes som faste bygninger.
 § 3. Faste installationer og forberedelse for  

 disse i de i stk. 2 nævnte fabriksmæssigt fremstillede  

 bygningsdele kan udføres af producenten uden brug af en autoriseret  

 elinstallatør, såfremt elinstallationen udføres på  

 fabrikken, hvor bygningsdelen fremstilles som led i den samlede  

 fabrikationsproces, og såfremt installationen udføres af  

 sagkyndigt personale.
Stk. 2. De af stk. 1 omfattede fabriksfremstillede  

 bygningsdele og elarbejdet i disse er 1)   indstøbning af rør og dåser i  

 præfabrikerede bygningselementer, 2)   udførelse af fast installation i præfabrikerede  

 tekniksøjler, badeværelser og køkkener, 3)	udførelse af fast installation i montre, diske og  

 køkkenskabe, der fastmonteres i bygningen og 4)	andre fabriksfremstillede bygningsdele, når elinstallationen i  

 disse efter en konkret vurdering kan udføres på en  

 sikkerhedsmæssig forsvarlig måde.
Afgørelse og klage § 4. Elektricitetsrådet træffer  

 afgørelse i sager, hvor der er opstået spørgsmål  

 om, hvorvidt en brugsgenstand er omfattet af § 2, eller om en bygningsdel  

 eller elarbejdet i denne er omfattet af § 3.
 § 5. Elektricitetsrådets afgørelser  

 vedrørende forhold, der er omfattet af denne bekendtgørelse,  

 kan påklages til By- og Boligministeriet af adressaten for  

 afgørelsen og andre med en væsentlig retlig interesse i  

 sagen.
Stk. 2. Klage skal inbringes skriftligt senest 4 uger  

 efter, at afgørelsen er meddelt.
Klagen indsendes til  

 Elektricitetsrådet, der videresender den til By- og Boligministeriet  

 ledsaget af Elektricitetsrådets bemærkninger.
Ikrafttræden § 6.  Bekendtgørelsen træder i kraft den 13. maj  

 2001.
