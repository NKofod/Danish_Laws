Arbejdsformidlingskontorerne De statsanerkendte arbejdsløshedskasser Under den 6.9.1978 har direktoratet tilskrevet Slagelse kommune,  

 arbejdsgiverkontrollen således:
 »Ved skrivelse af 17.5.1978 har arbejdsgiverkontrollen anmodet  

 direktoratet om en fortolkning af § 7, stk. 2, i arbejdsministeriets  

 bekendtgørelse nr. 407 af 12.8.1975 om dagpenge som lån mod overdragelse af  

 krav mod Lønmodtagernes Garantifond.
 Arbejdsgiverkontrollen har i denne forbindelse henvist til en konkret sag  

 vedrørende medlem....................
 Direktoratet har endvidere modtaget en skrivelse af 24.5.1978 fra  

 Specialarbejdernes Arbejdsløshedskasse's..........afdeling, der i samråd med  

 kassens hovedledelse anmoder direktoratet om at fortolke den nævnte  

 bestemmelse under henvisning til en i afdelingen verserende sag vedrørende  

 nogle medlemmer af kassen, deriblandt ovennævnte..............., der måtte  

 ophøre med arbejde på grund af arbejdsgiverens konkurs, uden at det  

 medlemmerne tilkommende opsigelsesvarsel blev iagttaget, og derefter havde  

 anmeldt krav på udbetaling fra Lønmodtagernes Garantifond.
 Det fremgår af § 7, stk. 1 i den nævnte bekendtgørelse, at beløb, som  

 kassen modtager fra Lønmodtagernes Garantifond, anvendes til tilbagebetaling  

 af de som lån udbetalte dagpenge.
 Hvis udbetalingen fra Lønmodtagernes Garantifond ikke dækker lånet,  

 omkonterer kassen ifølge § 7, stk. 2, det udækkede beløb til dagpenge og  

 foretager sædvanlig afregning af kildeskat i forhold hertil.
 I denne anledning skal man meddele, at den i § 7, stk. 2, omtalte  

 omkontering af det udækkede beløb til dagpenge tager sigte på den situation,  

 at det af Garantifonden udbetalte beløb dækker en kortere periode end de som  

 lån udbetalte dagpenge.
 Såfremt det fra Garantifonden udbetalte beløb vel dækker hele  

 låneperioden, men - undtagelsesvis - udgør et mindre beløb end lånebeløbet,  

 skal det udækkede beløb imidlertid tilbagebetales, idet et medlem ikke er  

 berettiget til dagpenge i opsigelsesperioden, jfr. herved direktoratets AK.  

 cirkulære nr. 77/76 af 3.9.1976 om ydelse af lån til medlemmer, der anmelder  

 krav for tab af løn med videre over for Lønmodtagernes Garantifond.
 For så vidt arbejdsgiverkontrollen har anført, at bestemmelsen i § 7, stk.  

 2, formentlig misfortolkes af arbejdsløshedskasserne, skal man meddele, at  

 direktoratet har taget under overvejelse at udsende et cirkulære, der skal  

 sikre, at bestemmelsen anvendes i overensstemmelse med det foran  

 anførte«.
 P.D.V.
 E.B.
V. Å.
Jensen kontorchef /Inger Lauritsen fm.
