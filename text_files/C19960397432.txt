 I henhold til § 37 stk. 2, i bekendtgørelse nr. 1155 af 20. december 1995  

 om adgang, deltagerstøtte, depositum m.m. ved deltagelse i  

 arbejdsmarkedsuddannelser reguleres befordringstilskuddet (kilometertaksten)  

 hvert år med virkning fra første mandag i juli måned.
Kilometertaksten fastsættes på grundlag af prisudviklingen i DSB's  

 personbefordring.
Det samlede tilskud afrundes til hele kronebeløb.
Fra og med mandag den 1. juli 1996 fastsættes kilometertaksten for  

 beskæftigede deltagere til 0,65 kr. pr. km.
For andre deltagere, herunder  

 ledige, er taksten 1,42 kr. pr. km.
 Samtidig ophæves AF-cirkulære nr. 10/95 og AK-cirkulære nr. 8/95 af 21.  

 juni 1995.
