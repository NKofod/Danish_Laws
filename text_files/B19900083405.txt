I medfør af § 210 g, stk. 1 og § 260, stk. 1 i lov om forsikringsvirksomhed, jf. lovbekendtgørelse nr. 726 af 31. oktober 1990, fastsættes:
 § 1.  Forsikringsselskaberne skal meddele  

 Finanstilsynet enhver ændring af deres generelle præmietarif for forsikringer  

 tegnet efter arbejdsskadeforsikringsloven.
 § 2.  For hvert regnskabsår skal forsikringsselskabet  

 senest samtidig med fremsendelsen af det af generalforsamlingen godkendte  

 årsregnskab til Finanstilsynet indsende et af bestyrelsen og direktionen  

 underskrevet særligt regnskab vedrørende arbejdsskadeforsikringsvirksomheden.
 Stk. 2.  Regnskabet skal inden indsendelsen være  

 revideret af selskabets statsautoriserede revisor og være ledsaget af en  

 udskrift af selskabets revisionsprotokol vedrørende regnskabets revision.
 § 3.  Regnskabet består af en resultatopgørelse og en  

 balance og skal opstilles i overensstemmelse med §§ 4-14.
 Stk. 2.  Finanstilsynet udfærdiger de skemaer, efter  

 hvilke regnskabet og de dertil krævede oplysninger skal gives.
 § 4.  Resultatopgørelsen omfatter:
 Stk. 2.  Balancen omfatter:
 § 5.  Under posten Præmieindtægt opføres summen af:
 § 6.  Under posten Finansindtægt opføres selskabets  

 samlede nettofinansindtægt.
 Stk. 2.  Ved selskabets samlede nettofinansindtægt  

 forstås resultatet af selskabets investeringsvirksomhed.
 § 7.  Under posten Erstatningsudgifter opføres summen  

 af:
 § 8.  Under posten Ændring i udjævningshensættelser  

 opføres ændringen i det beløb, der er hensat til udjævning af  

 erstatningsudgifterne over en flerårig periode, når de årlige  

 erstatningsudgifter erfaringsmæssigt udviser udsving.
 § 9.  Under posten Erhvervelses- og  

 administrationsomkostninger opføres de omkostninger ved forsikringsdriften,  

 som er umiddelbart forbundet med at erhverve og administrere bestanden af  

 arbejdsskadeforsikringer.
 Stk. 2.  Erhvervelses- og administrationsomkostningerne  

 kan højst udgøre 10 pct. af præmieindtægten og erstatningsudgifterne.
 § 10.  Under posten Skatter og afgifter opføres  

 samtlige skatter og afgifter m.m., herunder arbejdsmarkedsbidrag,  

 lønsumsafgift, bidrag til Finanstilsynet samt bidrag til administration af  

 Arbejdsskadestyrelsen og Den Sociale Ankestyrelse.
 § 11.  Under posten Konsolidering opføres differencen  

 mellem den beregnede solvensmargen ultimo regnskabsåret og den beregnede  

 solvensmargen ultimo sidste regnskabsår.
 Stk. 2.  Et negativt konsolideringsbidrag opføres alene  

 i det omfang, det negative konsolideringsbidrag kan rummes inden for en  

 positiv saldo for akkumulerede konsolideringsbidrag primo regnskabsåret.
 § 12.  Under posten Udbytte opføres selskabets  

 egenkapital primo regnskabsåret multipliceret med den gennemsnitlige  

 effektive obligationsrentefod p.a. i regnskabsåret med et tillæg på 3,5  

 procentpoint.
 Stk. 2.  Den i stk. 1 nævnte rentefod bestemmes som det  

 geometriske gennemsnit af de for hver måned i regnskabsåret gældende  

 gennemsnit.
 § 13.  For forsikringsselskaber, som foruden  

 arbejdsskadeforsikringsvirksomhed tillige driver anden forsikringsvirksomhed,  

 gælder stk. 2-7, jf. de i § 4 omtalte regnskabsposter.
 Stk. 2.  Finansindtægten vedrørende  

 arbejdsskadeforsikringsvirksomheden fastsættes som summen af:
Stk. 3.  Selskabsskatten m.m. vedrørende  

 arbejdsskadeforsikringsvirksomheden fastsættes som en forholdsmæssig andel af  

 selskabets samlede selskabsskat m.m.
Andelen skal fastsættes under  

 hensyntagen til resultatet af arbejdsskadeforsikringsvirksomheden før skat.
 Stk. 4.  Arbejdsmarkedsbidraget og lønsumsafgiften  

 vedrørende arbejdsskadeforsikringsvirksomheden fastsættes som den andel af  

 selskabets arbejdsmarkedsbidrag henholdsvis lønsumsafgift, som det til  

 arbejdsskadeforsikringsvirksomheden henførte bidrags- og afgiftsgrundlag  

 udgør af det for selskabet gældende bidragshenholdsvis afgiftsgrundlag.
 Stk. 5.  Bidraget til Finanstilsynet fastsættes som den  

 andel af det samlede bidrag til Finanstilsynet, som selskabets præmieindtægt  

 vedrørende arbejdsskadeforsikringsvirksomhed udgør af selskabets samlede  

 præmieindtægt.
 Stk. 6.  Konsolideringsbidraget fastsættes til  

 differencen mellem den beregnede solvensmargen vedrørende  

 arbejdsskadeforsikringsvirksomheden ultimo regnskabsåret og den beregnede  

 solvensmargen vedrørende arbejdsskadeforsikringsvirksom heden ultimo sidste  

 regnskabsår.
 Stk. 7.  Egenkapitalen vedrørende  

 arbejdsskadeforsikringsvirksomheden fastsættes til den andel af selskabets  

 samlede egenkapital som den beregnede solvensmargen vedrørende  

 arbejdsskadeforsikringsvirksomheden udgør af selskabets samlede beregnede  

 solvensmargen.
 § 14.  Årets resultat overføres til en bonusfond.
Stk. 2.  En positiv saldo på bonusfonden ultimo  

 regnskabsåret skal efter regler godkendt af Finanstilsynet tilbageføres  

 forsikringstagerne i forbindelse med præmiebetalingen for det næst  

 efterfølgende regnskabsår.
Når særlige omstændigheder taler herfor, kan et  

 selskab med Finanstilsynets tilladelse undlade at foretage den i 1. punktum  

 omtalte tilbageførsel.
Stk. 3.  En negativ saldo på bonusfonden må numerisk  

 højst udgøre 2,5 pct. af den gennemsnitlige præmieindtægt i de tre  

 forudgående regnskabsår.
Er saldoen numerisk større, skal selskabet i  

 forbindelse med aflæggelse af regnskab efter denne bekendtgørelse meddele  

 Finanstilsynet, hvilke foranstaltninger, selskabet agter at træffe til  

 nedbringelse deraf.
Stk. 4.  Et forsikringsselskab, der ophører med at tegne  

 forsikringer efter arbejdsskadeforsikringsloven, skal i forbindelse med  

 selskabets ophør udarbejde regnskab efter denne bekendtgørelse.
Regnskabet  

 aflægges under hensyntagen til udgifterne ved den endelige afvikling af  

 selskabets virksomhed, herunder de omkostninger, der er forbundet med  

 afviklingen af skadessager.
En positiv bonusfond tilbageføres til de  

 forsikringstagere, som havde forsikringer i selskabet på ophørstidspunktet.
 § 15.  Forsikringsselskaber kan, når særlige  

 omstændigheder taler herfor, efter tilladelse fra Finanstilsynet undlade at  

 udarbejde regnskab efter denne bekendtgørelse.
 § 16.  Forsætlig eller groft uagtsom overtrædelse af  

 §§ 1-2 og § 3, stk. 1, jf. §§ 4-14, samt § 14 straffes med bøde.
 Stk. 2.  Er en overtrædelse begået af et aktieselskab,  

 et gensidigt selskab eller lignende kan der efter § 261 i lov om  

 forsikringsvirksomhed pålægges virksomheden som sådan bødeansvar.
 § 17.  Bekendtgørelsen træder i kraft den 1. januar  

 1991. Samtidigt ophæves Finanstilsynets bekendtgørelse nr. 48 af 28. januar  

 1988 om beregning af præmier for forsikringer tegnet efter  

 arbejdsskadeforsikringsloven.
Stk. 2.  Bekendtgørelsen finder første gang anvendelse  

 på det regnskabsår, der påbegyndes den 1. januar 1991 eller senere.
For  

 regnskabsår, der endnu ikke er afsluttet den 1. januar 1991, finder den i  

 stk. 1 omtalte bekendtgørelse anvendelse.
 Stk. 3.  Saldoen på bonusfonden ultimo det regnskabsår,  

 for hvilket den i stk. 1 omtalte bekendtgørelse sidst finder anvendelse,  

 overføres til regnskab efter denne bekendtgørelse.
 Stk. 4.  For det første regnskabsår, hvori der aflægges  

 regnskab efter denne bekendtgørelse, fastsættes den i § 9, stk. 2 omtalte  

 procentsats til 12,5.
