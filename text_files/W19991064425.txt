Kendelse fra Pressenævnet i sag nr.  

 108/1999 En kvinde [K] har klaget til Pressenævnet over en  

 artikel bragt i Skive Folkeblad den 12. august 1999, idet hun mener, at god  

 presseskik er tilsidesat.
 Artiklen indeholdt en portrætomtale af klagerens  

 ægtefælle,  Jens  Thuesen  Nielsen, socialchef i Skive Kommune.  

 Artiklen blev - sammen med et billede af klagerens ægtefælle -  

 bragt under overskriften "Tåler ikke kritik". Heri hed det  

 bl.a.:
 "Der gik ikke mange måneder efter  Jens  Thuesen  

  Nielsen i 1985 havde tiltrådt stillingen som socialchef i Skive,  

 før både kommunens borgere og ansatte kom til at opleve, at den  

 nye chef var en temperamentsfuld person med en usædvanlig  

 lederstil.
 Trods sin juridiske uddannelse har han gjort sig  

 bemærket ved at tilsidesætte både Grundloven, sociale love  

 og forvaltningsretlige regler.
Den åbenhed, der tidligere kendetegnede  

 socialforvaltningen, gik  Jens  Thuesen hurtigt i gang med at afskaffe.
Han  

 gik så drastisk til værks, at der blev udsendt en skrivelse,  

 hvori de ansatte fik forbud mod at udtale sig.
 Denne skrivelse blev juristen/socialchefen senere  

 nødt til at trække tilbage, fordi hans lyst til at uddele  

 mundkurve stred imod den grundlovssikrede ytringsfrihed.
 Det er svært at finde nogen, der vil sige, at de  

 kender  Jens  Thuesen som privatperson, men det fortælles, at når  

 han holder fri, er haven ved villaen på [gadenavn] i Skive er sted, han  

 tilbringer en del tid.
Han interesserer sig også meget for kunst og er  

 medlem af en lokal kunstforening.
Sammen med hustruen, sekretær [K],  

 besøger han gerne kunstmuseer og kunstudstillinger i både ind-  

 og udland.
Musik og teater er andre af hans interesser, og når han  

 får tid til at læse andet end fagstof, er der ofte historiske  

 udredninger, han kaster sig over.
Men natur og friluftsliv dyrker socialchefen også,  

 det sket blandt andet på cykelture.
Sammen med kolleger og venner tager  

 han gerne én gang om året på en cykeltur nogle dage et  

 sted i det jyske for at få motion, se på landskabet og hygge sig  

 med vennerne." Klageren har anført, at hun føler sig  

 krænket over, at bladet i en ubehagelig artikel inspireret af hendes  

 mands tjenstlige forhold tillige omtaler hende, idet hun ikke har noget med  

 sagen at gøre.
 Klageren har videre anført, at det er dybt  

 problematisk, at bladet nævner placeringen af klagerens bopæl,  

 som hun og hendes ægtefælle altid har været meget diskrete  

 med.
 Klageren har herudover anført, at det er  

 utilfredsstillende, at man   hvis man vil undgå avisskriverier om ens  

 personlige forhold   skal kunne forudse dem og reagere på  

 forhånd.
 Klageren har i den forbindelse anført, at bladet  

 ved omtale af kommunaldirektøren ikke omtalte dennes familie og  

 adresse, idet kommunaldirektøren   modsat klagerens  

 ægtefælle   havde mulighed for over for en journalist at anmode  

 om, at hans familiære forhold ikke blev omtalt i forbindelse med den  

 verserende sag om ham.
Bladet har i en udtalelse anført, at man den 11. og  

 den 12. august bragte en omfattende dækning af en dramatisk rapport fra  

 Kommunernes Landsforening.
Konsulent-rapporten rettede en  

 sønderlemmende kritik af ledelsen af kommunen, og der var  

 særskilt hård kritik af tre chefer, bl.a. klagerens  

 ægtefælle.
Bladet har videre anført, at det var en vigtig  

 opgave for bladet at give læserne en omfattende dækning af  

 rapporten, dens konsekvenser og dens hovedpersoner.
Bladet bragte i den  

 forbindelse bl.a. portrætter af de tre i rapporten hårdt  

 kritiserede chefer.
De pågældende var alle blevet tilbudt at  

 kommentere rapporten, men det ønskede de ikke.
 Bladet har vedrørende portrætartiklen af  

 klagerens ægtefælle anført, at det er meget almindeligt og  

 velbegrundet, at der i sådanne ikke kun omtales rent  

 arbejdsmæssige forhold men også indføjes elementer, der  

 ligger uden for arbejdslivet, idet dette er med til at vise flere og mere  

 nuancerede sider af den person, portrættet omhandler.
 Bladet har i den forbindelse anført, at det ikke er  

 i strid med god presseskik, at man i det pågældende portræt  

 nævner fritidsinteresser og i forbindelse med ægtefællens  

 haveinteresser nævner, hvilken vej han bor på, idet klagerens og  

 dennes ægtefælles adresse er fuldt tilgængelig i  

 telefonbøger og vejvisere.
 Bladet har endelig anført, at bladet har valgt  

 som en venlig gestus   at efterkomme klagerens anmodning om, at hendes navn  

 og privatliv fremover ikke nævnes i forbindelse med hendes mands  

 ansættelsesforhold i Skive Kommune.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 klagen alene vedrører artiklens omtale af klageren selv og ikke  

 tillige artiklens omtale af klagerens ægtefælle, idet denne ikke  

 har klaget over omtalen.
Pressenævnet finder ikke grundlag for at udtale  

 kritik af, at bladet i omtalen af en af de kommunale chefer tillige har  

 oplyst navnet på chefens ægtefælle (klageren) og deres  

 adresse.
Nævnet lægger i den forbindelse til grund, at der er  

 tale om offentligt tilgængelige oplysninger.
 Afsagt den 13. oktober 1999.
