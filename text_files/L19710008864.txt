 Den 20. juni 1969 er der i Port of Spain undertegnet  

 følgende overenskomst mellem Danmark og Trinidad og Tobago til undgåelse af  

 dobbeltbeskatning og forhindring af beskatningsunddragelse for så så vidt  

 angår indkomstskat samt til fremme af international handel og investering:
OVERENSKOMST mellem Danmarks regering og Trinidad og Tobagos regering til undgåelse af  

 dobbeltbeskatning og forhindring af beskatningsunddragelse for så vidt angår  

 indkomstskat samt til fremme af international handel og investering Danmarks regering og Trinidad og Tobagos regering, der ønsker at afslutte  

 en overenskomst til undgåelse af dobbeltbeskatning og forhindring af  

 beskatningsunddragelse for så vidt angår indkomstskat samt til fremme af  

 international handel og investering, er blevet enige om følgende:
Artikel I De af overenskomsten omfattede personer Denne overenskomst skal finde anvendelse på personer, som er hjemmehørende  

 i en af eller begge de kontraherende stater.
Artikel II De af overenskomsten omfattede skatter 1. De skatter, som omfattes af denne overenskomst, er  

 - selskabsskatten og indkomstskatten, som pålægges af regeringen i Trinidad  

 og Tobago; 2. Denne overenskomst skal også finde anvendelse på  

 alle skatter af samme eller væsentlig samme art, der efter undertegnelsen af  

 denne overenskomst måtte blive pålagt af en af de to regeringer som tillæg  

 til eller i stedet for de gældende skatter.
Artikel III Definitioner 1. Hvis ikke andet fremgår af sammenhængen, skal i  

 denne overenskomst:
 udtrykket "dansk skat" betyde skat, der er pålagt af Danmark, og  

 hvorpå denne overenskomst ifølge artikel II finder anvendelse.
 2. Ved anvendelsen af denne overenskomst i en af de  

 kontraherende stater skal ethvert udtryk, som ikke er defineret i denne  

 overenskomst, medmindre andet følger af sammenhængen, tillægges den  

 betydning, som det har i henhold til de i denne kontraherende stat gældende  

 love om de skatter, hvorpå overenskomsten finder anvendelse.
Artikel IV Skattemæssigt hjemsted 1. I denne overenskomst anvendes udtrykket  

 "hjemmehørende i en af de kontraherende stater" på enhver person,  

 som i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende forhold.
 2. Hvor en fysisk person efter bestemmelserne i denne  

 artikels stykke 1 anses for hjemmehørende i begge de kontraherende stater,  

 skal følgende regler gælde:
 3. Hvor en ikke-fysisk person efter bestemmelserne i  

 denne artikels stykke 1 anses for hjemmehørende i begge de kontraherende  

 stater, skal den anses for at være hjemmehørende i den stat, i hvilken dens  

 virkelige ledelse har sit sæde.
Artikel V Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 indbefatte:
4. En person, som udfører virksomhed i en af de  

 kontraherende stater for et foretagende i den anden kontraherende stat - med  

 undtagelse af en sådan uafhængig repræsentant, som omhandles i denne artikels  

 stykke 5 - skal anses for fast driftssted i den førstnævnte stat - 5. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 alene fordi det driver forretning i denne stat gennem en mægler, kommissionær  

 eller anden uafhængig repræsentant, såfremt disse personer handler inden for  

 rammerne af deres sædvanlige forretningsvirksomhed.
 6. Den omstændighed, at et selskab, hjemmehørende i en  

 af de kontraherende stater, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
Artikel VI Indkomst af fast ejendom 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og inventar, der anvendes i landbrug og skovbrug,  

 rettigheder på hvilke den almindelige lovgivning om fast ejendom finder  

 anvendelse, brugsrettigheder til fast ejendom, såvel som rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder og andre naturforekomster; skibe,  

 både og luftfartøjer anses ikke for fast ejendom.
 3. Bestemmelsen i denne artikels stykke 1 finder  

 anvendelse på indkomst, der hidrører fra direkte brug, udlejning eller fra  

 enhver anden form for udnyttelse af fast ejendom.
 4. Bestemmelserne i denne artikels stykke 1 og 3  

 finder også anvendelse på indkomst af fast ejendom, der tilhører et  

 foretagende, og på indkomst af fast ejendom, der anvendes ved udøvelsen af  

 frit erhverv.
Artikel VII Fortjeneste ved industri eller handel 1. Fortjeneste ved industri eller handel, indvundet af  

 et foretagende i en af de kontraherende stater kan kun beskattes i denne  

 stat, medmindre foretagendet driver handels- eller forretningsvirksomhed i  

 den anden kontraherende stat gennem et der beliggende fast driftssted.  

 Såfremt foretagendet driver sådan handels- eller forretningsvirksomhed, kan  

 dets fortjeneste ved industri eller handel beskattes i den anden stat, men  

 dog kun for så vidt angår den del deraf, som kan henføres til det faste  

 driftssted.
 2. I tilfælde, hvor et foretagende i en af de  

 kontraherende stater driver handels- eller forretningsvirksomhed i den anden  

 kontraherende stat gennem et der beliggende fast driftssted, skal der til  

 dette faste driftssted henføres den fortjeneste ved industri eller handel,  

 som det kunne forventes at have opnået i den anden kontraherende stat, hvis  

 det havde været et uafhængigt foretagende, der udøvede den samme eller  

 lignende virksomhed på samme eller lignende betingelser, og som på lige  

 vilkår afsluttede forretninger med det foretagende, hvis faste driftssted det  

 er.
 3. Ved ansættelsen af fortjeneste ved industri eller  

 handel indvundet af et foretagende i en af de kontraherende stater, som i  

 medfør af denne artikels foregående stykker kan beskattes i den anden  

 kontraherende stat, skal det være tilladt at fradrage alle foretagendets  

 udgifter (herunder udgifter til ledelse og almindelig administration), som  

 kunne have været fradraget, hvis det faste driftssted havde været et  

 selvstændigt foretagende, og som står i rimelig forbindelse med den  

 fortjeneste, som således beskattes, hvad enten disse udgifter er afholdt i  

 den kontraherende stat, hvori det faste driftssted er beliggende, eller andre  

 steder.
4. I det omfang, det har været sædvane i en af de  

 kontraherende stater at beregne den fortjeneste, der kan henføres til et fast  

 driftssted, på basis af en fordeling af foretagendets samlede fortjeneste  

 mellem dets forskellige afdelinger, skal intet i denne artikels stykke 2  

 hindre den pågældende kontraherende stat i at beregne den skattepligtige  

 fortjeneste på basis af en sådan sædvanemæssig fordeling.
Den anvendte  

 fordelingsmetode skal imidlertid være af en sådan art, at den fører til  

 resultater, der er i overensstemmelse med de principper, der er fastlagt i  

 denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 7. Udtrykket "fortjeneste ved industri eller  

 handel" omfatter ikke udbytte, rente, royalties eller leje, bortset fra  

 udbytte, rente, royalties eller leje i direkte forbindelse med en handels-  

 eller forretningsvirksomhed, der drives gennem et fast driftssted, som et  

 foretagende i en af de kontraherende stater har i den anden kontraherende  

 stat; udtrykket omfatter heller ikke indkomst, der oppebæres af et  

 foretagende for varetagelse af ledelse og andet personligt, fagligt og  

 teknisk arbejde, og ej heller vederlag for personlige tjenesteydelser  

 (herunder ved frit erhverv).
Artikel VIII Skibs- og luftfart 1. En person, der er hjemmehørende i en af de  

 kontraherende stater, skal i den anden kontraherende stat være fritaget for  

 skat af fortjeneste ved skibs- eller luftfartsvirksomhed i international  

 trafik.
 2. Bestemmelserne i denne artikels stykke 1 finder  

 tilsvarende anvendelse på foretagender i en af de kontraherende stater, som  

 driver lufttransport for så vidt angår deltagelse i enhver form for  

 "pools".
Artikel IX Associerede foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel X Udbytte 1. Udbytte, som udbetales af et selskab, der er  

 hjemmehørende i en af de kontraherende stater, til en person, som er  

 hjemmehørende i den anden kontraherende stat, kan beskattes i denne stat.
2. Sådant udbytte kan imidlertid beskattes i den  

 kontraherende stat, i hvilken det selskab, der udbetaler udbyttet, er  

 hjemmehørende og i overensstemmelse med lovgivningen i denne stat, men den  

 skat, der pålægges, må ikke overstige Bestemmelserne i dette stykke medfører ingen begrænsninger i adgangen til  

 at beskatte selskabet af den fortjeneste, hvoraf udbyttet er udbetalt.
3. Bestemmelserne i denne artikels stykke 1 og 2  

 finder ikke anvendelse i tilfælde, hvor udbyttet opbebæres af en person, der  

 er hjemmehørende i en af de kontraherende stater, og som har et fast  

 driftssted i den anden kontraherende stat, i hvilken det selskab, der  

 udbetaler udbyttet, er hjemmehørende, såfremt de rettigheder, der ligger til  

 grund for udlodningen, har direkte forbindelse med det faste driftssted.
I så  

 fald skal bestemmelserne i artikel VII finde anvendelse.
4. Udtrykket "udbytte" omfatter 5. Hvor et selskab, som er hjemmehørende i en af de  

 kontraherende stater, og som har et fast driftssted i den anden kontraherende  

 stat, oppebærer fortjeneste eller indkomst fra det faste driftssted, kan  

 enhver udbetaling, eller hvad der må sidestilles hermed, af en sådan  

 fortjeneste fra det faste driftssted til en person, som er hjemmehørende i  

 den førstnævnte stat, beskattes i overensstemmelse med lovgivningen i den  

 anden kontraherende stat, men den skat, der pålægges sådanne betalinger, må  

 ikke overstige 10 pct.
Artikel XI Renter 1. Den skat, som af en af de kontraherende stater  

 pålægges renter, der hidrører fra denne kontraherende stat og betales til  

 eller krediteres en i den anden kontraherende stat hjemmehørende person, må  

 ikke overstige 15 pct. af bruttorentebeløbet.
2. Bestemmelserne i denne artikels stykke 1 finder  

 ikke anvendelse i tilfælde, hvor den person, hvem renten betales til eller  

 krediteres, har et fast driftssted i den kontraherende stat, hvorfra renten  

 hidrører, såfremt den fordring, der ligger til grund for renten, har direkte  

 forbindelse med det faste driftssted.
I så fald skal bestemmelserne i artikel  

 VII finde anvendelse.
 3. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person har bevirket, at den betalte eller krediterede rente overstiger det  

 beløb, som ville være blevet aftalt, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
Artikel XII Royalties 1. Den skat, som af en af de kontraherende stater  

 pålægges royalties, som hidrører fra denne kontraherende stat og betales til  

 eller krediteres en i den anden kontraherende stat hjemmehørende person, må  

 ikke overstige 15 pct. af bruttobeløbet af disse royalties.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte ophavsrettigheder, patenter, varemærker,  

 mønstre eller modeller, tegninger, hemmelige formler eller  

 fremstillingsmetoder, eller anden lignende ejendom eller rettighed, eller for  

 anvendelsen af eller retten til at benytte industrielt, kommercielt eller  

 videnskabeligt udstyr eller for oplysninger om industrielle, kommercielle  

 eller videnskabelige erfaringer, og omfatter enhver form for royalties eller  

 lignende betaling for spillefilm og films- eller fjernsynsbånd til brug for  

 fjernsyn eller bånd til brug for radio, men omfatter ikke royalties eller  

 andre beløb, der betales for drift af gruber eller stenbrud eller for  

 udvindelse eller fjernelse af naturforekomster.
 3. Royalties for ophavsret til og anden lignende  

 betaling for frembringelse eller gengivelse af ethvert litterært, dramatisk,  

 kompositorisk eller kunstnerisk arbejde (heri ikke medregnet royalties og  

 lignende betaling for spillefilm, films- eller fjernsynsbånd til brug for  

 fjernsyn og bånd til brug for radio), som hidrører fra en af de kontraherende  

 stater og betales til eller krediteres en i den anden kontraherende stat  

 hjemmehørende person, skal uanset bestemmelserne i denne artikels stykke 1  

 være fritaget for skat i den førstnævnte stat.
4. Bestemmelserne i denne artikels stykke 1 og 3  

 finder ikke anvendelse i tilfælde, hvor den person, hvem nævnte royalties  

 betales til eller krediteres, har et fast driftssted i den kontraherende  

 stat, hvorfra de nævnte royalties hidrører, såfremt den rettighed eller  

 ejendom, der ligger til grund for de nævnte royalties, har direkte  

 forbindelse med det faste driftssted.
I så fald skal bestemmelserne i artikel  

 VII finde anvendelse.
 5. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de betalte eller krediterede royalties  

 overstiger det beløb, som ville være blevet aftalt, såfremt den nævnte  

 forbindelse ikke havde foreligger, skal bestemmelserne i denne artikel alene  

 finde anvendelse på det sidstnævnte beløb.
Artikel XIII Ledelsesomkostninger 1. Den skat, som en af de kontraherende stater lægger  

 på betalinger eller krediteringer fra en i denne kontraherende stat  

 hjemmehørende person til en i den anden stat hjemmehørende person for ledelse  

 og andet personligt, fagligt og teknisk arbejde, skal, hvor sådanne  

 betalinger er knyttet til arbejde udført i denne kontraherende stat af en  

 person, som er hjemmehørende i den anden kontraherende stat, eller på dennes  

 vegne, ikke overstige 5 pct. af sådanne betalingers bruttobeløb.
2. Bestemmelserne i denne artikels stykke 1 finder  

 ikke anvendelse, hvis den person, som modtager betaling eller kreditering,  

 har et fast driftssted i den kontraherende stat, hvorfra betalingen hidrører,  

 såfremt betalingen har direkte forbindelse med det faste driftssted.
I så  

 fald skal bestemmelserne i artikel VII finde anvendelse.
 3. I tilfælde, hvor en særlig forbindelse mellem den,  

 der erlægger, og den, der modtager betaling, eller mellem disse og en tredje  

 person, har bevirket, at de betalte eller krediterede beløb overstiger det  

 beløb, som ville være blevet aftalt, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
Artikel XIV Personlige tjenesteydelser.
1. Gage, løn og andet lignende vederlag for personligt  

 arbejde i et ansættelsesforhold (bortset fra vederlag, der omfattes af  

 artikel XVI), oppebåret af en person, som er hjemmehørende i en af de  

 kontraherende stater, kan kun beskattes i denne stat, medmindre arbejdet er  

 udført i den anden kontraherende stat.
Er arbejdet udført der, kan vederlaget  

 beskattes i denne anden stat.
2. Uanset bestemmelserne i denne artikels stykke 1 kan  

 vederlag, som en person, der er hjemmehørende i en af de kontraherende  

 stater, oppebærer for tjenesteydelser, udført i den anden kontraherende stat,  

 kun beskattes i den førstnævnte stat i tilfælde, hvor 3. Uanset de foranstående bestemmelser i denne artikel  

 kan vederlag for personligt arbejde, der udføres ombord på et skib eller et  

 luftfartøj i international trafik, beskattes i den kontraherende stat, hvori  

 den person, der driver skibs- eller luftfartsvirksomheden, er hjemmehørende.
 4. Med hensyn til vederlag, som en direktør for et  

 selskab oppebærer fra selskabet, skal de foranstående bestemmelser i denne  

 artikel finde anvendelse, som om vederlaget var en arbejdstagers vederlag i  

 et ansættelsesforhold, og som om selskabet var arbejdsgiver.
Artikel XV Frit erhverv 1. I tilfælde, hvor en i en af de kontraherende stater  

 hjemmehørende person oppebærer indkomst fra den anden kontraherende stat for  

 ydelser i frit erhverv eller anden selvstændig virksomhed af lignende  

 karakter, er han skattepligtig i den anden kontraherende stat, men kun for så  

 vidt angår den indkomst, som kan henføres til hans virksomhed i den anden  

 stat.
 2. Udtrykket "frit erhverv" indbefatter især  

 selvstændig videnskabelig, litterær, kunstnerisk, opdragende og undervisende  

 virksomhed samt selvstændig virksomhed som læge, advokat, ingeniør, arkitekt,  

 tandlæge, revisor, offentlig optrædende kunstnere og sportsfolk.
Artikel XVI Offentlige hverv 1. Vederlag, bortset fra pensioner, der udbetales af  

 en af de kontraherende stater eller af en politisk underafdeling eller en  

 lokal myndighed, til en fysisk person for varetagelsen af hverv i det  

 offentliges tjeneste, skal være fritaget for beskatning i den anden  

 kontraherende stat, såfremt den pågældende ikke er hjemmehørende i denne  

 anden stat eller alene er hjemmehørende i denne anden stat for at varetage  

 disse hverv.
 2. Pensioner, der udbetales af en af de kontraherende  

 stater til en fysisk person for varetagelsen af hverv i denne regerings  

 offentlige tjeneste, skal være fritaget for beskatning i den anden  

 kontraherende stat.
 3. Bestemmelserne i denne artikel skal ikke finde  

 anvendelse på betaling for tjenesteydelser i forbindelse med næring eller  

 forretning, der drives med henblik på fortjeneste af en af de kontraherende  

 stater eller af en politisk underafdeling eller en lokal myndighed.
Artikel XVII Pensioner 1. Enhver pension (bortset fra pension, som omtales i  

 artikel XVI, stykke 2) og enhver livrente, der oppebæres fra kilder i en af  

 de kontraherende stater af en fysisk person, som er hjemmehørende i den anden  

 kontraherende stat, skal være fritaget for beskatning i den førstnævnte  

 kontraherende stat.
 2. Udtrykket "livrente" betyder en fastsat  

 sum, der udbetales periodisk til fastsatte tidspunkter - enten for livstid,  

 for et nærmere angivet eller forud beregneligt tidsrum - i henhold til en  

 forpligtelse til at præstere disse betalinger til gengæld for et rimeligt og  

 fuldt vederlag i penge eller penges værd.
Artikel XVIII Studenter og praktikanter 1. a) En fysisk person, som er hjemmehørende i en af  

 de kontraherende stater umiddelbart før sit besøg i den anden kontraherende  

 stat, og som midlertidigt opholder sig i den anden kontraherende stat  

 hovedsageligt for - skal være fritaget for beskatning i den anden kontraherende stat for så  

 vidt angår - 2. En i en af de kontraherende stater hjemmehørende  

 person, der opholder sig i den anden kontraherende stat i et tidsrum, der  

 ikke overstiger et år, som ansat hos eller ifølge kontrakt med en person, der  

 er hjemmehørende i den førstnævnte stat, hovedsagelig for at erhverve  

 teknisk, faglig eller forretningsmæssig erfaring fra en person, der er  

 hjemmehørende i den anden kontraherende stat, skal være fritaget for  

 beskatning i dette tidsrum i den anden kontraherende stat, for så vidt angår  

 hans ansættelsesvederlag.
 3. En i en af de kontraherende stater hjemmehørende  

 person, der opholder sig i den anden kontraherende stat i et tidsrum, der  

 ikke overstiger et år, som deltager i et program, der støttes af regeringen i  

 den anden kontraherende stat, hovedsagelig for at uddanne sig, forske eller  

 studere, skal være fritaget for beskatning i dette tidsrum i den anden  

 kontraherende stat, for så vidt angår enhver form for stipendium, bevilling,  

 understøttelse eller vederlag.
Artikel XIX Professorer og lærere 1. En professor eller lærer, som opholder sig i en af  

 de kontraherende stater i et tidsrum, der ikke overstiger to år, for at  

 undervise ved et universitet, en højskole, en skole eller en anden  

 undervisningsanstalt i denne stat, og som er eller umiddelbart før dette  

 ophold var hjemmehørende i den anden kontraherende stat, skal være fritaget  

 for beskatning i den førstnævnte stat af ethvert vederlag for sådan  

 undervisning.
 2. Bestemmelserne i denne artikels stykke 1 finder  

 ikke anvendelse, når en professor eller lærers arbejde udføres i henhold til  

 en aftale eller kontrakt, indgået med regeringen i det land, hvori arbejdet  

 udføres, som indeholder særbestemmelser med hensyn til deres  

 ansættelsesvilkår.
Artikel XX Credit 1. I overensstemmelse med bestemmelserne i Trinidad og  

 Tobagos lovgivning om indrømmelse af fradrag i Trinidad og Tobagos skat for  

 skat, der er pålignet i et statsområde uden for Trinidad og Tobago (hvilket  

 ikke skal indvirke på det heri indeholdte almindelige princip) - 2. a) Hvor en i Danmark hjemmehørende person oppebærer  

 fortjeneste eller indkomst, som ifølge bestemmelserne i denne overenskomst  

 kan beskattes i Trinidad og Tobago, skal Danmark i denne persons skat af  

 fortjenesten eller indkomsten tillade fradraget et beløb, der svarer til den  

 i Trinidad og Tobago betalte skat.
 3. Fradraget skal dog i intet tilfælde overstige den  

 del af skatten - beregnet før indrømmelsen af fradraget - som forholdsmæssigt  

 falder på den indkomst, der kan beskattes i den anden kontraherende stat.
 4. Ved anvendelsen af denne artikels stykke 2, skal  

 udtrykket "den i Trinidad og Tobago betalte skat" indbefatte  

 ethvert beløb, som skulle have været betalt som skat i Trinidad og Tobago for  

 et hvilket som helst år, hvis der ikke havde været indrømmet skattefritagelse  

 eller - nedsættelse for dette år eller en del deraf ifølge:
for så vidt som de var i kraft på datoen for undertegnelsen af denne  

 overenskomst og ikke siden er blevet ændret, eller kun er blevet ændret på  

 mindre områder, der ikke berører deres almindelige karakter, eller 5. Ved anvendelsen af denne artikel skal fortjeneste  

 eller vederlag for personlige tjenesteydelser (herunder ved frit erhverv)  

 udført i en af de kontraherende stater anses for indkomst fra kilder i denne  

 stat, og en fysisk persons tjenesteydelser, som helt eller delvis udføres i  

 skibe eller luftfartøjer, der drives i international trafik af en i en af de  

 kontraherende stater hjemmehørende person, anses for at være udført i denne  

 stat.
Artikel XXI Ikke-diskriminering 1. Statsborgere i en af de kontraherende stater skal  

 ikke i den anden kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som statsborgere i den sidstnævnte stat  

 under samme forhold er eller måtte blive underkastet.
 2. Beskatning af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne anden stat end beskatningen af  

 foretagender i denne anden stat, der udøver samme virksomhed.
3. Intet i denne artikel skal kunne fortolkes - 4. Udtrykket "beskatning" betyder i denne  

 artikel skatter af enhver art og betegnelse.
Artikel XXII Samråd 1. Såfremt en i en af de kontraherende stater  

 hjemmehørende person mener, at foranstaltninger, som er truffet af en eller  

 begge de kontraherende stater, for ham medfører eller vil medføre beskatning,  

 som ikke er i overensstemmelse med denne overenskomst, kan han - uanset  

 hvilke fremgangsmåder, der måtte være fastsat i disse staters lovgivning -  

 indbringe sin sag for de kompetente myndigheder i den kontraherende stat, i  

 hvilken han er hjemmehørende.
 2. De kompetente myndigheder skal, hvis indsigelsen  

 findes at være begrundet, og hvis de ikke selv kan nå til en rimelig løsning,  

 bestræbe sig på at løse sagen ved gensidig aftale med de kompetente  

 myndigheder i den anden stat med henblik på at undgå en beskatning, der ikke  

 er i overensstemmelse med overenskomsten.
3. De kompetente myndigheder i de kontraherende stater  

 skal bestræbe sig på ved gensidig aftale at løse vanskeligheder eller  

 tvivlsspørgsmål, der måtte opstå med hensyn til forståelsen eller anvendelsen  

 af overenskomsten.
De kan også rådføre sig med hinanden i bestræbelse på at  

 undgå dobbeltbeskatning i tilfælde, der ikke omhandles i overenskomsten.
 4. De kontraherende staters kompetente myndigheder kan  

 for opfyldelse af formålet med denne artikel træde i direkte kontakt med  

 hinanden.
Artikel XXIII Udveksling af oplysninger De kontraherende staters kompetente myndigheder skal efter anmodning  

 udveksle sådanne oplysninger (d.v.s. oplysninger, der efter sædvanlig praksis  

 er til deres rådighed i henhold til deres respektive skattelove), som er  

 nødvendige for gennemførelsen af bestemmelserne i denne overenskomst eller  

 for at hindre skattesvig eller for administration af bestemmelser, der tager  

 sigte på at hindre omgåelser, alt for så vidt angår de skatter, som omhandles  

 i denne overenskomst.
Enhver oplysning, der således udveksles, skal behandles som hemmelig og må  

 ikke meddeles til andre personer (indbefattet en domstol eller administrativ  

 ret) end dem, der er beskæftiget med påligning, opkrævning, inddrivelse eller  

 retsforfølgning med hensyn til de skatter, der omfattes af denne  

 overenskomst.
De foran omhandlede oplysninger skal ikke udveksles, dersom de  

 ville røbe nogen erhvervsmæssig, forretningsmæssig, industriel eller faglig  

 hemmelighed eller fremstillingsmetode.
Artikel XXIV Territorial udvidelse 1. Denne overenskomst kan enten i sin helhed eller med  

 de fornødne ændringer udvides til enhver del af Danmark, som særligt er holdt  

 uden for overenskomsten, og som pålægger skatter af væsentlig samme karakter  

 som de skatter, overenskomsten finder anvendelse på.
Enhver udvidelse af  

 overenskomsten skal have virkning fra det tidspunkt og med de ændringer og  

 under de betingelser - herunder sådanne, som vedrører ophør - som måtte blive  

 fastsat og aftalt mellem de kontraherende stater i noter, der skal udveksles  

 ad diplomatisk vej.
 2. Medmindre andet aftales mellem de to kontraherende  

 stater, skal opsigelse af overenskomsten fra en af de kontraherende stater i  

 henhold til artikel XXVI også medføre ophør på den i nævnte artikel fastsatte  

 måde af overenskomstens anvendelse i ethvert område, hvortil den er blevet  

 udvidet i henhold til denne artikel.
Artikel XXV Ikrafttrædelsestidspunkt 1. Denne overenskomst skal træde i kraft, når de  

 kontraherende stater har meddelt hinanden ad diplomatisk vej, at alle de  

 forfatningsmæssige foranstaltninger, som udkræves for ikrafttræden af denne  

 overenskomst, er blevet gennemført.
 2. Bestemmelserne skal have virkning:
 med hensyn til dansk skat for det skatteår, der begynder den 1. april 1966  

 og for følgende skatteår.
Artikel XXVI Opsigelse Denne overenskomst skal forblive i kraft på ubestemt tid, men enhver af de  

 kontraherende stater kan senest den tredivte juni i ethvert kalenderår efter  

 1974 give meddelelse om opsigelse til den anden kontraherende stat og i så  

 fald skal denne overenskomst ikke have virkning - med hensyn til dansk skat for ethvert skatteår, der begynder i eller efter  

 det kalenderår, der følger umiddelbart efter det år, i hvilket opsigelsen er  

 meddelt.
 Til bekræftelse heraf ..........
 Overenskomsten, der ikke omfatter Færøerne og Grønland, er i medfør af  

 artikel XXV trådt i kraft den 17. maj 1971.
