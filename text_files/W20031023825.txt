Landsskatteretskendelse af 15. september 2003 vedr. fradrag  

 for skattemæssig hensættelse til garantiforpligtelse Klagen vedrører opgørelsen af indkomsten på følgende punkt:
Skattepligtig indkomst Ikke godkendt fradrag for skattemæssig hensættelse til  

 garantiforpligtigelser ultimo, 284.000 kr.
Det er oplyst, at selskabet er et ingeniør- og  

 entreprenørfirma, hvis aktivitet primært består af større byggeentrepriser  

 for  

 det offentlige, og at selskabet i regnskaberne i en årrække har foretaget  

 hensættelser til garantiforpligtigelser på afsluttede arbejder.
Selskabet,  

 der  

 har regnskabsår 1. oktober  30. september, har således pr. den 30.  

 september  

 1996, 30. september 1997, 30. september 1998, 30. september 1999 og 30.  

 september 2000 hensat henholdsvis 185.000 kr., 284.000 kr., 330.000 kr.,  

 244.000 kr. og 245.000 kr.
 Det er endvidere oplyst, at den stedlige skattemyndighed  

 tidligere for indkomståret 2000 har forhøjet selskabets indkomst med  

 hensættelsen  

 ultimo 2000 på 245.000 kr., idet selskabet ikke opfylder betingelserne for at  

 foretage hensættelser til garantiforpligtigelser på afsluttede arbejder.  

 Landsskatteretten fandt i kendelse af 20. marts 2002 for indkomståret 2000,  

 at  

 der skulle ske primoregulering af hensættelsen for indkomståret 2000, jf.  

 princippet i rettens kendelse af 22. marts 1999, refereret i TfS 1999.474,  

 samt  

 skatteministeriets kommentar i SKM 2001.421.DEP (TfS 2001.849), hvorfor den  

 påklagede ansættelse for indkomståret 2000 blev nedsat  

    

  

 med 244.000 kr.
Det er videre oplyst, at den stedlige skattemyndighed  

 herefter ved afgørelse af 2. maj 2002 har ændret selskabets  

 indkomstansættelser  

 for indkomstårene 1997, 1998 og 1999 således, at der er foretaget  

 tilbageføring  

 af de selvangivne ultimohensættelser til garantiforpligtigelser.
For 1998 og  

 1999 er der endvidere foretaget primoreguleringer i overensstemmelse med  

 rettens kendelse for 2000. Selskabet har alene påklaget indkomstansættelsen  

 for  

 1997.
Til støtte for indkomstansættelsen for 1997 har  

 skattemyndigheden anført, at selskabet ikke opfylder betingelserne for at  

 foretage hensættelser til garantiforpligtigelser, og at ændringen er  

 foretaget  

 i henhold til skattestyrelseslovens § 35, stk. 1, nr. 3. Ifølge denne  

 bestemmelse kan en skatteansættelse foretages eller ændres i det omfang den  

 er  

 en følge af en skatteansættelse vedrørende et andet indkomstår.
Af  

 bemærkningerne til lovforslaget fremgår det, at i tilfælde hvor en  

 skatteansættelse har afledte virkninger for skatteansættelsen af den  

 skattepligtige for andre indkomstår, kan sådanne ændringer foretages, såfremt  

 det er en direkte følge heraf, selvom den almindelige ansættelsesfrist derved  

 overskrides.
Det er dog et krav, for at kunne foretage ændringer uden for de  

 almindelige frister, at konsekvensændringen er en direkte og afledt følge af  

 en  

 foretagen ændring af en skatteansættelse, og herved stilles krav om fornøden  

 konneksitet og konsekvens mellem ansættelsesændringerne. Ændringen vedrørende  

 hensættelsen ultimo 1997 har den fornødne direkte konneksitet og konsekvens  

 mellem ansættelsesændringen for 1998, idet der er tale om det samme  

 hensættelsesbeløb og de samme hensættelser, hvorimod hensættelsen primo 1997  

 vedrører andre hensættelser.
En eventuel ændring af primohensættelsen kan  

 derfor ikke foretages i henhold til skattestyrelseslovens § 35, stk. 1.
 Skattemyndigheden har endvidere anført, at  

 skattestyrelseslovens § 35, stk. 1, nr. 3 også kan anvendes i tilfælde, hvor  

 skattemyndighederne har tabt en sag om, i hvilket år en skattepligtig  

 indkomst  

 skal beskattes, således at indkomsten vil kunne henføres til beskatning i et  

 andet indkomstår, selvom det ligger uden for fristerne i  

 skattestyrelseslovens  

 § 34. Der er henvist til Told- og Skattestyrelsens vejledning 2001 om  

 processuelle regler, afsnit G.3.2.l, hvor der er anført følgende:
 Efter nr. 3 kan en ekstraordinær skatteansættelse foretages  

 "i det omfang skatteansættelsen er en følge af en skatteansættelse af  

 den  

 skattepligtige vedrørende et andet indkomstår".
Efter SSL § 35, stk. 1, nr. 3 kan der generelt foretages  

 konsekvensændringer af en skattepligtigs skatteansættelser vedrørende andre  

 indkomstår.
Den skatteansættelse, der begrunder konsekvensændringen, kan  

 ligge  

 såvel uden for som inden for de almindelige ansættelsesfrister efter SSL §  

 34.  

 Bestemmelsen kan f.eks. anvendes i tilfældet, hvor skattemyndighederne inden  

 for de almindelige ansættelsesfrister forhøjer en skatteansættelse med den  

 virkning, at en skatteansættelse for indkomstår, der ligger uden for de  

 almindelige ansættelsesfrister, skal nedsættes, eller at den skattepligtige  

 inden for de almindelige frister begærer en skatteansættelse nedsat med den  

 virkning, at skatteansættelsen for indkomstår, der ligger uden for de  

 almindelige ansættelsesfrister, skal forhøjes, f.eks. spørgsmålet om hvilket  

 indkomstår en renteudgift skal henføres til.
Bestemmelsen kan som udgangspunkt også anvendes i tilfælde,  

 hvor skattemyndighederne har tabt en sag om, i hvilket år en skattepligtig  

 indkomst skal beskattes, således at indkomsten vil kunne henføres til  

 beskatning i et andet indkomstår, selvom det ligger uden for fristerne i SSL  

 §  

 34. Selskabets repræsentant har principalt nedlagt påstand om,  

 at den påklagede indkomstansættelse for indkomståret 1997 er ugyldig.
Til  

 støtte herfor har han anført, at indkomstansættelsen for indkomståret 1997 er  

 forældet i henhold til fristerne i skattestyrelsesloven, og at  

 skattestyrelseslovens § 35, stk. 1, nr. 3 ikke kan bruges i den foreliggende  

 situation, idet ændringen af indkomsten i 1997 ikke er en afledt ændring af  

 ansættelsen for 2000. Bestemmelsen kan efter repræsentantens opfattelse alene  

 anvendes til korrektion af indkomstansættelser, når tidspunktet for et  

 fradrag  

 eller en indtægt flyttes fra et indkomstår til et andet indkomstår.
Repræsentanten har fremhævet, at skattemyndigheden har  

 anført, at skattestyrelseslovens § 35, stk. 1, nr. 3, som udgangspunkt kan  

 anvendes i tilfælde, hvor skattemyndighederne har tabt en sag, om i hvilket  

 år  

 en skattepligtig indkomst skal beskattes.
Dette synspunkt, der også er  

 gengivet  

 i cirkulære nr. 116 af 1.7.1999, er ikke relevant i det foreliggende  

 tilfælde.  

 Den sag skatteafdelingen refererer til, drejer sig ikke om, i hvilket år  

 indkomst skal beskattes, men derimod hvorvidt regulering skulle ske i  

 overensstemmelse  

 med gældende praksis.
Det skulle den.
Skattemyndighederne har vel i øvrigt  

 ikke  

 tabt en sag i det foreliggende tilfælde, hvor en overordnet skattemyndighed  

 har  

 korrigeret en kommunal skattemyndighed.
Repræsentanten har subsidiært nedlagt påstand om, at den  

 påklagede indkomstansættelse for indkomståret 1997 er ugyldig.
Til støtte  

 herfor har han anført, at skattestyrelseslovens § 35, stk. 3 fastslår, at en  

 ændring efter § 35, stk. 1, nr. 1-9 kun kan ske, hvis den varsles inden  

 rimelig  

 tid, hvilket efter praksis er senest 6 måneder efter, at myndigheden er  

 blevet  

 opmærksom på forholdet.
Told- og Skattestyrelsens cirkulære 1995-21, der  

 anviser, hvordan regulering skal ske, er adskillige år gammel.
Repræsentanten har mere subsidiært nedlagt påstand om, at  

 indkomstansættelsen for indkomståret 1997 nedsættes med 185.000 kr.
Til  

 støtte  

 herfor har han anført, at ændringen af indkomstansættelsen for 1997 i givet  

 fald skal ske ved regulering af såvel primo som ultimo hensættelsen i 1997,  

 jf.  

 Landsskatterettens kendelse af 20. marts 2002.
 Landsskatteretten  

 skal udtale:
Skattestyrelseslovens § 35 blev ændret ved lov nr. 381 af 2.  

 juni 1999 således, at en skatteansættelse, uanset fristerne i § 34, kan  

 foretages eller ændres såvel efter anmodning fra den skattepligtige som efter  

 skattemyndighedernes bestemmelse, såfremt særlige objektiviserede betingelser  

 herfor er opfyldt. Ændringen har virkning fra og med indkomståret 1997. Der  

 er  

 foruden de objektiviserede betingelser i § 35, stk. 1 i samme bestemmelses  

 stk.  

 3 indsat en skønsmæssigt ansat reaktionsfrist, hvorefter den skattepligtige  

 eller skattemyndighederne skal reagere inden for rimelig tid efter, at de nye  

 forhold, der begrunder genoptagelsen efter § 35, stk. 1 er opfyldt. § 35,  

 stk.  

 1, nr. 3 har følgende ordlyd: I det omfang skatteansættelsen er en  

 følge af en  

 skatteansættelse af den skattepligtige vedrørende et andet indkomstår.  

 Bestemmelsen kan blandt andet anvendes i tilfældet, hvor den skattepligtige  

 inden for de almindelige frister begærer en skatteansættelse nedsat med den  

 virkning, at skatteansættelsen for indkomstår, der ligger uden for de  

 almindelige ansættelsesfrister, skal forhøjes.
I bemærkningerne til  

 lovforslaget, L 192 1998/99, er anført følgende:
 Efter gældende ret kan skattemyndighederne, når en  

 skattepligtig har begæret en skatteansættelse genoptaget, foretage sådanne  

 ændringer af skatteansættelser for andre indkomstår, der er en følge af den  

 skattepligtiges genoptagelsesbegæring, jf. § 4, stk. 3 i  

 skattestyrelsesloven.
 Der gælder ikke en tilsvarende bestemmelse om  

 konsekvensændringer som følge af skattemyndighedernes forhøjelse af en  

 skatteansættelse.
Bestemmelsen indebærer, at der generelt - og ikke kun i  

 forbindelse med genoptagelsesanmodninger - gives adgang til at foretage  

 konsekvensændringer  

 af skatteansættelser af den skattepligtige vedrørende andre indkomstår, der  

 ligger uden for de almindelige 3-årige ansættelsesfrister. Landsskatteretten finder, at skattemyndigheden i medfør af  

 skattestyrelseslovens § 35, stk. 1, nr. 3, har været berettiget til at ændre  

 selskabets indkomstansættelse for 1997, idet hensættelsen primo 1998 er en  

 direkte beløbsmæssig følge af hensættelsen ultimo 1997, og selskabet ikke  

 opfylder betingelserne for at foretage hensættelser til  

 garantiforpligtigelser,  

 jf. rettens kendelse af 20. marts 2002. Retten finder endvidere ikke at  

 ansættelsen er ugyldig, jf. skattestyrelseslovens § 35, stk. 3, idet ændring  

 blev varslet inden rimelig tid efter afsigelsen af Landsskatterettens  

 kendelse  

 for indkomståret 2000, hvor der blev foretaget en primoregulering af en  

 tilsvarende hensættelse.
Det fremgår ikke direkte af ordlyden af  

 skattestyrelseslovens § 35, stk. 1, nr. 3 eller forarbejderne til lov nr. 381  

 af 2. juni 1999, om konsekvensændringer også omfatter regulering af  

 primohensættelsen.
Retten finder, at bestemmelsen må forstås således, at der  

 skal ske genoptagelse af det forældede indkomstår på det eller de punkter,  

 som  

 er en følge af skatteansættelsen for et senere indkomstår.
Der skal herefter  

 foretages en korrekt opgørelse af selskabets indkomst for 1997 vedrørende  

 garantihensættelser, hvorfor der også skal foretages en primoregulering af  

 hensættelsen i ansættelsen for 1997, jf. princippet i rettens kendelse af 22.  

 marts 1999, refereret i TfS 1999.474, samt skatteministeriets kommentar i SKM  

 2001.421.DEP (TfS 2001.849). Indkomstansættelsen for 1997 nedsættes derfor  

 med  

 185.000 kr. i overensstemmelse med repræsentantens mere subsidiære påstand.
