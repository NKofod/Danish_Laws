 Danmark har den 1. marts 1972 i henhold til traktaten af 1. juli 1968 om  

 ikke-spredning af kernevåben, jfr. bekendtgørelse nr. 23 af 25. februar 1969,  

 Lovtidende C, indgået en overenskomst med Den internationale  

 Atomenergiorganisation med henblik på at forhindre, at nukleart materiale  

 anvendes til fremstilling af kernevåben eller andre nukleare sprænglegemer.
 I medfør af § 8 og § 38, stk. 3, i lov nr. 170 af 16. maj 1962 om nukleare  

 anlæg (atomanlæg) fastsættes til gennemførelse af den nævnte overenskomst:
 § 1.  Ved nukleart materiale forstås i denne  

 bekendtgørelse: uran, plutonium og thorium, uforarbejdet - bortset fra malme  

 - eller forarbejdet, i metallisk form, i legering eller kemisk forbindelse.
 § 2.  Nukleart materiale må ikke besiddes uden  

 atomenergikommissionens tilladelse.
§ 3.  Besiddere af nukleart materiale skal efter  

 regler, der fastsættes i tilladelsen efter § 2, § 4.  Personer, der er bemyndiget dertil af  

 atomenergikommissionen, har efter regler, der fastsættes i tilladelsen efter  

 § 2, adgang til virksomheder m.v., der besidder nukleart materiale, og til at  

 foretage nødvendige kontrolforanstaltninger, herunder besigtigelser, målinger  

 og udtagning af prøver.
 § 5.  De i §§ 3 og 4 nævnte regler kan senere ændres  

 af atomenergikommissionen.
 § 6.  Nukleart materiale må ikke udføres uden  

 atomenergikommissionens tilladelse.
 § 7.  Atomenergikommissionens afgørelser kan ikke  

 indbringes for højere administrative myndigheder.
 § 8.  Bekendtgørelsen træder i kraft den 1. august  

 1972.
 § 9.  Bekendtgørelsen gælder ikke for Færøerne.
 Undervisningsministeriet, den 27. juni 1972.
 Knud Heinesen.
 /Hans von Bülow.
 Ingen.
