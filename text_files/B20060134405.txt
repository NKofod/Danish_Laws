Bekendtgørelse  

 om praksissektorens ydelser til personer med  

  

 bopæl på Færøerne eller i Grønland under midlertidigt ophold  

  

 her i landet I medfør af § 8, stk. 2, i sundhedsloven, lov  

 nr. 546 af 24. juni 2005, fastsættes:
 § 1.  

  

 Personer,  

 der har bopæl på Færøerne eller i Grønland, har under midlertidigt ophold her  

 i  

 landet ret til praksissektorens ydelser, jf. sundhedslovens afsnit V, i  

 tilfælde af pludseligt opstået eller forværret sygdom, ulykkestilfælde o.  

 lign.
Stk. 2.  

  

 Opholder de  

 pågældende sig her i landet på skoleophold eller i uddannelsesøjemed, har de  

 dog ret til praksissektorens ydelser på samme vilkår, som gælder for  

 personer,  

 der har bopæl her i landet.
De forsynes med et særligt sundhedskort for ret  

 til  

 sundhedslovens ydelser.
Anmodning om udstedelse af særligt sundhedskort  

 rettes  

 til opholdskommunen her i landet.
Stk. 3.  

  

 Det er en  

 betingelse for retten til praksissektorens ydelser, at personer med bopæl på  

 Færøerne har ret til ydelser fra en færøsk sygekasse.
Børn under 16 år med  

 bopæl på Færøerne skal være omfattet af forældrenes medlemskab.
For personer  

 med bopæl i Grønland er det en betingelse, at de er berettiget til ydelser i  

 medfør af Grønlands Hjemmestyres landstingsforordning om sundhedsvæsenets  

 ydelser m.v.
§ 2.  

  

 Til  

 medlemmer af færøsk sygekasse gruppe A gives behandling m.v. på samme vilkår  

 som for gruppe 1-sikrede.
Til medlemmer af færøsk sygekasse gruppe B gives  

 behandling m.v. på samme vilkår som for gruppe 2-sikrede.
 Stk. 2.  

  

 Til  

 personer fra Grønland gives behandling m.v. på samme vilkår som for gruppe  

 1-sikrede.
Stk. 3.  

  

 Afregning  

 af udgifter til behandling m.v. finder sted efter sammen regler, som gælder  

 for  

 herboende gruppe 1- og gruppe 2-sikrede.
Hvis patienten selv har afholdt  

 udgifter til den ydede behandling m.v., udbetales tilskud af opholdskommunen  

 ved aflevering af kvitteret regning.
§ 3.  

  

 Behandling  

 m.v. ydes ikke udover det tidspunkt, hvor den pågældendes tilstand tillader  

 rejse tilbage til Færøerne eller Grønland.
Behandling bør dog ikke nægtes,  

 når  

 det under hensyn til de foreliggende omstændigheder ikke skønnes rimeligt at  

 henvise pågældende til behandling på Færøerne eller i Grønland.
 Stk. 2.  

  

 Stk. 1  

 gælder ikke for personer, der er omfattet af § 1, stk. 2.
 § 4.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Samtidig  

 ophæves bekendtgørelse nr. 25 af 21. januar 1993 om sygesikringslovens  

 ydelser  

 til personer med bopæl på Færøerne eller i Grønland under midlertidigt ophold  

 her i landet.
