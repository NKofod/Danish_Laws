 Tre medlemmer fandt, at selv om læserbrevet var formuleret i skarpe  

 vendinger   hvad klagerens eget forudgående læserbrev også  

 var   og kunne læses som indeholdende en generel beskyldning for ufine  

 forretningsmetoder, havde læserbrevet ikke et sådant indhold, at  

 det burde have været forelagt klageren med henblik på en  

 kommentar, før det blev bragt.
Et medlem fandt, at læserbrevet havde et sådant indhold, at  

 det burde have været forelagt klageren med henblik på en  

 kommentar, inden det blev bragt, idet indholdet af læserbrevet kunne  

 virke agtelsesforringende for klager.
Dette medlem fandt samtidig anledning  

 til at bemærke, at klagers deltagelse i den offentlige debat i form af  

 egne læserbreve ikke fritog bladet for pligten til at forelægge  

 klager indholdet af læserbrevet.
I overensstemmelse med stemmeflertallet udtalte Pressenævnet ikke  

 kritik af bladet.
Dissens.
Kendelse fra Pressenævnet i sag nr.  

 79/2001 [K] har klaget til Pressenævnet over et  

 læserbrev bragt i Politiken den 11. juli 2001, idet han mener, at god  

 presseskik er tilsidesat.
 Af læserbrevet med overskriften "[K]s  

 grovheder" fremgik følgende:
 " Else og  Steen  Relster,  Helgesensgade  1,  

  København:
 Kære  Tøger  Seidenfaden.
I Politiken Søndag tilbyder journalist og  

 psykoterapeut [K] at hjælpe dig med at få styr på din  

 ubevidste personlighed for derved at få justeret dit verdensbillede.
Du  

 kan roligt sige ja tak til tilbudet, for chancen for, at [K] kan levere  

 varen, er ikke stor.
Vi er bekendt med hans praksis med afholdelse af kurser  

 for unge journalistaspiranter: Lok kunderne til, lad dem betale på  

 forhånd, meld dig så syg eller konkurs, og ignorer alle  

 anmodninger om tilbagebetaling! Vi foreslår, at du hjælper [K] med at få  

 justeret sit verdensbillede og selvbillede ved, at Politiken kulegraver og  

 offentliggør [K]s forretningsmetoder." Klageren har anført, at indholdet af  

 ovennævnte læserbrev er af stærkt injurierende karakter,  

 idet det heri hævdes, at klager som gennemgående  

 forretningsmetode melder sig syg eller går konkurs, hvorefter tilmeldte  

 elever ikke kan få deres penge.
 Klageren har oplyst, at baggrunden for, at han måtte  

 lukke sin kursusvirksomhed i marts i år, var alvorlig sygdom, og at han  

 netop er ved at undergå en større helbredsundersøgelse.  

 Klager har meddelt journalisthøjskolen, at man skal slette hans navn  

 på deres hjemmeside over kursusudbydere, og han har over for retten i  

 Nykøbing Sjælland erklæret sig personlig insolvent.
Klageren har oplyst, at det naturligvis er beklageligt, at  

 enkelte kursister er kommet i klemme i dette forløb.
I  

 læserbrevet fremstår det imidlertid, som om det er sådan en  

 teknik, han benytter sig af efter forgodtbefindende.
Klageren har anført, at offentliggørelsen af  

 læserbrevet er et brud på god presseskik.
Læserbrevet er  

 bragt uden noget forsøg på verifikation og uden at indhente en  

 kommentar fra klager.
Det er bladets redaktionelle ansvar.
Læserbrevet  

 ligger på ingen måde inden for rammerne af en fri debat.
Det er  

 ikke klagers synspunkter, der diskuteres, men hans ære der  

 beklikkes.
 Klageren har endelig anført, at læsernes  

 redaktørs spalte ikke giver mulighed for selv at fremføre en  

 sag, idet han kun behandler konkrete forkerte oplysninger, men ikke  

 redaktionelle anliggender.
 Bladet har anført, at læserbrevet er skrevet  

 i anledning af et af [K]s tidligere læserbreve og er et af flere, som  

 redaktionen har modtaget, og som rummer kritik af klagers  

 kursusvirksomhed.
Bladet har videre anført, at formålet med  

 bladets debatspalter er at skabe meget vide rammer om en levende og til tider  

 skarp offentlig debat   et forum, som klager selv deltager i og udnytter  

 fuldt ud.
Klager finder oplysningerne i brevet injurierende og skadelige og  

 vil gøre bladet ansvarlig for dem.
Klager har øjensynlig ikke  

 ønsket at benytte sig af den mulighed, som han - via læsernes  

 redaktørs faste daglige spalte - har for at fremkomme med sin version  

 af de faktuelle spørgsmål.
Bladet har herudover anført, at man ikke mener, at  

 det pågældende læserbrev har et sådant indhold, form  

 eller journalistisk troværdighed - qua genren - at det fordrer en  

 særlig efterprøvelse af oplysningernes grad af korrekthed fra  

 bladets side før offentliggørelsen.
Bladet finder derfor ikke  

 at have krænket normale normer for redigering af debatsider.
I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Kaare R.
Skou og Ole Askvig.
 Pressenævnet udtaler:
 Det er Pressenævnets opfattelse, at  

 læserbrevsdebatten må have vide rammer, og læserbreve  

 indeholder - efter sagens natur - ofte mere vurderende og kommenterende  

 bemærkninger end redaktionelle artikler.
Tre medlemmer - Jørgen Nørgaard, Aage  

 Lundgaard og Kaare R.
Skou - udtaler:
 Selv om læserbrevet er formuleret i skarpe vendinger  

 - hvad klagerens eget forudgående læserbrev også var - og  

 kan læses som indeholdende en generel beskyldning for ufine  

 forretningsmetoder, finder vi ikke, at læserbrevet har et sådant  

 indhold, at det burde have været forelagt klageren med henblik på  

 en kommentar, før det blev bragt.
 Vi finder derfor ikke, at bladet har handlet i strid med  

 god presseskik.
 Et medlem - Ole Askvig - udtaler:
Jeg finder, at læserbrevet har et sådant  

 indhold, at det burde have været forelagt klageren med henblik på  

 en kommentar, inden det blev bragt, idet indholdet af læserbrevet kan  

 virke agtelsesforringende for klager.
Jeg finder i den forbindelse anledning  

 til at bemærke, at klagers deltagelse i den offentlige debat i form af  

 egne læserbreve ikke fritager bladet for pligten til at forelægge  

 klager indholdet af læserbrevet.
 Jeg finder derfor, at bladet har handlet i strid med god  

 presseskik, og at nævnet må udtale sin kritik af bladet.
 I overensstemmelse med stemmeflertallet udtaler  

 Pressenævnet ikke kritik af bladet.
 Afsagt den 12. september 2001.
