 1. Ved lov nr. 534 af 13. december 1985 om ændring af  

 ligningsloven er der indført begrænsning i retten til at fradrage udgifter  

 til repræsentation, herunder for repræsentation i virksomheden i form af  

 levering af mad og drikkevarer fra personalekantiner.
For repræsentationsudgifter, der afholdes i tiden 1. januar - 31. december  

 1986, er fradraget begrænset til 75% af udgifterne.
For  

 repræsentationsudgifter, der afholdes den 1. januar 1987 eller senere, er  

 fradraget begrænset til 25% af udgifterne.
2. Repræsentationsudgiften er kantinens udsalgspris  

 for de pågældende varer, hvis kantinen drives uden tilskud fra  

 arbejdsgiveren.
Ydes tilskud, skal repræsentationsudgiften beregnes på  

 grundlag af varernes fremstillingsomkostninger efter samme fremgangsmåde, som  

 anvendes ved udarbejdelse af momsregnskabet for kantiner, hvis omsætning er  

 større end 30.000 kr, pr. år.
I fremstillingsomkostningerne indgår råvarernes  

 pris samt lønomkostninger vedrørende tilberedning, salg og administration.
 Hvis der til brug for repræsentation gennem kantinen foretages indkøb af  

 specielt dyre leverancer, der ikke normalt forhandles i kantinen, er det de  

 faktiske udgifter, der skal henføres til repræsentationsudgifter.
3. De virksomheder, der foretager intern afregning  

 imellem kantineog repræsentationskonti, skal anvende disse afregningspriser  

 som repræsentationsudgift, såfremt afregningsprisen svarer til  

 fremstillingsomkostningerne.
Yder virksomheden tilskud til kantinedriften  

 (kontant tilskud samt afholdte lønomkostninger vedrørende tilberedning, salg  

 og administration) udgør repræsentationsudgiften afregningsprisen med tillæg  

 af den procent, der udgør forholdet imellem kantinetilskuddet og kantinens  

 samlede salgsindtægter.
 Virksomheder, der ikke foretager intern afregning imellem kantine- og  

 repræsentationskonti, kan i stedet for fremstillingsomkostningerne vælge at  

 anvende følgende takster:
Frokost incl. drikkevarer pr. person kr. 50 Middag incl. drikkevarer pr. person kr. 80 De virksomheder, der vælger at anvende standardtakster, er bundet af dette  

 valg for hele indkomståret.
 Hvis der til brug for repræsentation leveres drikkevarer, såsom vand, øl  

 og lignende fra kantinen, uden at dette sker i forbindelse med et måltid,  

 anvendes kantinens udsalgspris som repræsentationsudgift.
 Begrænsningen af fradraget foretages ved, at virksomheden ved opgørelsen  

 af den skattepligtige indkomst tillægger et beløb svarende til 25% og fra 1.  

 januar 1987 75% af repræsentationsudgifterne, opgjort som anført ovenfor.  

 Kantinetilskud og repræsentationsudgifter ifølge den interne afregning kan  

 herefter fratrækkes fuldt ud.
