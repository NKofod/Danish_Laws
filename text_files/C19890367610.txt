Henvisning til At-meddelelsessystemets gruppe 6 Anmeldereglerne for arbejdsulykker findes i bekendtgørelse nr. 236 af 2.  

 maj 1973 om anmeldelse af arbejdssulykker m.v. til Arbejdstilsynet.
 Denne cirkulæreskrivelse orienterer og instruerer om tilsynskredsens  

 behandling af anmeldelserne.
I.
Orientering Kredsene vil som hidtil med den daglige post fra direktoratet modtage kopi  

 af de indgåede anmeldelser, der vedrører arbejdsulykker indenfor kredsens  

 område.
 Anmeldelserne er normalt foretaget på blanket for anmeldelse af  

 arbejdsulykker, men i nogle tilfælde foretager læger anmeldelse på blanket  

 for anmeldelse af arbejdsbetingede lidelser.
I disse tilfælde, hvor 12. kontor har modtaget en anmeldelse på blanket  

 for anmeldelse af arbejdsbetingede lidelser og vurderet, at diagnosen skal  

 defineres som en arbejdsulykke og ikke som en arbejdsbetinget lidelse, sker  

 en administrativ overflytning af oplysningerne til registret for  

 arbejdsulykker.
Kredsen vil modtage orientering om disse arbejdsulykker ved  

 kopi af originalanmeldelsen med påstemplet »ulykkesløbenummer«.
 Anmeldelserne kan supplere kredsens kendskab til de enkelte virksomheder  

 og således indgå i tilrettelæggelsen af tilsynsvirksomheden, hvor kredsen med  

 sit lokalkendskab har de bedste muligheder for at udvælge de tilfælde, hvis  

 baggrund bør undersøges nærmere.
Som prioriteringsgrundlag for kredsens behandling af anmeldelserne er der  

 fastlagt nogle kvoteringsregler.
Kriterierne herfor er fastlagt i følgende instruktion.
II.
Instruktion 2.1 Kvotering Kredsen skal kvotere den daglige post og her udtage de anmeldelser, der  

 skal indgå i kvote I og kvote II.
Kriterierne for kvote I opgaver fastlægges i tilknytning til  

 direktoratsprioriterede emner, hvor der er behov for særlig undersøgelse og  

 dokumentation.
Disse meddeles særskilt.
 Kriterierne, for at en arbejdsulykke skal indgå i kvote II, er følgende:
 Kvote II-81 Ulykker, der har medført døden, bortset fra færdselsulykker på  

 offentlig vej.
 Kvote II-82 Ulykker, som har eller kan medføre varig invaliditet og/eller  

 angvarigt fravær, fx mistet legemsdel, knoglebrud og lignende invaliderende  

 skader.
 Kvote II-83 Ulykker, der efter kredsens mening bør udløse en indsats, fx i  

 form af nye regler eller vejledninger.
 Kvote II-84 Ulykker, som under uheldigere omstændigheder, skønnes at kunne  

 have medført invaliditet eller død og især, hvis der er konstateret  

 overtrædelse af arbejdsmiljølovens bestemmelser.
 Kvote II-85 Ulykker, hvor kredsen skønner, at der bør rejses en  

 leverandørsag på grund af ulykkeshændelsen.
2.2 Undersøgelse Blandt de kvoterede anmeldelser udvælger kredsen efter eget skøn de  

 tilfælde, hvor en undersøgelse på stedet vil have størst mulig generel  

 forebyggende virkning.
Direktoratet forventer ikke, at kredsene vil kunne  

 undersøge samtlige arbejdsulykker, der kan henføres til kvote I eller II.
Kredsene må foretage en prioritering i forhold til andre væsentlige  

 opgaver i forbindelse med gennemførelse af kampagner, særlige indsatsområder,  

 tværsnitsundersøgelser, akutte udkald m.v.
Anmeldelserne skal derfor indgå i  

 kredsens samlede vurdering og prioritering af de arbejdsopgaver, som kredsen  

 udfører.
 Hvis kredsen mener, at der har foreligget en overtrædelse i forbindelse  

 med en arbejdsulykke, skal spørgsmålet om retslig tiltale behandles efter  

 retningslinierne i At-cirkulæreskrivelse nr. 6/1988.
2.3 Indberetning Kredsens undersøgelse af kvote II-81 ulykker skal indberettes til  

 direktoratet.
 Kredsens undersøgelse af de øvrige ulykker skal indtil videre ikke  

 indberettes.
2.4'Anonyme' anmeldelser, arbejdsulykker anmeldt på blanket for anmeldelse  

 af arbejdsbetingede lidelser Disse anmeldelser behandles helt som anmeldelser af arbejdsbetingede  

 lidelser jfr. pkt. 2.4 i cirkulæreskrivelse nr. 10/1989 vedr. kredsens  

 undersøgelse og indberetning af lægers/tandlægers anmeldelser af  

 arbejdsbetingede lidelser og skal opbevares som disse.
2.5 Tilsidesættelse af anmeldepligten Behandling af spørgsmål om påbud og tiltale for overtrædelse af  

 anmeldepligten sker i direktoratet, når ulykken er sket inden for det seneste  

 år.
 Hvis kredsen bliver bekendt med sådanne overtrædelser, skal kredsen  

 indberette disse til direktoratet (12. kontor).
 Andre tilfælde kan kredsen selv behandle efter eget skøn.
2.6 Aktindsigt Anmeldelserne indeholder oplysninger, der er personlige og som skal  

 behandles som fortrolige i overensstemmelse med offentlighedsloven og  

 forvaltningsloven.
 Hvis skadelidte eller arbejdsgiveren anmoder om at få kopi af anmeldelsen,  

 skal denne anmodning efterkommes.
Dette gælder dog ikke, hvis anmeldelsen er sket på en blanket for  

 anmeldelse af arbejdsbetingede lidelser.
Her gælder samme regler som for  

 arbejdsbetingede lidelser.
 Med hensyn til videregivelse af kopi af anmeldelser til andre end  

 ovennævnte, kan det som hovedregel kun ske, hvis den person, oplysningerne  

 angår, har givet samtykke skriftligt.
 Kredsen skal sikre, at anmeldelserne opbevares i overensstemmelse hermed.
 Der vil senere blive udsendt en særskilt At-cirkulæreskrivelse om de  

 nærmere retningslinier for at give aktindsigt.
III. Øvrig administration Vedrørende den nærmere interne administration af anmeldeblanketten  

 henvises til kontorordningen.
IV.
Ikrafttræden Straks.
13. september 1989 Erik Andersen (* 1) At-cirkulæreskrivelse nr. 11/1989 (* 2) Bekendtgørelse nr. 236 af 2. maj 1973 om anmeldelse af  

 arbejdsulykker m.v. til Arbejdstilsynet.
