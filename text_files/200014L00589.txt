Betænkning afgivet af Miljø- og  

 Planlægningsudvalget den 9. maj 2001 Betænkning over Forslag til lov om ændring af lov om  

 miljøbeskyttelse og lov om forurenet jord (Anlæg for deponering af affald m.v.) [af  

 miljø- og energiministeren (Svend Auken)] 1. Ændringsforslag Miljø- og energiministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 28. marts 2001 og var til 1.  

 behandling den 5. april 2001. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og miljø- og energiministeren  

 sendte den 13. juli 2000 dette udkast til udvalget, jf. folketingsåret  

 1999-2000, alm. del bilag 1492. Den 29. marts 2001 sendte miljø- og  

 energiministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Peter Pagh, Københavns Universitet, Det  

 Retsvidenskabelige Institut C.
 Miljø- og energiministeren har over for udvalget  

 kommenteret den skriftlige henvendelse.
 Den skriftlige henvendelse og miljø- og  

 energiministerens kommentar hertil er optrykt i bilag 2 til  

 betænkningen.
Spørgsmål Udvalget har stillet 2 spørgsmål til  

 miljø- og energiministeren til skriftlig besvarelse, som denne har  

 besvaret.
Samråd Udvalget har stillet 1 spørgsmål til  

 miljø- og energiministeren til mundtlig besvarelse.
Ministeren har  

 besvaret spørgsmålet i et samråd med udvalget den 2. maj  

 2001. Ministeren har efterfølgende sendt udvalget det talepapir, der  

 lå til grund for ministerens besvarelse af spørgsmålet.
3. Indstillinger og politiske bemærkninger Udvalget indstiller lovforslaget til  

vedtagelse med det stillede ændringsforslag.
 Venstres, Det Konservative Folkepartis, Dansk Folkepartis  

 og Centrum-Demokraternes medlemmer af udvalget støtter lovforlaget og  

 bakker dermed op om implementeringen af EU s deponeringsdirektiv i  

 Danmark.
Det er dog betænkeligt, at Miljøstyrelsen og  

 dermed miljø- og energiministeren kategorisk afviser samtlige af  

 professor, dr. jur.
Peter Paghs både konstruktive og relevante  

 kommentarer til lovforslagets indhold og udformning.
Regeringens lovforslag virker, ikke mindst i lyset af  

 professor, dr. jur.
Peter Paghs kommentarer, unødigt kompliceret.
 Endvidere er Venstre, Det Konservative Folkeparti, Dansk  

 Folkeparti og Centrum-Demokraterne skeptiske over for lovforslagets krav om,  

 at nye lossepladser skal være offentligt ejede, jf. § 50, stk. 1.  Med  

 lovforslagets udførlige krav om sikkerhedsstillelse i forbindelse med  

 efterbehandling m.v. virker et sådant krav ubegrundet.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	miljø- og energiministeren, tiltrådt af  

udvalget:
Til § 1 1) I det under nr. 7 foreslåede § 41 e, stk.  

 5, ændres »§ 41 f, stk. 2« til: »§ 41 f, stk. 3«.
[Lovteknisk korrektion] Bemærkninger Til nr. 1 Ændringsforslaget retter en teknisk fejl i det  

 fremsatte lovforslag.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 206 Bilagsnr.
Titel 1 Høringsnotat 2 Høringssvar 3 Henvendelse af 5/4-01 fra Peter Pagh, Københavns Universitet   Det  

 Retsvidenskabelige Institut C 4 Spm. 1 om kommentar til henvendelse af 5/4-01 fra Peter Pagh,  

 Københavns Universitet   Det Retsvidenskabelige Institut C, til  

 miljø- og energiministeren 5 Svar på spm. 1 om kommentar til henvendelse af 5/4-01 fra Peter  

 Pagh, Københavns Universitet   Det Retsvidenskabelige Institut C, fra  

 miljø- og energiministeren 6 Samrådsspm.
A om lovforslagets bemyndigelser og kompetencer, til  

 miljø- og energiministeren 7 Talepapir til samrådsspm.
A om lovforslagets bemyndigelser og  

 kompetencer 8 Spm. 2 om at ændre lovforslaget, så der åbnes op for  

 privatejede lossepladser i § 50, stk. 1, til miljø- og  

 energiministeren 9 1. udkast til betænkning 10 Svar på spm. 2 om at ændre lovforslaget, så der  

 åbnes op for privatejede lossepladser i § 50, stk. 1, fra miljø-  

 og energiministeren 11 Notat fra miljø- og energiministeren om dansk forslag til  

 implementering af affaldsdeponeringsdirektivet sammenlignet med selve  

 direktivet 12 Ændringsforslag fra miljø- og energiministeren 13 Kopi af henvendelse af 2/5-01 fra Finansrådet til  

 Miljøstyrelsen 14 2. udkast til betænkning Bilag 2 En henvendelse til udvalget og miljø- og  

 energiministerens kommentar hertil Henvendelsen af 5. april 2001 fra professor, dr. jur.  

 Peter Pagh, Københavns Universitet, er optrykt efter ønske fra  

 V og EL.
 Miljø- og energiministerens kommentar til  

 henvendelsen er optrykt efter ønske fra EL.
Københavns Universitetet Det Retsvidenskabelige Institut C Peter Pagh, professor, dr.jur.
5. april 2001 Folketingets Miljø- og Planlægningsudvalg Christiansborg 1218  København K Vedr.: Lovforslag L 206 om implementering af  

 lossepladsdirektiv Jeg tillader mig herved at rette henvendelse til  

 udvalget i anledning af, at der er fremsat lovforslag til implementering af  

 EU s direktiv 99/31 om deponering af affald   populært betegnet  

 lossepladsdirektivet.
Baggrunden for min henvendelse er i korthed, at jeg efter  

 en gennemgang af forslaget med bemærkninger har konstateret, at  

 forslaget er behæftet med betydelige misforståelser og ikke fuldt  

 ud modsvarer de krav, som direktivet stiller.
Samtidig er lovforslaget et  

 eksempel på, hvorledes lovgivningen gøres unødigt  

 kompliceret og ikke lever op til de krav om kvalitetsforbedring i  

 lovarbejdet, som der både fra regering og Folketing er udtrykt  

 ønske om.
I sig selv burde lossepladsdirektivet være en  

 forholdsvis enkel lovteknisk opgave.
Direktivets krav til lossepladser  

 går ikke ud over, hvad de fleste formentlig vil opfatte som  

 selvfølgelige i et højtudviklet og gennemreguleret samfund som  

 det danske.
I korthed går direktivet ud på:
Der er til disse hovedregler knyttet en række mere  

 detailprægede forskrifter.
Men da disse i overensstemmelse med  

 sædvanlig praksis forudsættes gennemført ved  

 bekendtgørelser, er der næppe anledning til, at Folketinget  

 bruger nævneværdig tid herpå.
Med det fremsatte lovforslag er lossepladsdirektivets  

 relativt selvfølgelige regler søgt omsat til en række  

 bemyndigelser, der gør miljøbeskyttelsesloven endnu mere  

 uoverskuelig end den i forvejen er.
Der er imidlertid intet til hinder for,  

 at gennemførelsen af direktivets regler gives en langt enklere  

 udformning, der samtidig giver mulighed for, at man fremover kan undgå  

 de problemer, som eksempelvis rejste sig i sagen om Proms Kemiske  

 Fabrikker.
 Hovedparten af de foreslåede regler kan erstattes af  

 relativt begrænsede tilføjelser til de nuværende §§ 34, 35  

 og 39 i miljøbeskyttelsesloven, der herefter kommer til at se  

 således ud:
 I § 34, stk. 1, tilføjes som nyt punkt:
 Ny § 35, stk. 3:
 Ministeren kan fastsætte regler om, at der som betingelse for  

 godkendelse efter § 34, stk. 1:
 Ny § 35, stk. 4:
 Ministeren kan fastsætte regler for i hvilken form økonomisk  

 sikkerhed skal stilles og under hvilke betingelser den kan frigives til  

 dækning af tilsynsmyndighedens udgifter til selvhjælpshandlinger,  

 jf. §§ 69 og 70.
 Ny § 35, stk. 5:
 »For listevirksomheder, der deponerer affald, fastsætter ministeren  

 nærmere regler om klassifikation af disse virksomheder, om proceduren  

 for modtagelse af affald, og om nedlukning og efterbehandling af disse  

 anlæg«.
 Ny § 39, stk. 4:
 Ministeren kan til opfyldelse af EU-forpligtelser fastsætte  

 nærmere regler om, at bestående listevirksomheder, der 1. juli  

 2000, deponerede affald, skal søge om ny tilladelse på de i §§  

 33-37 anførte vilkår og i den forbindelse fremsende en  

 revurdering.
Jeg har med udkastet forudsat, at forslag nr. 11 om ny §  

 50 a, nr. 13 om tilføjelse til § 58 og nr. 18 om § 74, stk. 2,  

 opretholdes.
Forslag nr. 11 vil dog vinde ved en lovteknisk bearbejdning.
Mit udkast vil så vidt jeg kan bedømme give  

 ministeren de fornødne bemyndigelser til at implementere  

 lossepladsdirektivet og vil tillige gøre den nuværende § 39 a  

 overflødig.
Samtidig sikres en enkel løsning på de  

 problemer, der opstår når listevirksomheden skifter  

 operatør eller ejer, hvorved jeg vil erindre, at det kun var muligt at  

 få domfældelse i sagen om Proms Kemiske Fabrikker, fordi de nye  

 ejere fandtes stort set identiske med de tidligere.
Endelig angiver den  

 fremlagte skitse en ramme for en tiltrængt oprydning i  

 miljøbeskyttelseslovens uoverskueligt mange bemyndigelser.
Tiden har  

 imidlertid gjort, at jeg i første omgang har begrænset mig til  

 det fremlagte lovforslags intentioner.
Jeg vil herudover tillade mig at henlede udvalgets  

 opmærksomhed på fire problemer i forbindelse med lovforslaget.  

 For det første kan lovtekst og bemærkninger give indtryk af, at  

 reglerne ikke gælder, hvis listevirksomheden alene deponerer eget  

 affald.
Direktivets definition af deponeringsanlæg kræver  

 imidlertid ikke, at det sker for fremmed regning.
Jeg har i mit udkast taget  

 højde herfor.
For det andet forekommer fremstillingen af direktivets  

 regler om sikkerhedsstillelse ikke dækkende.
Lovforslaget har taget  

 udgangspunkt i, at sikkerhedsstillelsen kun skal dække nedlukning og  

 efterbehandling (se bemærkninger til lovforslaget s. 12-13 og 18).  

 Dette er forkert.
Efter direktivet skal sikkerhedsstillelsen tillige  

 dække de udgifter, der kan opstå i forbindelse med driften samt  

 udgifter til forebyggelse af ulykker og begrænsning af følgerne  

 af disse.
Forslaget er tilsyneladende baseret på en misforståelse  

 af Kommissionens oplysning om, at sikkerhedsstillelsen kun omfatter  

 »forudsigelige udgifter« (bemærkningerne s. 9). Udtrykket forudsigelige  

   eller på engelsk »fore-seeable«   svarer til det danske  

 adækvanskriterium (krav om påregnelighed). Dette betyder, at  

 sikkerhedsstillelsen skal dække påregnelige ulykker og  

 følger heraf   men ikke upåregnelige uheld eller  

 upåregnelige følger.
Denne udlægning fremgår i  

 øvrigt næsten direkte af direktivets artikel 8. På dette  

 punkt kan man enten vælge en bemyndigelse   eller bliver i modsat fald  

 nødt til at ændre forslaget til § 39 b.
For det tredje forekommer overvejelserne i  

 bemærkningerne s. 9 om offentlige lossepladsers sikkerhedsstillelse  

 ubegribelige.
Det er tydeligt efter direktivets artikel 10, at offentlige  

 lossepladser også skal lade brugerne betale den senere efterbehandling.  

 Det er i forlængelse heraf endnu mere uforståeligt, at der ikke  

 redegøres for, hvorfor ministeriet vil opretholde kravet om at nye  

 lossepladser skal være offentligt ejede i § 50, stk. 1. Reglen blev i  

 sin tid alene motiveret med, at den var nødvendig for at sikre  

 finansiering af senere nedlukning og efterbehandling af lossepladsen.
Da  

 dette ønske fuldt tilgodeses med direktivet og den kommende  

 gennemførelse heraf, er grundlaget for § 50, stk. 1, bortfaldet.  

 Reglen kan herefter kun begrundes med ideologiske synspunkter   hvilket i det  

 mindste burde være oplyst.
Det forekommer endnu mere ubegribeligt at  

 reglen ikke ændres, efter at samme ministerium i et andet lovforslag  

 har ønsket ændring af miljøbeskyttelseslovens § 50, stk.  

 3. Efter forslaget (L 205) åbnes adgang til, at private  

 affaldsforbrændingsanlæg og kraftværker fremover kan  

 deponere slagger og andre restprodukter fra andre anlæg.
Hertil kan i  

 øvrigt tilføjes, at Miljøstyrelsen for få år  

 siden meddelte dispensation til, at forurenet jord fra A/S Øresund  

 blev deponeret i Københavns Lufthavn   hvilket der tydeligvis ikke er  

 hjemmel til i loven.
Endelig for det fjerde har ministeriet i forslaget til §  

 41 e ændret den model, der i jordforureningsloven blev anvendt for  

 påbud på fremmed grund.
Forskellen er, at påbud nu kun kan  

 meddeles efter ekspropriation eller efter forudgående aftale med  

 ejeren.
Jeg er enig i indholdet, da det svarer til den løsning jeg har  

 fremlagt i min bog fra sidste år om jordforureningsloven (s. 291).  

 Når jeg finder anledning til en kommentar, er det fordi det begrunder  

 en tilsvarende ændring af jordforureningslovens § 44 og af  

 miljøbeskyttelseslovens § 83 a   og der burde rimeligvis gøres  

 opmærksom herpå i bemærkningerne til lovforslaget.
Med venlig hilsen Peter Pagh Spørgsmål 1:
Ministeren bedes kommentere henvendelsen af 5. april 2001  

 fra professor, dr.jur.
Peter Pagh, Københavns Universitet, jf.
L 206  

 bilag 3.
 Svar:
 Miljøstyrelsen har om det lovtekniske i  

 lovforslaget og om fortolkningen af direktivet oplyst følgende:
» Miljøstyrelsen finder ikke anledning til i detaljer  

 at gennemgå de af Peter Pagh foreslåede bestemmelser, men  

 forholder sig nedenfor alene til de mere overordnede spørgsmål  

 og i øvrigt til forhold, der direkte vedrører selve det  

 fremsatte lovforslag:
Miljøstyrelsen har til forskel fra Peter Pagh  

 søgt at bevare lovens systematik.
På denne baggrund er  

 bemyndigelser til ministeren vedrørende generelle regler om indretning  

 og drift m.v. af deponeringsanlæg samt uddannelse foreslået  

 indsat i lovens kapitel 2 (§ 7), som i forvejen bemyndiger ministeren til at  

 fastsætte regler om bl.a. deponeringsanlæg og  

 uddannelseskrav.
 På samme måde er  bestemmelser om  

 økonomiske forhold indsat i lovens kapitel 6.
Peter Pagh har i sit forslag valgt at foreslå, at  

 direktivet gennemføres ved at fastsætte brede bemyndigelser til  

 ministeren, der i øvrigt generelt vedrører listevirksomheder og  

 ikke kun affaldsdeponeringsanlæg.
Til forskel herfra er det i det  

 fremsatte lovforslag fundet hensigtsmæssigt  at fastlægge visse  

 generelle principper vedrørende affaldsdeponeringsanlæg direkte  

 i lovteksten, og dermed også  begrænse  anvendelsen af  

 bemyndigelserne til fastlæggelse af de mere detaljerede regler.
Det er  

 styrelsens opfattelse, at den valgte model er i overensstemmelse med  

 Justitsministeriets vejledning fra september 2000 om lovkvalitet, afsnit  

 4.3.4 om bemyndigelser til administrationen.
 En principiel forskel er også, at mens det fremsatte  

 lovforslag indeholder en række bestemmelser til regulering af de  

 bestående anlæg, finder Peter Pagh alene anledning til at  

 fastsætte en bemyndigelse for ministeren til at fastsætte »  nærmere regler om, at bestående  

 virksomheder, der den 1. juli 2000 deponerede affald, skal søge om ny  

 tilladelse  «.
Efter styrelsens opfattelse rejser en sådan hjemmel  

 bl.a. visse mere principielle spørgsmål.
Forslaget må  

 forstås således, at bestemmelsen reelt giver mulighed for at  

 tilbagekalde en meddelt godkendelse, uden at dette dog direkte fremgår,  

 ligesom der heller ikke er angivet noget om, hvorledes en sådan  

 tilbagekaldelsesadgang/ny godkendelse forholder sig til den generelle  

 retsbeskyttelse i lovens § 41 a.
Som nævnt i lovbemærkningerne stiller  

 direktivet krav om, at også bestående virksomheder, som ikke  

 opnår tilladelse til fortsat drift, skal nedlukke og efterbehandle i  

 overensstemmelse med direktivets krav.
Miljøstyrelsen finder det i  

 bedste fald tvivlsomt, om den af Peter Pagh foreslåede bestemmelse kan  

 sikre en overholdelse af dette direktivkrav i situationer, hvor virksomheden  

 eksempelvis tilkendegiver, at man vælger at standse sine aktiviteter i  

 stedet for at udnytte den nye godkendelse, eller at virksomheden af den ene  

 eller anden grund vælger at standse sine aktiviteter, inden en fastsat  

 frist for indsendelse af ny ansøgning/meddelelse af ny  

 miljøgodkendelse eller   ganske vist ulovligt   helt undlader at  

 indsende ansøgning.
Det er bl.a. sådanne problemer, som de  

 foreslåede bestemmelser i § 37 a (der fastlægger en generel pligt  

 til nedlukning og efterbehandling) og § 37 b (anvendelsen af en  

 påbudsmodel i forhold til bestående virksomhed) tilsigter at  

 imødegå.
 Med henvisning til Proms-sagen foreslår Peter Pagh  

 endvidere en øjensynlig meget bred bemyndigelsesbestemmelse (i den  

 foreslåede nye § 35, stk. 3, litra f), der giver mulighed for generelt  

 at fastsætte krav om indtrædelse i en tidligere ejers eller  

 operatørs forpligtelser til at opfylde godkendelsesvilkår og  

 eventuelle senere påbud, meddelt efter denne lov   på  

 affaldsdeponeringsområdet såvel som på alle andre  

 områder.
Miljøstyrelsen bemærker hertil, at en  

 sådan bestemmelse ikke er nødvendiggjort af  

 deponeringsdirektivet (der er hovedformålet med det fremsatte  

 lovforslag), hvilket Peter Pagh da heller ikke anfører.
Styrelsen har  

 således ikke inden for rammerne af lovforslaget fundet anledning til  

 eller mulighed for nærmere at vurdere behovet for og den nærmere  

 rækkevidde af dette forslag.
 Peter Pagh peger endvidere på fire konkrete  

 problemer i forbindelse med lovforslaget:
Ad 1) Peter Pagh finder, at lovtekst og bemærkninger kan  

 give indtryk af, at reglerne ikke gælder, hvis listevirksomheden alene  

 deponerer eget affald.
 Miljøstyrelsen er enig i, at direktivets regler  

 gælder alle anlæg for deponering af affald, hvilket fremgår  

 udtrykkeligt af bemærkningerne til § 37 b, 1. pkt. . Dette  

 fremgår i øvrigt også eksplicit af bemærkningerne  

 til § 39 b, stk. 1, hvor det anføres, at bestemmelsen også  

 omfatter virksomheder, som efter § 50, stk. 3, har fået eller senere  

 får dispensation til at deponere specielle affaldstyper.
 Når det i bemærkningerne til lovforslagets §  

 50 a, stk. 1, anføres, at direktivets artikel 10   og dermed  

 paragraffen   ikke gælder for listevirksomheder, der alene deponerer  

 eget affald, er det fordi artikel 10 alene vedrører krav om betaling  

 for deponering af affald, hvilket kun er relevant, når der deponeres  

 affald for andre.
Ad 2) Peter Pagh bemærker, at fremstillingen af  

 direktivets regler om sikkerhedsstillelse ikke forekommer dækkende.  

 Peter Pagh anfører, at a) det fremsatte lovforslag ikke medtager  

 udgifter, der kan opstå i forbindelse med driften og b) at udgifter til  

  begrænsning af følgerne af ulykker (uforudsigelige udgifter),  

 ifølge direktivet skal være dækket af  

 sikkerhedsstillelsen, idet han herom anfører, at misforståelsen  

 tilsyneladende er baseret på en Kommissionsoplysning om, at  

 sikkerhedsstillelsen kun omfatter forudsigelige (foreseeable) udgifter.
 Direktivets artikel 8, litra a, nr. 4, fastsætter,  

 at der skal stilles sikkerhed med henblik på at sikre, at de  

 forpligtelser (herunder foranstaltninger til efterbehandling), som  

 følger af den i henhold til direktivet udstedte godkendelse, opfyldes,  

 og at nedlukningsprocedurerne i artikel 13 følges.
a) Driften Det følger såvel af § 39 b s ordlyd   at der  

 skal stilles sikkerhed for de forpligtelser, herunder til nedlukning og  

 efterbehandling, som påhviler virksomheden   som af  

 lovbemærkningerne, at kravet om sikkerhedsstillelse skal dække  

 andre forpligtelser end nedlukning og efterbehandling, der vedrører  

 perioden efter den egentlige driftsfase.
 Lovbemærkningerne beskriver således (på  

 side 19), at hvis tilsynsmyndigheden foretager selvhjælpshandlinger  

 under driften i relation til vilkårene, kan sikkerhedsstillelsen  

 anvendes hertil, også selv om det er i driftsperioden.
Når omkostningerne   udover omkostningerne til  

 nedlukning og efterbehandling   ikke medtages i beregningen af  

 størrelsen af sikkerhedsstillelsen, skyldes dette, at de øvrige  

 omkostninger ikke kan beregnes forud.
Hvis tilsynsmyndigheden foretager  

 selvhjælpshandlinger under driften i relation til vilkårene, vil  

 der skulle foretages en efterregulering af sikkerhedsstillelsen,  

 således at sikkerhedsstillelsen bygges op til det fulde beløb  

 inden nedlukningen af anlægget.
 b) Uforudsigelige omkostninger:
Som det fremgår af lovforslaget, er  

 Miljøstyrelsen ikke enig med Peter Pagh i, at direktivet stiller krav  

 om sikkerhedsstillelse for de uforudsigelige udgifter.
Denne fortolkning  

 bygger ikke på oplysninger fra Kommissionen, idet Kommissionen,  

 så vidt Miljøstyrelsen er vidende om, ikke har udtalt sig herom.  

 Fortolkningen bygger derimod på direktivets ordlyd, der henviser til a)  

 den »udstedte godkendelse «, der ifølge artikel 9 intet indeholder om  

 følgerne af uheld og b) » procedurerne  

 efter artikel 13«, der vedrører nedlukning  

 og efterbehandling, idet den heri indeholdte bestemmelse om evt. udbedrende  

 foranstaltninger udtrykkeligt forudsætter, at der træffes (ny)  

 afgørelse herom.
Hertil kommer, at det ikke giver  mening at tale om  

 sikkerhedsstillelse for uforudsigelige omkostninger, idet uforudsigelige  

 omkostninger netop ikke kan beregnes på forhånd.
Skulle de  

 uforudsigelige omkostninger dækkes, ville det kræve en  

 forsikringslignende ordning, hvilket direktivet ikke stiller krav om.
Ad 3) Peter Pagh anfører desuden, at de almindelige  

 bemærkninger på side 9 om offentlige lossepladsers  

 sikkerhedsstillelse forekommer ubegribelige, uden at synspunktet uddybes  

 nærmere.
Han anfører, at det er tydeligt i artikel 10, at  

 offentlige lossepladser også skal lade brugerne betale den senere  

 efterbehandling.
Her blander Peter Pagh krav om sikkerhedsstillelse sammen  

 med artikel 10, som omhandler betalingen for deponering.
Som det  

 fremgår af lovbemærkningerne på side 9, er baggrunden for,  

 at der også stilles krav om sikkerhed for offentlige anlæg dels  

 at sidestille offentligt og privat ejede deponeringsanlæg i  

 konkurrenceretlig henseende og dels at opnå sikkerhed for, at  

 direktivet implementeres korrekt.
Miljøstyrelsen er enig i, at  

 brugerne af offentligt ejede deponeringsanlæg også skal betale  

 den senere efterbehandling, det fremgår direkte af forslaget til § 50 a  

 og lovbemærkningerne hertil.
Ad 4) Peter Pagh anfører endelig, at ministeriet i  

 forslaget til § 41 e har ændret den model, der blev valgt i  

 jordforureningsloven om påbud på fremmed grund, og at påbud  

 nu kun kan meddeles efter ekspropriation eller forudgående aftale.
Bemærkningen bygger muligvis på en  

 misforståelse.
Der kan således efter den foreslåede § 41 e,  

 stk. 2 og 3 meddeles påbud uden ekspropriation eller forudgående  

 aftale, når de omhandlede påbud vedrører selve den  

 ejendom, hvorpå affaldsdeponeringsanlægget er placeret.
Til forskel herfra vedrører den bestemmelse, som  

 Peter Pagh formentlig sigter til (§ 41 e, stk. 5) krav om moniteringsboringer  

»på fremmed grund«.
Det er udtrykkeligt præciseret i  

 lovbemærkningerne, at bestemmelsen vedrører moniteringsboringer,  

 der skal placeres uden for den ejendom, hvorpå selve  

 deponeringsanlægget er placeret.
Der er tale om sædvanligvis  

 små, faste anlæg, der ofte vil skulle være placeret  

 på ejendommen igennem en meget lang årrække.
Påbud efter jordforureningsloven omfatter til  

 forskel herfra typisk andre og i øvrigt mere kortvarige  

 foranstaltninger.
Da det ikke kan udelukkes, at der vil kunne forekomme  

 tilfælde, hvor gennemførelsen af undersøgelses- eller  

 oprydningspåbud vil udgøre en ekspropriation, fremgår det  

 dog udtrykkeligt af bemærkningerne til jordforureningslovens § 44, stk.  

 2, at der ikke kan meddeles »  

 tålepåbud« i en sådan  

 situation.
 Det er således Miljøstyrelsens opfattelse, at  

 de forskelle, der er i adgangen til at meddele påbud uanset  

 rådighed m.v. er begrundet i de forskellige forhold, som de to  

 lovgivninger omfatter.
Som det fremgår, er Miljøstyrelsen  

 således ikke enig i, at lovforslaget bygger på fejlfortolkninger  

 af direktivet eller er unødigt kompliceret.« Idet jeg i øvrigt henviser til  

 Miljøstyrelsens gennemgang ovenfor, kan jeg om baggrunden for  

 opretholdelsen af kravet i § 50, stk. 1, om at nye lossepladser skal  

 være offentligt ejede oplyse følgende:
Direktivet regulerer ikke spørgsmålet om  

 ejerskabet og er således ikke til hinder for en opretholdelse af  

 bestemmelsen.
Lovforslagets bestemmelse om sikkerhedsstillelsen omfatter  

 alene de forudsigelige omkostninger.
For så vidt angår de  

 uforudsigelige omkostninger, vil der således stadig være behov  

 for at opretholde kravet om offentligt ejerskab.
Derudover er det  

 uhensigtsmæssigt at ophæve § 50. Dette er begrundet i,  at  

 kommunerne har såvel anvisningspligt som anvisningsret, hvad  

 angår bortskaffelse af affald.
Dette princip blev indført for  

 alt affald i begyndelsen af 1990-erne for at sikre tilstrækkelig  

 deponeringskapacitet såvel lokalt som regionalt.
En ophævelsen af § 50 må forudses at kunne  

 vanskeliggøre kommunernes muligheder for sikring af  

 deponeringskapacitet.
Der vil derfor være risiko for at ende i en  

 situation som i starten af 1990-erne, hvor der var mangel på  

 kapacitet.
For så vidt angår forslaget til en ny § 50,  

 stk. 3   lovforslag nr.
L 205   vil jeg tillade mig at henvise til  

 bemærkningerne hertil.  Det fremgår heraf,  at den har en helt  

 særlig begrundelse i de specifikke affaldstyper, der er tale om, og at  

 man allerede ved indførelsen af § 50, stk. 2 og 3 tænkte  

 på deponering af flyveaske og restprodukter fra kraftværker.
El-  

 og varmeproduktionsanlæggene har således traditionelt selv  

 etableret anlæg til deponering af de specielle affaldstyper, der  

 fremkommer ved forbrændingen.
Udvidelsen af dispensationsadgangen for  

 denne sektor er begrundet i, at strukturen i elsektoren har ændret sig  

 til færre og større enheder.
