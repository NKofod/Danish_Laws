Nr LSF 14 Forslag til Lov om ændring af lov om Kongeriget Danmarks Hypotekbank og  

 Finansforvaltning (Overførsel af overskud og kapitalandele fra Hypotekbanken  

 til statskassen) Fremsat af finansministeren (Henning Dyremose) den 27. december 1990 Vedtaget ved tredjebehandling den 19. marts 1991 Lov nr. 194 af 26/03/1991 § 1 I lov om Kongeriget Danmarks Hypotekbank og Finansforvaltning, jf.  

 lovbekendtgørelse nr. 196 af 2. april 1973, foretages følgende ændringer:
 1. § 2, stk. 1, affattes således:
»De lån, banken optager, sikres ved dens grundfond og andre reserver,  

 jf. § 3 a.« 2. § 2, stk. 3 og 4, ophæves, og i stedet  

 indsættes:
»Stk. 3. Den maksimale restgæld på de lån, banken optager  

 efter denne lovs ikrafttræden, fastsættes ved lov.« 3. I § 3 udgår »og 4«.
 4. Efter § 3 indsættes i afsnit I:
» § 3 a.
Finansministeren kan med bevillingsmæssig hjemmel  

 til statskassen overføre den del af bankens reserver, som ikke er nødvendig  

 for, at banken kan opfylde de krav, der er bestemt af de på banken hvilende  

 forpligtelser.
 Stk. 2. Finansministeren kan med bevillingsmæssig hjemmel indskyde  

 kapital i banken.
Stk. 3. Bankens overskud tilfalder statskassen, for så vidt det  

 ikke henlægges til reserverne.« § 2 Loven træder i kraft dagen efter bekendtgørelsen i Lovtidende og har  

 virkning fra og med regnskabsåret 1990.
Oprindeligt fremsat forslag § 1 I lov om Kongeriget Danmarks Hypotekbank og Finansforvaltning, jf.  

 lovbekendtgørelse nr. 196 af 2. april 1973, foretages følgende ændringer:
 1. § 2, stk. 1, affattes således:
»De lån, banken optager, sikres ved dens grundfond og andre reserver,  

 jf. § 3a.« 2. § 2, stk. 3 og 4, ophæves, og i stedet indsættes:
»Stk. 3. Den maksimale restgæld på de lån, banken optager  

 efter denne lovs ikrafttræden, fastsættes ved lov.« 3. I § 3 udgår: »og 4«.
 4. Efter § 3 indsættes i afsnit 1:
» § 3a.
Finansministeren kan til statskassen overføre den del  

 af bankens reserver, som ikke er nødvendig for, at banken kan opfylde de  

 krav, der er bestemt af de på banken hvilende forpligtelser.
 Stk. 2. Finansministeren kan med bevillingsmæssig hjemmel indskyde  

 kapital i banken.
Stk. 3. Bankens overskud tilfalder statskassen, for så vidt det  

 ikke henlægges til reserverne.« § 2 Loven træder i kraft dagen efter bekendtgørelsen i Lovtidende og har  

 virkning fra og med regnskabsåret 1990.
Bemærkninger til lovforslaget Almindelige bemærkninger Kongeriget Danmarks Hypotekbank og Finansforvaltning (Hypotekbanken) er  

 en statslig institution, som dels varetager en offentlig bankvirksomhed, dels  

 en række økonomiske forvaltningsopgaver.
 Hypotekbankens bankvirksomhed består i optagelse af lån med henblik på  

 udlån til investeringsopgaver af samfundsmæssig betydning.
De optagne lån er overvejende i fremmed valuta.
Hypotekbanken besidder en  

 stor beholdning af danske kroneobligationer.
En væsentlig del af valutagælden  

 modsvares således ikke af valutaktiver, men kun af anbringelser i danske  

 kroner.
Derfor har Hypotekbanken en risiko knyttet til valutakurs- og  

 renteudviklingen.
 Kreditrisikoen ved bankens udlån til investeringsopgaver af samfundsmæssig  

 betydning er derimod meget beskeden, eftersom der væsentligst er tale om  

 långivning, som dækkes af en eller anden form for offentlig garanti.
Hidtil er bankens overskud i dets helhed blevet henlagt til reserverne.  

 Overskud og reserver er derfor vokset i en selvforstærkende proces.
Ultimo  

 1989 var reserverne således samlet nået op på 10 mia. kr., svarende til over  

 25 pct. af udlån og bankindskud og værdipapirbeholdning og over 35 pct. af  

 bankens gæld.
 På grund af bankens status som en statlig institution og på grund af den  

 begrænsede risiko, der er forbundet med dens virksomhed, må en så stor  

 kapitalopsamling anses for ufornøden og ikke hensigtsmæssig.
For private pengeinstitutter, hvis virksomhed er mere risikobetonet end  

 Hypotekbankens, er egenkapitalkravet indtil 1. januar 1991 på mindst 8 pct.  

 af gældsforpligtelserne.
En direkte sammenligning hermed er dog ikke mulig på  

 grund af de ovenfor nævnte særligt begrænsede risikoforhold, der er ved  

 Hypotekbankens virksomhed, hvortil kommer kursudsving på  

 obligationsbeholdningen.
Hypotekbankens udlandslåntagning er for tiden indstillet.
Den gældende  

 hypotekbanklov medfører imidlertid en fortsættelse af en unødvendig og  

 uhensigtsmæssig opsamling af bankens stadigt stigende overskud i dens i  

 forvejen store reserver.
Den nugældende ordning indebærer herudover en  

 fortsat forringelse af statens drifts-, anlægs-, og udlånsbudget, da overskud  

 i Hypotekbanken placeres i obligationer, hvorfor staten må sælge obligationer  

 i modsvarende omfang med deraf følgende (stigende) renteudgifter.
 Det er på den baggrund, at det nu foreslås, at hypotekbankloven ændres,  

 således at bankens overskud fremover skal tilfalde statskassen, i det omfang  

 det ikke er nødvendigt at henlægge til bankens reserver, og at overførsel til  

 statskassen af bankens nuværende unødvendigt store reserver bliver mulig.
Administrative og statsfinansielle konsekvenser Lovforslaget antages ikke at have administrative konsekvenser.
 Forslaget om, at Hypotekbankens overskud fremover skal tilfalde  

 statskassen, anslås at kunne give statskassen en indtægt i finansåret 1991 på  

 omkring 1,8 mia. kr., svarende til Hypotekbankens forventede overskud i  

 regnskabsåret 1990. Med de nuværende reserver skønnes Hypotekbankens overskud  

 i hvert af årene 1991 og 1992 også at blive i størrelsesorden 1,8 mia. kr.
 Overskuddet må forventes at blive mindre, i takt med, at der i medfør af  

 den foreslåede bemyndigelse overføres midler fra Hypotekbankens reserver til  

 statskassen.
Bemærkninger til lovforslagets enkelte bestemmelser Til § 1 Til nr. 1 Den foreslåede ændring er dels en konsekvens af forslaget om indsættelse  

 af en ny § 3a, dels en præcisering af, at det er bankens grundfond og dens  

 andre reserver, som skal sikre de lån, som Hypotekbanken har optaget, og som  

 den måtte optage fremover.
Det følger af formuleringen af forslaget til den  

 nye § 3a, at den samlede hensættelse til grundfonden og de andre reserver  

 bestemmes af, hvad finansministeren anser for nødvendigt for, at banken kan  

 opfylde de krav, der er bestemt af de på banken hvilende forpligtelser.
Til nr. 2 I medfør af Grundlovens § 43 skal den maksimale restgæld på de lån, som  

 banken optager, fastsættes nærmere ved lov.
Dette kan eventuelt ske i en  

 bevillingslov, hvilket har været den hidtidige ordning, jf. den gældende lovs  

 § 2, stk. 4, hvorefter den maksimale restgæld efter § 2, stk. 3 på 300 mill.  

 kr. kan forhøjes ved hjemmel på finansloven.
Det er fortsat fundet  

 uhensigtsmæsigt at medtage størrelsen af lånebemyndigelsen i selve  

 hypotekbankloven.
 Den gældende lånebemyndigelse på 35 mia. kr. er fastsat ved  

 tekstanmærkning nr. 05 til § 23, i § 42 i tillægsbevillingsloven for  

 finansåret 1987.
Til nr. 3 Der er tale om en konsekvensændring.
Til nr. 4 Ved den nye § 3a, stk. 1, foreslås den i lovforslagets almindelige  

 bemærkninger omtalte adgang til overførsel fra Hypotekbankens reserver til  

 statskassen vedtaget som en bemyndigelse til finansministeren.
Ifølge  

 bemyndigelsen kan der overføres den del af bankens reserver, som ikke er  

 nødvendige for, at Hypotekbanken kan opfylde de krav, der er bestemt af de på  

 banken hvilende forpligtelser.
Ministerens bemyndigelse er således begrænset  

 af de kapitalkrav, der følger af bankens låneforpligtelser.
I den nye § 3a, stk. 2, gives alene for god ordens skyld den materielle  

 hjemmel til finansministeren til at indskyde kapital i banken, hvis dette mod  

 forventning måtte blive nødvendigt af hensyn til bankens låneforpligtelser.
I  

 givet fald vil finansministeren skulle indhente den nødvendige  

 bevillingsmæssige hjemmel enten ved bevillingslov eller ved tilslutning fra  

 Folketingets Finansudvalg.
Som oplyst i lovforslagets almindelige bemærkninger er det  

 uhensigtsmæssigt, at bankens overskud fortsat henlægges til bankens reserver,  

 der allerede rigeligt opfylder de kapitalkrav, som bankens låneforpligtelser  

 tilsiger.
Det foreslås derfor ved § 3a, stk. 3, at bankens overskud fremover  

 automatisk skal tilfalde statskassen, i det omfang det ikke anses for  

 nødvendigt at foretage henlæggelser til reserverne.
Det følger af det i de  

 almindelige bemærkninger oplyste, at bankens risikoforhold sammenholdt med  

 den i banken opsamlede kapital ikke tilsiger yderligere henlæggelser i de  

 kommende år.
Det må derfor i nævnte periode forventes, at bankens overskud i  

 sin helhed overføres til statskasen.
Til § 2 Ikrafttrædelsesbestemmelsen er udformet således, at de nye regler  

 allerede får virkning for Hypotekbankens regnskabsår 1990.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om Kongeriget Danmarks Hypotekbank og Finansforvaltning, jf.  

 lovbekendtgørelse nr. 196 af 2. april 1973, foretages følgende ændringer:
 1. § 2, stk. 1, affattes således:
»De lån, banken optager, sikres ved dens grundfond og andre reserver,  

 jf. § 3a.« § 2. De lån, banken optager efter denne lovs ikrafttræden, sikres  

 ved bankens aktiver og reservefond.
 2. § 2, stk. 3 og 4, ophæves, og i stedet indsættes:
»Stk. 3. Den maksimale restgæld på de lån, banken optager  

 efter denne lovs ikrafttræden, fastsættes ved lov.« Stk. 3. Restgælden på de lån, banken optager efter denne lovs  

 ikrafttræden, må ikke overstige 300 mill. kr., jf. dog § 3.
 Stk. 4. Det i stk. 3 nævnte beløb kan forhøjes ved hjemmel på  

 finansloven.
 3. I § 3 udgår: »og 4«.
 § 3. Ud over de lån, der efter § 2 garanteres af staten, kan  

 banken med økonomi- og budgetministerens samtykke optage midlertidige  

 kreditter på indtil 10 pct. af de i § 2, stk. 3 og 4, omhandlede beløb.
 4. Efter § 3 indsættes i afsnit 1:
» § 3a.
Finansministeren kan til statskassen overføre den del  

 af bankens reserver, som ikke er nødvendig for, at banken kan opfylde de  

 krav, der er bestemt af de på banken hvilende forpligtelser.
 Stk. 2. Finansministeren kan med bevillingsmæssig hjemmel indskyde  

 kapital i banken.
Stk. 3. Bankens overskud tilfalder statskassen, for så vidt det  

 ikke henlægges til reserverne.« § 2 Loven træder i kraft dagen efter bekendtgørelsen i Lovtidende og har  

 virkning fra og med regnskabsåret 1990.
Efter 2. behandling den 14. marts 1991 § 1 I lov om Kongeriget Danmarks Hypotekbank og Finansforvaltning, jf.  

 lovbekendtgørelse nr. 196 af 2. april 1973, foretages følgende ændringer:
 1. § 2, stk. 1, affattes således:
»De lån, banken optager, sikres ved dens grundfond og andre reserver,  

 jf. § 3 a.« 2. § 2, stk. 3 og 4, ophæves, og i stedet  

 indsættes:
»Stk. 3. Den maksimale restgæld på de lån, banken optager  

 efter denne lovs ikrafttræden, fastsættes ved lov.« 3. I § 3 udgår »og 4«.
 4. Efter § 3 indsættes i afsnit I:
» § 3 a.
Finansministeren kan med bevillingsmæssig hjemmel  

 til statskassen overføre den del af bankens reserver, som ikke er nødvendig  

 for, at banken kan opfylde de krav, der er bestemt af de på banken hvilende  

 forpligtelser.
 Stk. 2. Finansministeren kan med bevillingsmæssig hjemmel indskyde  

 kapital i banken.
Stk. 3. Bankens overskud tilfalder statskassen, for så vidt det  

 ikke henlægges til reserverne.« § 2 Loven træder i kraft dagen efter bekendtgørelsen i Lovtidende og har  

 virkning fra og med regnskabsåret 1990.
