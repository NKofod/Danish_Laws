 I medfør af § 85, stk. 1, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 599 af 17. september  

 1987, som ændret ved lov nr. 881 af 23. december 1987.
Personkreds § 1.  Pligt til at betale til  

 arbejdsløshedsforsikringen har samtlige arbejdsgivere, der skal betale bidrag  

 til Arbejdsgivernes Elevrefusion, og som har eller har haft lønmodtagere, for  

 hvem der inden den 15. december 1987 skulle have været indbetalt bidrag til  

 Arbejdsmarkedets Tillægspension.
Bidragets størrelse § 2.  Størrelsen af bidraget til  

 arbejdsløshedsforsikringen fastsættes efter de hidtil gældende regler i  

 lovens § 84.
Opkrævning og beregning Arbejdsmarkedsbidrag § 3.  Bidrag til arbejdsløshedsforsikringen beregnes  

 og opkræves som en del af et samlet arbejdsmarkedsbidrag ved hvert kvartals  

 udløb af Arbejdsmarkedets Tillægspension.
Arbejdsmarkedsbidraget omfatter  

 bidrag til Lønmodtagernes Garantifond, Arbejdsgivernes Elevrefusion,  

 Arbejdsmarkedsuddannelsesfonden, førtidspension og arbejdsløshedsforsikring.
 Stk. 2.  Bidraget for et kvartal udgør 1/4 af  

 årsbidraget, jf. § 2, for hver gang Arbejdsmarkedets Tillægspension har  

 modtaget fuldt ATP-bidrag for en lønmodtager i følgende perioder, forud for  

 den i henhold til § 4, stk. 1, fastsatte forfaldsdag:
 Stk. 3.  Hvis ATP-bidraget for en lønmodtager udgør  

 mindre end fuldt bidrag, nedsættes bidraget til arbejdsløshedsforsikringen  

 forholdsmæssigt.
 Stk. 4.  Ved en virksomheds ophør og ved ejerskifte i et  

 kvartal skal der af den hidtidige arbejdsgiver betales bidrag til  

 arbejdsløshedsforsikringen for hele kvartalet.
Indbetaling § 4.  Bidraget forfalder til betaling den 1. i måneden  

 efter hvert kvartals udløb med sidste rettidige betalingsdag d. 14. i  

 forfaldsmåneden.
 Stk. 2.  Falder sidste rettidige betalingsdag, jf. stk.  

 1, på en helligdag eller en lørdag, forlænges fristen til den nærmest  

 følgende hverdag.
§ 5.  Indbetaling sker, medmindre andet aftales med  

 Arbejdsmarkedets Tillægspension ved benyttelse af det særlige girokort, som  

 Arbejdsmarkedets Tillægspension sender til arbejdsgiveren ved hvert kvartals  

 udløb.
På girokortet er anført det samlede beregnede arbejdsmarkedsbidrag,  

 jf. § 3, stk. 1. Hvis en virksomhed hører op eller skifter ejer, skal  

 girokortet dog sendes til arbejdsgiveren snarest muligt, efter at  

 Arbejdsmarkedets Tillægspension har fået meddelelse om ændringen.
Stk. 2.  Arbejdsgiveren har ansvaret for rettidig  

 betaling.
Hvis girokortet ikke er kommet frem eller er det bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 3.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
 § 6.  Sker indbetaling af bidrag ikke rettidigt skal  

 arbejdsgiveren betale renter af bidraget med 11/2 pct. for hver påbegyndt  

 måned fra kvartalets udløb, jf. lovens § 85, stk. 2, jf. § 2, stk. 2 i lov  

 nr. 881 af 23. december 1987.
 § 7.  Arbejdsmarkedets Tillægspension kan, når særlige  

 omstændigheder taler derfor, give henstand med indbetaling samt eftergive  

 bidrag og renter.
 § 8.  Arbejdsmarkedets Tillægspension har  

 udpantningsret for bidrag og renter til arbejdsløshedsforsikringen, jf.  

 lovens § 85, stk. 3, jf. § 2, stk. 2 i lov nr. 881 af 23. december 1987.
 § 9.  Krav på bidrag til arbejdsløshedsforsikringen  

 forældes efter reglerne i lov nr. 274 af 22. december 1908 om forældelse af  

 visse fordringer.
 § 10.  Regnskabet for arbejdsgivernes bidrag til  

 arbejdsløshedsforsikringen revideres sammen med regnskabet for  

 Arbejdsmarkedets Tillægspension.
Klageadgang § 11.  Afgørelser om bidragspligt og bidrag, herunder  

 beregning og opkrævning, kan inden for en frist af 4 uger fra den dag, hvor  

 afgørelsen er meddelt, indbringes for Ankenævnet for Arbejdsmarkedets  

 Tillægspension, jf. lovens § 85, stk. 5, jf. § 2, stk. 2 i lov nr. 881 af 23.  

 december 1987.
Straffebestemmelser § 12.  Den arbejdsgiver, der undlader rettidigt at  

 indbetale bidrag, straffes med bøde, jf. lovens § 101, stk. 2, jf. § 2, stk.  

 2 i lov nr. 881 af 23. december 1987.
 Stk. 2.  Er overtrædelsen i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jf. lovens § 101, stk. 3, jf. § 2, stk. 2 i lov nr. 881 af  

 23. december 1987.
Ikrafttræden § 13.  Bekendtgørelsen træder i kraft 1. april 1988.
 Stk. 2.  Første indbetaling efter reglerne i denne  

 bekendtgørelse sker med forfaldsdag 1. april 1988 på grundlag af indbetalte  

 ATP-bidrag, som er modtaget i ATP i perioden 16. december 1987-15. marts  

 1988, og som skulle have været indbetalt inden 15. december 1987.
 Stk. 3.  Samtidig med at denne bekendtgørelse træder i  

 kraft, ophæves bekendtgørelse nr. 908 af 16. december 1986 om arbejdsgivernes  

 bidrag til arbejdsløshedsforsikringen.
