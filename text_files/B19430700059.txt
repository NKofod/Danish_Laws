§ 1 Vedtægtens Område er Vandet Vest for en Linie fra Rosenvold Hage til  

 Trelde Næs.
§ 2 Indtagelse af Bundgarnspladser skal ske efter de i Lov om Saltvandsfiskeri  

 af 31. Marts 1931, § 5, givne Bestemmelser, saaledes at Datoen for Indtagelse  

 af Bundgarnsplads sættes til 15. November eller, dersom denne Dag er en  

 Søndag, da til den først paafølgende Hverdag.
Aarssæsonen for  

 Bundgarnsfiskeri skal regnes at skifte den 1. Januar.
Den Fisker, som lovlig har indtaget eller efter Lodtrækning har faaet  

 overladt en Bundgarnsplads, er pligtig senest den 15. Marts, for saa vidt  

 Isforholdene tillader, at afmærke Pladser for Redskabets Hovedpæl med Bøje  

 eller Vager eller ved Anbringelse af selve Hovedpælen.
Paa afmærkningen, der  

 skal foretages hvert Aar inden fornævnte Frist, skal vedkommendes Navn og  

 Bopæl samt Aarstallet, da Bundgarnspladsen indtoges, tydeligt være angivet.  

 Naar Bundgarnspladsen derefter hvert Aar besættes med Garn i fiskedygtig  

 Stand inden 15. April, for saa vidt Isforholdene tillader, bevares  

 Fortrinsretten til at benytte Pladsen i 4 Aar.
Ny indtagelse af Pladsen  

 finder Sted paa før omtalte Maade.
Fortrinsretten til at benytte en Bundgarnsplads fortabes, naar Pladsen  

 ikke i rette Tid er afmærket paa foran angivne Maade, naar Garnet ikke er  

 udsat i rette Tid, eller naar Garnet forrykkes fra den bestemte, een Gang  

 indtagne plads.
Pladsen kan da i det paagældende Aar benyttes af alle og  

 enhver under Iagttagelse af de for Fiskeriets Udøvelse almindelig givne  

 Regler til den nærmest paafølgende 31. December.
 I Tilfælde af Brugerens Død bevarer hans Arvinger Fortrinsretten til at  

 benytte Bundgarnspladsen til den nærmest paafølgende 31. December.
 De i denne Paragraf givne Bestemmelser har kun gyldighed for Bundgarn, der  

 maaler mindst 38 Meter i Omkreds i Ringen.
§ 3 Plads til »Pæleruser«, jfr. § 8, skal anses for lovlig indtaget,  

 naar der den 1. September eller, dersom denne Dag er en Søndag, da den først  

 paafølgende Hverdag paa Pladsen for Redskabets yderste Pæl findes anbragt en  

 Pæl eller Bøje mærket med den Fiskers Navnebogstaver, som ønsker at benytte  

 Pladsen.
Findes der den paagældende Dag flere Mærker paa en og samme Plads,  

 foretages Lodtrækning om Pladsen, om ønskes ved Fiskerikontrollens  

 Mellemkomst.
Den Fisker, som lovlig har indtaget eller efter Lodtrækning har faaet  

 overladt en Plads til »Pæleruser«, bevarer Fortrinsretten til  

 Pladsen i 2 Aar, naar Redskabet hvert Aar findes udsat i fiskedygtig Stand  

 den 1. Oktober eller, dersom denne Dag er en Søndag, da den først paafølgende  

 Hverdag.
I den 2-aarige Periode maa Redskabet ikke forrykkes fra den Plads,  

 der een Gang er indtaget.
§ 4 Den indbyrdes Sideafstand mellem Bundgarn fastsættes til 400 Meter.  

 Iøvrigt henvises til Bestemmelserne om Bundgarnsafstand i § 13 i Lov om  

 Saltvandsfiskeri af 31. Marts 1931.
 Overalt paa Vedtægtsomraadet uden for Linien: »Sande til Albuen«  

 fastsættes den indbyrdes Sideafstand imellem Pæleruser, jfr. § 8, og imellem  

 saadanne Redskaber og Bundgarn til 135 Meter.
 Inden for Linien: »Sande til Albuen« fastsættes fornævnte  

 Afstand til 100 Meter.
 Den indbyrdes Sideafstand imellem Rejeruser fastsættes til 40 Meter.
 Sommeraaleruser, hvorved forstaas Aaleruser, hvis største Bøjle ikke  

 maaler mere end højst 3/4 Meter i Diameter, maa anbringes med en indbyrdes  

 Sideafstand af 10 Meter.
Fiskeri med Aalevaad maa i September og Oktober Maaneder ikke foregaa  

 nærmere faststaaende Fiskeredskaber end 40 Meter til Siden.
I den øvrige Del  

 af Aaret gælder ingen Afstandsbestemmelser for Fiskeri med de fornævnte Vaad  

 inden for og uden for et faststaaende Fiskeredskab, dog skal Vaaddene holdes  

 i saa stor Afstand fra det faststaaende Fiskeredskab, at de altid kan holdes  

 klar af dette.
§ 5 Dersom de interesserede Redskabsejere kan blive enige derom, skal der  

 intet være til Hinder for, at Redskaber kan anbringes med mindre indbyrdes  

 Afstand end i denne Vedtægt fastsat, dog kun saaledes, at Plads til  

 Gennemsejling altid holdes aaben i Bundgarnsrækker som paabudt i § 13, 3.  

 Stk., i Lov om Saltvandsfiskeri af 31. Marts 1931.
§ 6 De foranførte Afstande mellem Redskaber maa ikke overskrides paa Steder,  

 hvor flere Fiskere ønsker at indtage Fiskepladser, og Forholdene iøvrigt  

 egner sig til Anbringelse af flere Redskaber inden for disse Afstande.
I  

 Tvivlstilfælde kan det efter Fiskernes Begæring afgøres af Fiskerikontrollen,  

 om Forholdene kræver større Afstand imellem Redskaberne.
§ 7 Redskabspæle skal optages, naar Fiskeriet afsluttes eller afbrydes, jfr.  

 Bestemmelserne i § 9 i Lov om Saltvandsfiskeri af 31. Marts 1931, dog maa  

 Bundgarnspæle i Tiden fra 15. November til 1. Marts kun staa ubenyttet i  

 indtil 14 Dage og andre Redskabspæle kun i indtil 8 Dage.
I Tiden fra 1.  

 Marts til 14. November er det tilladt at sætte ubenyttede Redskabspæle sammen  

 i Bunker, jfr. dog den ommeldte Fiskerilovs § 9, 1. Stk.
§ 8 Ved »Pæleruser« forstaas i denne Vedtægt de ved Pæle anbragte  

 Ruser, bundgarnslignende Rusekonstruktioner eller ligeartede Redskaber, der i  

 den inderste Del af Fjorden, d.v.s. inden for Linien: »Sande til  

 Albuen«, klæder Vandskorpen og i den øvrige Del af Fjorden har en Højde  

 i Forgarnet af mindst 2 1/2 Meter.
§ 9 Fiskeri med Skovlvaad er tilladt Syd og Øst for en Linie fra Holtserhage  

 til Askebjerg, dog kun om Dagen fra Solopgang til Solnedgang.
§ 10 Alt Fiskeri med Blus er forbudt paa Vedtægtens Omraade.
§ 11 For saa vidt Lovgivningen tillader det og i øvrigt under Hensyn til de  

 derom givne Bestemmelser, maa Brislingeskovlvaad anvendes Syd og Øst for en  

 Linie fra Holtserhage til Askebjerg, dog kun om Dagen fra Solopgang til  

 Solnedgang.
§ 12 Til Fiskeri paa den Del af Vedtægtens Omraade, der ligger Vest for en  

 Linie fra Holtserhage til Askebjerg, er det forbudt at anvende Fartøjer med  

 Maskiner paa mere end 15 HK.; dog maa der paa det nævnte Omraade til Fangst  

 af Agn og Muslinger anvendes Fartøjer med Maskiner af en større HK. end den  

 anførte.
 Et Fartøjs Maskinkraft er som angivet i den Tilsynsbog, der i Henhold til  

 Bekendtgørelse af 12. Juli 1933 angaaende Forskrifter om Skibes Bygning,  

 Udstyr m.v., dennes § 271, skal forefindes i ethvert Fartøj.
 Paa Forlangende skal Tilsynsbogen forevises Fiskeritilsynet.
 Overtrædelser vedrørende Tilsynsbogen straffes i Henhold til fornævnte  

 Bekendtgørelses § 275 efter de i Sølovens § 287 indeholdte Bestemmelser, jfr.  

 Bekendtgørelse af 13. April 1929 af Sølov af 1. April 1892 med senere  

 Ændringer.
 § 13.  Pæle til Muslingefiskeri maa kun anbringes paa  

 steder, hvor de efter Fiskerikontrollens Skøn ikke kan afstedkomme Fare for  

 Sejlads eller Hindring for Udøvelse af andet Fiskeri.
 Et Stade til Muslingefiskeri skal udsættes i Firkant med de længste Sider  

 i Firkanten parallel med Land og skal i hvert Hjørne være afmærket med en  

 Pæl, paa hvis Top der skal være anbragt et ballonlignende Legeme, som har en  

 Størrelse af mindst 30 Centimeter og rager mindst 2 Meter over Vandet.
 Hvor Staderne har en Udstrækning af mere end 100 Meter, skal der for hver  

 100 Meter anbringes en Stage uden Topbetegnelse, hvilken Stage skal rage  

 mindst 2 Meter over Vandet.
§ 14 Den, der om vinteren hugger Hul paa Isen for at fange Fisk, skal trække  

 Isskodden op paa Isen og anbringe den paa Hullets vestlige Side, saafremt der  

 ikke af Politiet bliver paabudt anden Afmærkning til Advarsel.
§ 15 Ved Tidsangivelser i denne Vedtægt medregnes saavel den førstnævnte som  

 den sidstnævnte Dag.
§ 16 For alle Forhold, hvorom der i denne Vedtægt ikke er givet særlige Regler,  

 gælder Bestemmelserne i den til enhver Tid gældende almindelige Lov om  

 Saltvandsfiskeri.
------------- Foranstaaende i Henhold til Lov om Saltvandsfiskeri af 31. Marts 1931,  

 Kapitel 3, udarbejdede Vedtægt stadfæstes herved saaledes, at den træder i  

 Kraft den 1. November 1943, fra hvilket Tidspunkt den under 5. April 1937  

 stadfæstede Vedtægt bortfalder.
 Ministeriet for Landbrug og Fiskeri, den  

 11. September 1943.
 P.M.V.
C.
TROLLE THOMSEN.
 /B.Dinesen.
