Skriftlig fremsættelse (3. december 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af
lov nr. 443 af 10. juni 1997 om ændring af lov om afgift af  

 naturgas og bygas. (Reduktion af skyggeafgiften på naturgas).
(Lovforslag nr.
L 121).
 Som led i finanslovsaftalen for 2000 og som et element i  

 aftalen mellem regeringen (Socialdemokratiet og Det Radikale Venstre) og  

 Socialistisk Folkeparti og Enhedslisten om trafik foreslås det at  

 fremme strukturtilpasningen på naturgasområdet ved at reducere  

 den afgiftsfordel, som naturgasselskaberne har i forhold til alternative  

 brændsler som olie, og som tilfalder naturgasselskaberne.
Efter den gældende lovgivning svarer denne  

 afgiftsfordel til 41 øre pr.
Nm3. Denne afgiftsmæssige fordel har  

 naturgassen efter gældende lovgivning til og med 2008, hvorefter  

 afgifterne på naturgas og olie fra den 1. januar 2009 vil være de  

 ens beregnet efter energiindholdet i de to brændsler.
Den afgiftsmæssige fordel for naturgassen reduceres  

 nu fra 1. januar 2000 med 10 øre pr.
Nm3 til 31 øre pr.
Nm3. Fra 1. januar 2009 vil naturgas og olie  

   som efter gældende lovgivning   fortsat være pålagt ens  

 afgifter.
Forslaget medfører en årlig provenugevinst  

 for staten på 210 mill. kr. vedrørende afgiften på  

 naturgas.
I finansåret 2000 vil provenugevinsten dog alene være  

 ca. 190 mill. kr.
Af det samlede provenu på 210 mill. kr. årligt  

 vil de ca. 190 mill. kr. blive båret af det statslige gasselskab DONG  

 naturgas.
Alene de resterende 20 mill. kr. vil blive båret af  

 varmekunderne i form af højere varmepriser.
 Belastningen af DONG naturgas afbødes af de seneste  

 olieprisstigninger, som vil medføre en væsentlig forbedring af  

 DONG naturgas  økonomiske forhold.
 For de varmekunder, der berøres af forslaget, vil  

 forhøjelsen af varmepriserne være på ca. 4 kr. pr.  

 måned eller ca. 50 kr. pr. år i en typisk lejlighed.  

 Forhøjelsen vil kun udgøre en beskeden andel af den  

 forhøjelse i varmepriserne, som husholdninger med olieopvarmning har  

  fået som følge af olieprisstigningerne.
 Forslaget medfører kun en beskeden merbelastning af  

 erhvervslivet i det omfang, at de ovennævnte 20 mill. kr.  

 vedrører erhvervsmæssige varmekunder.
De administrative og miljømæssige  

 konsekvenser af forslaget er meget beskedne.
Forslaget vil således kun  

 føre til en meget beskeden forøgelse af de administrative  

 omkostninger hos erhvervene og den offentlige sektor, og de  

 miljømæssige konsekvenser vil ligeledes være meget  

 beskedne, da kun en mindre del af den foreslåede  

 afgiftsforhøjelse vil medføre højere varmepriser og  

 således en større tilskyndelse til at spare på  

 varmeforbruget I det jeg i øvrigt henviser til  

 bemærkningerne i lovforslaget, skal jeg anbefale det til Tingets  

 velvillige behandling.
