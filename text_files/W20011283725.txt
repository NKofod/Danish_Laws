afsagt af  

 Tvistighedsnævnet den 10. januar 2001 i sag nr. 07.2000 Elev A mod Virksomhed B v/C Mellem klageren, elev A, født den  

 3. oktober 1981og indklagede, virksomhed B ved C, blev der den 16 juli 1999  

 indgået uddannelsesaftale, hvorefter klageren skulle uddannes som kok med  

 uddannelsesperiode fra den 20. juni 1999 til den 19. december 2002.
Klageren har ved sin faglige  

 organisation, RestaurationsBranchens Forbund, ved klageskrift modtaget den  

 12.  

 april 2000 indbragt sagen for Tvistighedsnævnet med påstand om betaling af  

 37.699 kr.
Beløbet vedrører for lidt udbetalt løn, manglende udbetaling af  

 overtid, forskudttids- og søndagstillæg samt kompensation for mistede fridage  

 og friweekends samt feriepenge.
 Indklagede har påstået frifindelse.
 Parterne har givet personligt møde  

 for Tvistighedsnævnet.
Indklagede ophævede ved skrivelse  

 af 8. september 1999 uddannelsesaftalen med virkning fra den 19. september  

 1999. I skrivelsen anførte indklagede, at optjent overarbejde var afregnet.  

 Klageren underskrev følgende anførsel på skrivelsen: Ovenstående  

 accepteres. Det fremgår af klagerens opgørelse  

 af sit krav, at der bl.a. kræves betaling for løn i perioden 16. - 31. juli  

 1999.
Klageren har bl.a. forklaret, at  

 hun ikke selv bestemte sine arbejdstider.
De blev fastlagt efter aftale med  

 C,  

 og det var også C, der sagde, hvornår arbejdstiden de enkelte dage ophørte.  

 Hun  

 kan ikke huske, om lønnen for perioden 16. - 31. juli 1999 er blevet udbetalt  

 til hende.
Hun er alene sikker på, at hun ikke har fået nogen lønseddel.
I  

 forbindelse med opsigelsen fik hun 14 dages ferie med løn og 8000 kr. til  

 dækning af det overarbejde, hun havde haft, og hun mente da, at det var  

 dækkende.
Indklagede har bl.a. forklaret, at  

 A havde meget frie forhold.
Hun kunne i vidt omfang selv tilrettelægge sit  

 arbejde og sin arbejdstid.
Line havde et værelse på kroen, fri kost og hendes  

 venner nød også godt af forholdene.
Indklagede foreviste materiale fra  

 sin revisor vedrørende lønnen for perioden 16. - 31. juli hvoraf fremgår, at  

 der  

 er udbetalt 3.777 kr.
Hun forklarede, at hendes revisor har oplyst, at lønnen  

 er udbetalt.
I forbindelse med opsigelsen af  

 klageren tilbød hun betaling af 8000 kr. samt to ugers ferie med løn til  

 dækning af overarbejde.
Dette accepterede klageren og klagerens forældre.
Klageren har til støtte for sin  

 påstand henvist til opgørelsen af kravet og anført, at denne er i  

 overensstemmelse med den gældende overenskomst.
Arbejdet har været  

 tilrettelagt  

 af arbejdsgiveren, og klageren har derfor krav på betaling af det opgjorte  

 beløb.
Klagerens accept på opsigelsesskrivelsen afskærer hende ikke fra at  

 kræve betaling i overensstemmelse med overenskomsten.
Indklagede har til støtte for  

 frifindelsespåstanden anført, at klageren selv tilrettelagde sine  

 arbejdstider  

 og i øvrigt havde forskellige goder ud over lønnen.
Hun har derfor ikke krav  

 på  

 yderligere betaling, idet hun jo også accepterede fratrædelsesvilkårene.
I  

 hvert fald skal klagerens krav reduceres med 14 dages løn vedrørende perioden  

 16.-31 juli, og kravet bør reduceres med værdien af betalt ferie i 14 dage i  

 forbindelse med opsigelsen.
I sagens behandling har som faste  

 medlemmer af Tvistighedsnævnet deltaget landsdommer Mogens Kroman (formand),  

 ansættelsesretschef Anne Kathrine Schøn, advokat Tine B.
Skyum (begge Dansk  

 Arbejdsgiverforening), konsulent Evelyn Jørgensen og konsulent Pernille  

 Leidersdorff-Ernst (begge Landsorganisationen i Danmark). Derudover har som  

 sagkyndige dommer deltaget Morten Brustad, HORESTA og Peter Ulsøe, RBF.
Tvistighedsnævnet finder, at  

 klageren som udgangspunkt har krav på betaling i overensstemmelse med  

 principperne i klagerens opgørelse af sit krav, og at der ikke under de  

 foreliggende omstændigheder bør tillægges afgørende vægt på klagers accept af  

 vilkårene for afregning af overarbejde i forbindelse med elevforholdets  

 ophør.  

 Efter bevisførelsen må det imidlertid lægges til grund, at klageren har fået  

 udbetalt løn for sidste halvdel af juli måned ligesom klageren i forbindelse  

 med opsigelsen, som en del af kompensationen for overarbejde, fik 14 dages  

 ferie med løn.
Som følge heraf skal klagerens krav reduceres med 7.500 kr.,  

 således at klageren tilkendes i alt 30.199 kr.
 T h  

 i  

    

  

 b e s t e m m e s:
 Indklagede, virksomhed B ved C,  

 skal inden 14 dage til klageren, elev A, betale  

    

  

 30.199 kr.
 Hver part betaler sine egne  

 omkostninger.
 Denne kendelse kan inden 8 uger  

 efter modtagelsen indbringes for domstolene.
