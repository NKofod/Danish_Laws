Forsegling af transportmidler Veterinærdirektoratet er blevet bekendt med, at der ved samtransport af  

 kød til hjemmemarkedsvirksomheder og kød til eksportvirksomheder er problemer  

 med at overholde det i bilag 1, punkt 68, i Landbrugsministeriets  

 bekendtgørelse nr. 544 af 14. september 1988 om udførsel af fersk kød  

 fastsatte krav om, at fersk kød skal transporteres i plomberede  

 transportmidler.
I denne anledning meddeles, at der fra eksportautoriserede virksomheder  

 kan afsendes fersk kød i transportmidler, der er sektionsvis opdelt ved hjælp  

 af skillevægge, der plomberes ligesom selve transportmidlet.
Ved denne  

 fremgangsmåde vil det være muligt under transport af kød mellem  

 eksportautoriserede virksomheder at foretage aflæsning af kød på  

 hjemmemarkedsvirksomheder og samtidig opfylde plomberingskravet for det kød,  

 der er bestemt til eksport.
 Pågældende skillevægge skal udgøre en effektiv adskillelse mellem de  

 enkelte sektioner i transportmidlet, men væggene kan være forsynet med mindre  

 åbninger og med mellemrum til gulv og loft, således at køle- og  

 ventilationssystemet i transportmidlet kan fungere.
 Skillevæggene skal iøvrigt være konstrueret i overensstemmelse med kravene  

 i bilag 1, punkt 69, litra a) i nævnte bekendtgørelse.
 P.V.V.
