Godtgørelse efter ligebehandlingslovens  

 § 14 godtgørelse seksuel chikane ligebehandlingsloven LR af 26/1 1999 LV 1997 A.B.1.4.1 Ligningsrådet blev spurgt om en skatteyder ville  

 blive beskattet af en godtgørelse udbetalt i henhold til  

 ligebehandlingsloven.
 Skatteyderens advokat havde på vegne af sin klient  

 hævet ansættelsesforholdet og havde krævet erstatning efter  

 funktionærlovens § 3 samt godtgørelse efter ligebehandlingsloven  

 for seksuel chikane.
 Der blev efterfølgende indgået et retsforlig,  

 hvor skatteyderen udover tilgodehavende løn og erstatning på  

 29.900 kroner med tillæg af feriepenge, blev tilkendt en  

 godtgørelse i henhold til ligebehandlingsloven på 25.000  

 kroner.
 Told- og Skatteregionen indstillede, at den bindende  

 forhåndsbesked blev afvist, idet der var indgået et bindende  

 retsforlig, og der derfor ikke var tale om en påtænkt, men om en  

 allerede gennemført disposition, jf. skattestyrelseslovens § 20 A,  

 stk. 4. Efter denne bestemmelse gives bindende forhåndsbesked i  

 almindelighed ikke om den skattemæssige virkning af en disposition, der  

 er gennemført.
 Ligningsrådet tiltrådte regionens  

 indstilling.
 Ligningsrådet oplyste endvidere, at Told- og  

 Skatteregionen i forbindelse med sagens forberedelse vejledende har udtalt,  

 at den skattemæssige behandling af en godtgørelse efter  

 ligebehandlingsloven vil bero på hvilke bestemmelser  

 godtgørelsen er tilkendt efter.
 Det fremgår således af ligningsvejledningen  

 1997, afsnit A.B.1.4.1, at godtgørelser, der tilkendes en arbejdstager  

 efter ligebehandlingslovens §§ 15 og 16, fordi denne afskediges efter at have  

 fremsat krav om ligebehandling, skal beskattes som  

 fratrædelsesgodtgørelse, jf. ligningslovens § 7 O, med mindre  

 der ikke er udbetalt løn indtil sædvanlig opsigelsesvarsel.
 Hvis der tilkendes den ansatte godtgørelse i  

 henhold til ligebehandlingslovens § 14, fordi den ansattes rettigheder er  

 blevet krænket, for eksempel på grund af seksuel chikane, vil  

 godtgørelsen være skattefri, uanset om godtgørelsen  

 modtages i forbindelse med fratræden af stillingen eller ej.  

 Skattefriheden må begrundes med, at godtgørelsen ikke  

 træder i stedet for en skattepligtig ydelse, med udbetales som et  

 engangsbeløb til dækning af et ikke økonomisk tab.
