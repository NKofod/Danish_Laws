 Ved lov nr. 246 af 8. juni 1979 er der fastsat regler, hvorefter  

 valutakursgevinster og -tab på ældre finanslån m.v. kan medregnes ved  

 opgørelsen af den skattepligtige indkomst.
1. Lån, der er omfattet af loven Loven finder anvendelse på lån og kreditter, der med hjemmel i  

 valutabestemmelserne er optaget eller ydet som finanslån eller lån optaget  

 ved emission af obligationer i udlandet, hvis lånet er optaget eller ydet før  

 1. januar 1976 og har tilknytning til erhvervsmæssig virksomhed.
For så vidt angår lån af den nævnte art, der er ydet den 1. januar 1976  

 eller senere, findes regler om den skattemæssige behandling i ligningslovens  

 § 8D.
Der henvises til cirkulære nr. 102 af 11. maj 1976.
 Har de pågældende udlandslån optaget før 1. januar 1976 været anvendt til  

 driftsfinansiering, omfattes de ikke af de ændrede regler, men  

 valutakursgevinst og -tab indgår i den skattepligtige indkomst efter  

 statsskattelovens § 6. Det bemærkes, at der indtil 1974 var mulighed for at  

 optage finanslån til såvel driftsfinansiering som anlægsinvestering.
2. Begæring om beskatning efter lovens regler Det er en betingelse for anvendelsen af loven, at den skattepligtige  

 fremsætter begæring herom.
Begæringen skal omfatte samtlige af den skattepligtige optagne eller ydede  

 lån af den art, der er omfattet af ordningen.
Begæringen skal fremsættes over  

 for den kommunale ligningsmyndighed og skal afgives senest i forbindelse med  

 selvangivelsen for det pågældende indkomstår, dog tidligst med virkning for  

 indkomståret 1979. Valutakursgevinst og -tab og det beregnede  

 renteforskelsbeløb (jfr. nedenfor), der er konstateret i perioden 1. januar  

 1976 til og med det indkomstår, for hvilket begæringen fremsættes, medregnes  

 ved indkomstopgørelsen for det indkomstår, som begæringen vedrører.
Derefter  

 vil beskatningen for lånenes eventuelle restløbetid ske i takt med, at  

 gevinster, tab og beregnet renteforskel konstateres.
Ordningen er således  

 bindende for skatteyderen i resten af lånenes løbetid.
 Eventuel begæring om at blive omfattet af ordningen skal senest indsendes  

 i forbindelse med indgivelse af selvangivelsen for det år, hvor det sidste af  

 lånene endeligt afvikles.
 Er samtlige lån afviklet før 1979, skal begæringen senest indgives i  

 forbindelse med selvangivelsen for 1979 med virkning for indkomståret 1979.
Hvis skattepligten er ophørt før 1979, finder loven ikke anvendelse.
Det  

 samme gælder kursgevinst/tab, der konstateres i likvidationsog konkursboer,  

 som er afviklet før 1979.
3. Beregning af valutakursgevinst og -tab Reglerne omfatter kun kursgevinster/tab, der er konstateret den 1. januar  

 1976 eller senere.
Gevinst og tab opgøres med udgangspunkt i valutakursen på  

 det tidspunkt, da lånet blev optaget eller ydet.
Valutakursgevinst og -tab anses for konstateret i forbindelse med betaling  

 af afdrag eller indfrielse af lånet, medmindre den skattepligtige i  

 forståelse med de skattelignende myndigheder har anvendt et lagerprincip ved  

 opgørelsen af valutakursgevinst og -tab.
I disse tilfælde anses gevinst og  

 tab for konstateret på statustidspunktet.
4. Beregning af renteforskellen Når den skattepligtige er omfattet af ordningen, skal han udover at  

 medregne eventuelle valutakursgevinster og -tab ved indkomstopgørelsen  

 tillige indtægtsføre et renteforskelsbeløb for de lån, som begæringen  

 omfatter.
Renteforskelsbeløbet beregnes kun fra og med 1. januar 1976.
 Renteforskellen skal alene opgøres ved lån optaget i udlandet og ikke ved  

 lån ydet til udlandet.
 Forskelsbeløbet beregnes for hvert lån for sig som forskellen mellem et  

 rentebeløb svarende til en forretning på 16 pct. p.a. og renten af lånet  

 (incl. kreditrisikotillæg og garantiprovision). De 16 pct. p.a. beregnes på  

 grundlag af den til enhver tid værende restgæld omregnet til danske kroner  

 efter den valutakurs, der gjaldt på det tidspunkt, da lånet blev hjemtaget.
 Hvis renten af lånet er større end et beløb svarende til de nævnte 16 pct.  

 p.a., kan det overskydende beløb ikke bringes til fradrag ved  

 indkomstopgørelsen.
 Reglerne om beregning og beskatning af en eventuel renteforskel berører  

 ikke den almindelige regel i statsskattelovens § 6e om fradrag for  

 renteudgifter.
 Eksempel 1:
Opgørelse af fradrag for valutakurstab i et enkelt år.
 Den fremmede valuta er steget 50 pct. i værdi siden lånets hjemtagelse.  

 Alle beløb er opgjort i danske kroner.
 Skattepligtige, der har optaget kursgaranterede lån (K-lån) i Kongeriget  

 Danmarks Fiskeribank til delvis dækning af valutakurstab ved amortisation af  

 udenlandske lån optaget før 1. januar 1976, skal tillige fra og med  

 indkomståret 1978, hvor der blev åbnet mulighed for disse lån, indtægtsføre  

 forskellen mellem 16 pct. p.a. og renterne i det pågældende indkomstår af de  

 omhandlede lån.
 Denne bestemmelse gælder kun, såfremt der begæres fradrag for kurstab på  

 lån optaget før 1. januar 1976.
5. Opgørelsen af det enkelte indkomstårs  

 indtægts/fradragsbeløb Den skattepligtige skal føre et saldoregnskab over kursgevinster, kurstab  

 og renteforskelsbeløb.
 Den skattepligtige skal ikke i noget indkomstår indtægtsføre et større  

 nettobeløb i selvangivelsen end summen af de nettofradrag, han har foretaget  

 for tidligere indkomstår.
Et eventuelt overskydende indtægtsbeløb overføres til saldokontoen og  

 modregnes forlods i det (de) følgende års kurstab.
Konstateres der i  

 forbindelse med den endelige afvikling af lånene en nettogevinst, kommer  

 denne ikke til beskatning.
 Følgende eksempel angiver hovedretningslinjerne for beregningen af det  

 enkelte indkomstårs fradragsbeløb/indtægtsbeløb, samt principperne i  

 saldokontoens førelse:
 Eksempel:
Skattedepartementet, den 21. november  

 1979 HANS P.
GØTRIK / O.
Skau Wogensen (* 1) I år 1 medregnes kurstab, kursgevinster og renteforskelsbeløb siden  

 1. januar 1976.
