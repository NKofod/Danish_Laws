 I medfør af § 10, stk. 1 og 3, §§ 11, 12, 13, 14 og 16, stk. 4 i lov om  

 erhversfremme, jf. lovbekendtgørelse nr. 323 af 25. april 1996, samt efter  

 aftale med Boligministeren, fastsættes:
Afgrænsning § 1.  Varmefordelingsmålere, der anvendes som grundlag  

 for måling af forbrug af varme baseret på udgiftsfordeling, skal i den  

 udstrækning de er omfattet af Bygge- og Boligstyrelsens bekendtgørelse om  

 individuel måling af el, gas, vand og varme, opfylde de krav og underkastes  

 den måletekniske kontrol, der er fastsat i nærværende bekendtgørelse og i de  

 måletekniske forskrifter, hvortil bekendtgørelsen henviser.
 § 2.  Målere, der er omfattet af § 1, skal opfylde  

 DS/EN 834 eller DS/EN 835 eller enhver anden teknisk standard eller  

 forskrift, der opfylder samme krav til sikkerhed og brugbarhed som DS/EN 834  

 eller 835.
 Stk. 2.  Dokumentation for opfyldelse af de i stk. 1  

 nævnte krav skal foreligge i form af en typegodkendelse samt en autoriseret  

 målerleverandørs overensstemmelseserklæring.
 § 3.  Bekendtgørelsen angår:
Definitioner § 4.  Ved typegodkendelse forstås i denne  

 bekendtgørelse den beslutning, som medfører anerkendelse af, at  

 konstruktionen af et måleinstrument opfylder forskriftsmæssige krav.
Stk. 2.  Ved typeprøvning forstås i denne bekendtgørelse  

 den undersøgelse af konstruktionen af et måleinstrument, som udføres med  

 henblik på typegodkendelse af instrumentet.
Undersøgelsen kan omfatte  

 prøvning af et eller flere eksemplarer af konstruktionen og vurdering af den  

 tilhørende dokumentation.
Stk. 3.  Akkrediteret prøvning i denne bekendtgørelse er - teknisk prøvning udført af et af Dansk Akkreditering DANAK) akkrediteret  

 prøvningslaboratorium i henhold til laboratoriets akkreditering eller - teknisk prøvning foretaget af udenland-ske laboratorier, der opfylder  

 kravene i EN45001 eller ISO/IEC guide 25, og som er akkrediteret i henhold  

 til bestemmelserne i EN45002 eller ISO/IEC guide 58 af et organ, der opfylder  

 betingelserne i EN45003 eller ISO/IEC guide 58.
 Stk. 4.  Ved en bemyndiget målerleverandør forstås i  

 denn bekendtgørelse en målerleverandør, som af Erhvervsfremme Styrelsen er  

 bemyndiget til at udstede overensstemmelseserklæringer.
 Stk. 5.  Ved en målerleverandørs  

 overensstemmelseserklæring forstås i denne bekendtgørelse, at  

 målerleverandøren erklærer, at udstyret er i overensstemmelse med  

 typegodkendelsen, at det opfylder forskriftsmæssige krav specielt angående  

 målenøjagtighed, samt at det er mærket og plomberet korrekt.
Varmeleverandører § 5.  Varmefordelingsmålere, der benyttes til de i § 1  

 anførte formål, og som har været i brug før 1. august 1998, kan fortsat  

 anvendes uanset, at de ikke er typegodkendte og overensstemmelseserklærede.
 Stk. 2.  Nedtages sådant måleudstyr, må det ikke  

 genanvendes til brug for måling af varmeforbrug efter § 1, før den  

 bemyndigede målerleverandør har udstedt en erklæring om, at  

 varmefordelingsmåleren overholder kravene til nye varmefordelingmålere.
 Stk. 3.  I forbindelse med genopsætning jf. stk. 2, kan  

 styrelsen i nærmere bestemt omfang give dispensation fra overholdelse af  

 kravene til nye varmefordelingsmålere.
 Stk. 4.  Hvor der i eksisterende varmesystemer er behov  

 for erstatning eller supplerende opsætning af målere af en ikke godkendt  

 type, kan Erhvervsfremme Styrelsen i nærmere bestemt omfang give dispensation  

 for overholdelse af kravene til nye varmefordelingsmålere.
 § 6.  Måleudstyr, der anvendes i henhold til § 1, som  

 er nedtaget eller som er repareret eller på anden måde har været udsat for  

 indgreb, der kan påvirke måleudstyrets nøjagtighed, skal have en ny  

 overensstemmelseserklæring fra den bemyndigede målerleverandør, før det påny  

 anvendes.
 Stk. 2.  Udskiftning af væskeampuller og batteri  

 foretaget af varmeleverandøren kræver ikke ny overensstemmelseserklæring.  

 Efter udskiftningen skal måleren replomberes.
 § 7.  Varmeleverandøren skal etablere et  

 kontrolsystem, der sikrer, at der anvendes korrekt måleskala og væskeampuller  

 til beregning af varmeforbrug i overensstemmelse med den relevante standard  

 for måleren, samt at målerleverandørens forskrifter for vedligeholdelse  

 overholdes.
 Stk. 2.  Kontrolsystemet skal foreligge fuldt  

 dokumenteret i en kontrolmanual.
 Stk. 3.  Varmeleverandøren er forpligtet til at  

 bekendtgøre kontrolsystemets indhold over for de tilsluttede varmeforbrugere,  

 ligesom varmeforbrugerne skal orienteres, hvis der foretages ændringer af  

 kontrolsystemet.
Varmeforbrugere § 8.  Forbrugere af varme må ikke fjerne eller  

 foretage indgreb i måleudstyret eller på anden måde påvirke måleudstyrets  

 korrekte funktion.
Klageadgang § 9.  Tvister mellem varmeforbruger og varmeleverandør  

 om kontrolsystemets effektivitet, jf § 7 kan indbringes for Erhvervsfremme  

 Styrelsen.
 Stk. 2.  Til brug for klagens behandling er  

 varmeleverandøren forpligtet til efter anmodning at give styrelsen alle  

 nødvendige oplysninger om kontrolsystemet og dets praktiske anvendelse.
 Stk. 3.  Kræver en klagebehandling i henhold til stk. 1  

 indhentning af ekspertudtalelser, vil omkostningerne hertil blive pålagt  

 varmeleverandøren.
 Stk. 4.  Viser klagebehandlingen, at varmeleverandørens  

 kontrolsystem ikke opfylder kravene i § 7, stk. 1 og 2, kan Erhvervsfremme  

 Styrelsen pålægge varmeleverandøren at bringe forholdene i orden inden for en  

 given tidsfrist.
Typegodkendelse, verifikation og tilsyn § 10.  Typegodkendelse søges hos og meddeles af  

 Erhvervsfremme Styrelsen.
Ansøgningen skal indeholde dokumentation for, at  

 instrumentet overholder lovmæssige krav i form af rapport over akkrediteret  

 prøvning eller i form af rapport over prøvninger udført af kompetente  

 myndigheder i andre EU/EØS-lande.
 Stk. 2.  Hvor der ikke findes akkrediterede laboratorier  

 med fornøden akkreditering til de prøvninger, der kræves for et givet  

 måleudstyr, kan Erhvervsfremme Styrelsen godkende andre egnede laboratorier.
 Stk. 3.  Målerleverandører, der har et  

 kvalitetsstyringsystem, der opfylder DS/ISO 9002, hvilket er eftervist gennem  

 certificering af et organ, der har fornøden akkreditering fra DANAK, kan af  

 Erhvervsfremme Styrelsen bemyndiges til at udstede  

 overensstemmelseserklæringer.
 Stk. 4.  Målere skal af målerleverandøren i forbindelse  

 med overensstemmelseserklæringen mærkes med verifikationsmærke og årsmærke  

 som anført i bilag 1.
 Stk. 5.  Erhvervsfremme Styrelsen eller heraf  

 bemyndigede fører tilsyn med kontrolsystemets funktion og virkning.
Stk. 6.  Erhvervsfremme Styrelsen fastsætter  

 bestemmelser om gebyr for typegodkendelser.
Det skal herved lægges til grund,  

 at de med arbejdet forbundne omkostninger fuldt ud dækkes af gebyrerne.
 Anke, straf mv.
 § 11.  Erhvervsfremme Styrelsens afgørelser i henhold  

 til denne bekendtgørelse kan ikke indbringes for anden administrativ  

 myndighed.
 § 12.  Erhvervsfremme Styrelsen kan kræve meddelt alle  

 sådanne oplysninger, som skønnes nødvendige for udøvelse af opgaver i henhold  

 til denne bekendtgørelse.
 Stk. 2.  Såvel varmeleverandører som varmeforbrugere  

 skal uden retskendelse give Erhvervsfremme Styrelsen eller bemyndigede med  

 behørig legitimation fri afgang til steder og lokaliteter i det omfang, det  

 er nødvendigt for tilsynets gennemførelse.
 § 13.  Medmindre højere straf er forskyldt efter anden  

 lovgivning, straffes med bøde den, der i forbindelse med en sagsafgørelse  

 afgiver urigtige eller vildledende oplysninger eller fortier oplysninger af  

 betydning for sagen.
 Stk. 2.  Overtrædelse af § 5, stk. 2, 3 og 4, § 6, § 7,  

 § 8 samt § 9 stk. 4, straffes med bøde.
 Stk. 3.  Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 Ikrafttrædelse mv.
 § 14.  Bekendtgørelsen træder i kraft den 6. februar  

 1997.
 Stk. 2.  Dog træder § 2, § 5, og § 6 først i kraft 1.  

 august 1998 og § 7 først den 1. januar 1999.
 § 15.  Bekendtgørelsen gælder ikke på Færøerne og i  

 Grønland.
Erhvervsfremme Styrelsen, den 28. januar  

 1997 Lars Kolte / Claudi Johansen Bilag 1 1. Verifikationsmærke - hvor XXX angiver kendingsnummeret for det bemyndigede laboratorium, der  

 har foretaget verifikationen.
2. Årmærke - Hvor ZZ angiver de 2 sidste cifre i verifikationsåret.
 (* 1) Nærværende bekendtgørelse er som udkast notificeret i henhold til  

 Rådsdirektiv 83/189/EØF.
