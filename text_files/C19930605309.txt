CIRKULÆRE PROTOKOLLAT BILAG Lønskalaer 1. Finansministeriet har med Foreningen af Speciallæger indgået  

 vedlagte protokollat af 22. december 1992 for lægekonsulenter i Statens  

 Luftfartsvæsen.
 2. Protokollatet afløser 1987-overenskomsten for lægekonsulenter i  

 Statens Luftfartsvæsen.
 3. Protokollatet er indgået i tilknytning til overenskomst af 24.  

 januar 1992 for speciallæger mv. i staten og overenskomstens bestemmelser  

 finder tillige anvendelse for lægekonsulenter i Statens Luftfartsvæsen.
Finansministeriet, Administrations- og Personaledepartementet, den 21. januar 1993 P.M.V.
 E.B.
Sigrid Sandorff PROTOKOLLAT OM LÆGEKONSULENTER I STATENS LUFTFARTSVÆSEN § 1.  Arbejds- og ansvarsområde Lægekonsulenten vil organisatorisk blive placeret i Luftfartstilsynets  

 certificatkontor.
Lægekonsulenten ansættes som rådgiver på generelt medicinsk grundlag over  

 for Statens Luftfartsvæsen, Luftfartsdirektoratet.
Det er herunder bl.a.  

 lægekonsulentens opgave:
- at behandle flyvemedicinske certifikatsager, herunder tage stilling til  

 foreliggende lægelige oplysninger og resultater af psykologiske  

 egnetshedsundersøgelser.
Endvidere at tage stilling til behovet for  

 supplerende lægelige oplysninger, - at udarbejde helbredskrav til certifikatindehavere (ansøgere), - at rådgive certifikatindehavere (ansøgere) i flyvemedicinske spørgsmål, - at forberede ankesagers behandling i Trafikministeriets rådgivende  

 helbredsnævn, - at lede samrådsmøder med andre læger og speciallæger, - at behandle flyvemedicinske spørgsmål i samarbejde med danske  

 myndighederog med skandinaviske og andre udenlandske myndigheder, - at rådgive og videreuddanne eksterne flyvelæger, - at indsamle relevante flyvemedicinske informationer, - at besigtige ambulancefly og andre fly til lignende formål, - at deltage i katastrofemæssige opgaver i forbindelse med flyvning,  

 herunder rådgivning vedrørende lufthavnes og luftfartøjers forsyning med  

 nødhjælpspersonale og -materiel.
§ 2.  Arbejdstid Den normale, ugentlige arbejdstid er 37 timer.
Arbejdstidens  

 tilrettelæggelse aftales direkte mellem lægen og styrelsen.
Stk. 2. Der ydes ikke særskilt honorering for arbejde ud over den  

 normerede arbejdstid.
Såfremt aftalt overarbejde i et kvartal dog i alt  

 overstiger 35 timer, honoreres de overskydende timer med (månedsløn : 160,33)  

 x 1,50 pr. time.
 Stk. 3. Ved særlige arbejdsopgaver, som ikke forekommer normalt, kan der  

 mellem ansættelsesmyndigheden og lægen træffes aftale om ekstra honorering.
§ 3.  Løn Lægen aflønnes efter en lønskala på 10 trin.
Højeste løntrin svarer til  

 den til enhver tid gældende løn til en tjenestemandsansat overlæge i lønramme  

 37. Hertil kommer et særligt tillæg på 58.700 kr. afrundet i grundbeløb  

 (niveau oktober 1984), jf. aftale af 21. december 1972 mellem økonomi- og  

 budgetministeren og Akademikernes Centralorganisation  

 (tjenestemandsudvalget).
 Lønnen på 1. - 9. trin beregnes ved at fratrække lønnen på 10. trin  

 henholdsvis kr. 112.000, kr. 100.000, kr. 88.000, kr. 70.000, kr. 58.000, kr.  

 46.000, kr. 34.000, kr. 21.000 og kr. 8.000.
 Stk. 2. Læger med mindre end 1 års anciennitet i en slutstilling placeres  

 på 1. løntrin ved ansættelsen.
 Stk. 3. Læger med 1 eller 2 års anciennitet i en slutstilling placeres på  

 2. løntrin ved ansættelsen.
Stk. 4. Læger med 3 eller 4 års anciennitet i en slutstilling placeres på  

 3. løntrin ved ansættelsen.
Læger, der ved ansættelsen har haft 4 års  

 ansættelse i slutstilling og indplaceres på 3. løntrin, rykker, efter 1 års  

 ansættelse som læge i henhold til dette protokollat, op på 5. løntrin.
 Stk. 5. Læger med 5 års anciennitet eller mere i en slutstilling placeres  

 på 5. løntrin ved ansættelsen.
 Stk. 6. Såfremt en læge ved ansættelsen har særlige faglige  

 kvalifikationer i relation til den pågældende stilling, kan vedkommende  

 lønindplaceres på et højere anciennitetstrin end overenskomsten i øvrigt  

 berettiger til, såfremt overenskomstens parter er enige herom.
 Stk. 7. For hvert års ansættelse som læge rykkes 1 trin op i lønskalaen.  

 Læger, der ansættes i stillinger, hvortil der i stillingsopslaget har været  

 stillet særlige uddannelses- og autorisationsmæssige krav, indplaceres fra  

 ansættelsen på 10. løntrin.
 Stk. 8. Ved ansættelse på deltid ydes løn i forhold til den nedsatte  

 tjenestetid.
§ 4.  Uddannelsesforhold Lægen forpligter sig til og har ret til at erhverve sig den i øvrigt for  

 stillingen nødvendige uddannelse.
I forbindelse med sådan uddannelse betaler  

 styrelsen rejseomkostninger samt eventuelle kursusafgifter.
Deltagelse i  

 denne uddannelse kan normalt ikke overstige 2 uger årligt, men kan efter  

 aftale forlænges til 3 uger.
 Stk. 2. Lægen får sædvanlig løn og har ikke pligt til at stille vikar i  

 de under stk. 1 omtalte uddannelsesperioder.
 Stk. 3. Bestemmelserne i § 12 om kurser i overenskomst for speciallæger  

 mv. i staten finder ikke anvendelse for lægekonsulenter i Statens  

 Luftfartsvæsen.
§ 5.  Attestudstedelse For lægekonsulenter i Statens Luftfartsvæsen gælder hidtidig praksis  

 vedrørende attestudstedelse fortsat.
§ 6.  Ferie Bestemmelsen i § 7, stk. 6, 1. pkt., om ferie i overenskomst for  

 speciallæger mv. i staten finder ikke anvendelse for lægekonsulenter i  

 Statens Luftfartsvæsen.
§ 7.  Pension Som bidrag til lægens pensionering betaler styrelsen indtil udgangen af  

 den måned, hvori den pågældende fylder 70 år, 15 pct. af den i § 3 nævnte løn  

 og procentregulering af det nævnte særlige tillæg.
 Pensionsbidraget indbetales månedsvis til Lægernes Pensionskasse med  

 angivelse af navn, stilling, ansættelsessted og tidsrummet, som beløbet  

 vedrører.
 Stk. 2. Der tilkommer ud over nævnte pensionsbidrag ikke den ansatte  

 nogen ret til pension eller understøttelse fra staten på grundlag af  

 ansættelsen.
 Stk. 3. Samtidig med udbetaling af lønnen indbetaler styrelsen  

 pensionsbidraget til Lægernes Pensionskasse.
§ 8.  Opsigelse Udover bestemmelserne i § 10 om opsigelse i overenskomst for speciallæger  

 mv. i staten gælder følgende opsigelsesregler for lægekonsulenter i Statens  

 Luftfartsvæsen:
Stk. 2. Såfremt opsigelse af en lægekonsulent ikke kan anses for rimeligt  

 begrundet i lægekonsulentens eller styrelsens forhold, skal styrelsen udrede  

 en godtgørelse.
Denne fastsættes under hensyn til lægens ansættelsestid og  

 sagens øvrige omstændigheder, men kan ikke overstige lægens løn for en  

 periode svarende til halvdelen af det opsigelsesvarsel, der tilkommer den  

 pågældende.
 Stk. 3. Sager, rejst på baggrund af stk. 2, forhandles mellem  

 Finansministeriet og Foreningen af Speciallæger.
København, den 22. december 1992 Foreningen af Speciallæger  

 Finansministeriet Martin Teilmann P.M.V.
 E.B.
BILAG LØNSKALAER FOR LÆGEKONSULENTER I STATENS LUFTFARTSVÆSEN (* 1) Ved læger i slutstillinger forstås læger med hovedbeskæftigelse i  

 ikke tidsbegrænsede lægelige funktioner - f.eks. alment praktiserende læger  

 og overlæger.
