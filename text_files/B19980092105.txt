 Bekendtgørelse om Telestyrelsens administration  

 af nummerressourcer m.v.
 I medfør af § 2, stk. 2-3, § 3, stk. 2, og § 4,  

 stk. 4, i lov nr. 392 af 10. juni 1997 om tildeling og anvendelse af  

 nummerressourcer m.v., fastsættes:
§ 1. Denne bekendtgørelse  

 omfatter 1)	rammerne for Telestyrelsens administration af den samlede danske  

 nummerplan, og nærmere regler om Telestyrelsens opkrævning af  

 nummerafgifter, 2)	rammerne for disponering og tildeling af numre, nummerserier og  

 adresser i den samlede danske nummerplan i forbindelse med udbud af telenet  

 eller teletjenester med undtagelse af udbud af datakommunikationsnet og  

  tjenester, der ikke udnytter nummerplaner og adresser fastlagt i Den  

 Internationale Telekommunikations Unions (ITU) anbefalinger, og 3)	tidsplaner og overgangsordninger for inddragelse af eksisterende  

 nummerressourcer, hvor anvendelsen er i strid med den samlede danske  

 nummerplan.
 Stk. 2. Den samlede danske nummerplan udarbejdes af  

 Telestyrelsen inden for rammerne af denne bekendtgørelse og  

 bekendtgøres af Telestyrelsen, jf. § 2, stk. 1, i lov om  

 tildeling og anvendelse af nummerressourcer m.v.
Kapitel 1 Definitioner § 2. Ved fast operatørvalg og  

 operatørforvalg forstås faciliteter, der tillader slutbrugere  

 tilsluttet offentlige telenet eller teletjenester inden for områderne  

 telefoni, ISDN eller mobilkommunikation at vælge, hvilken udbyder der  

 skal forestå transporten af dele af slutbrugerens samtaler.
Dette kan  

 ske enten gennem fast operatørvalg, hvorved forstås en fast  

 aftale om at slutbrugeren generelt ønsker at anvende en bestemt anden  

 udbyder, end den udbyder slutbrugeren i øvrigt har sit kundeforhold  

 hos, til transport af dele af slutbrugerens teletrafik, eller ved  

 operatørforvalg, hvorved forstås at slutbrugeren for den enkelte  

 samtale kan vælge en anden udbyder via anvendelse af en  

 operatørforvalgskode, jf. § 5, stk. 8, i lov om tildeling og  

 anvendelse af nummerressourcer m.v.
 Stk. 2. Ved alarmnummer forstås et nummer, der i  

 nød- og katastrofesituationer sætter offentligheden i stand til  

 at kalde alarmtjenesten.
Kapitel 2 Rammer for Telestyrelsens udarbejdelse af den samlede  

 danske nummerplan § 3. Ved udarbejdelsen af den samlede danske  

 nummerplan som nævnt i § 2, stk. 1, i lov om tildeling og  

 anvendelse af nummerressourcer m.v., skal Telestyrelsen sikre, at  

 nummerplanen for så vidt angår telefoni- ISDN- og  

 mobilkommunikationsopkald mellem kunder i samme net eller mellem kunder i  

 forskellige net er opbygget som en 8-cifret nummerplan.
Stk. 2. Ved disponeringen af de samlede nummerressourcer skal  

 Telestyrelsen sikre 1)	at der afsættes tilstrækkelige særskilte  

 nummerserier til at efterkomme efterspørgslen efter blokke af  

 8-cifrede numre til brug for udbud af telefoni-, ISDN- og  

 mobilkommunikationstjenester, samt adgang til  

 datakommunikationstjenester, 2)	at der inden for nummerplanen som nævnt i nr. 1 som  

 alarmnummer anvendes 112, og at der, efter en af Telestyrelsen fastsat  

 overgangsperiode med henvisning til alarm 112, vil ske nedlæggelse af  

 det gamle alarmnummer 000, 3)	at der inden for nummerplanen som nævnt i nr. 1 afsættes  

 en særskilt nummerserie til 3-cifrede kortnumre til formål som  

 nævnt i § 2, stk. 4, nr. 1-2, i lov om tildeling og  

 anvendelse af nummerressourcer m.v., 4)	at der inden for nummerplanen som nævnt i nr. 1 afsættes  

 særskilte nummerserier til 4-5 cifrede kortnumre til formål som  

 nævnt i § 2, stk. 4, nr. 3-5, i lov om tildeling og  

 anvendelse af nummerressourcer m.v., 5)	at der inden for nummerplanen som nævnt i nr. 1 afsættes  

 særskilte 8-cifrede nummerserier til numre, hvor udbyderen af telenet  

 eller teletjenester ønsker at fravige den af udbyderen generelt i et  

 eller flere standardabonnementer anvendte taksering (listepriser) for opkald  

 til 8-cifrede numre i det pågældende net, dog således at  

 takseringen maksimalt svarer til den pågældende udbyders  

 højeste normale taksering (listepris) for et nationalt opkald i dette  

 net, 6)	at der inden for nummerplanen som nævnt i nr. 1 afsættes  

 særskilte 8-cifrede nummerserier til numre, hvor opkald er gratis for  

 den slutbruger, der foretager et opkald til nummeret, 7)	at der inden for nummerplanen som nævnt i nr. 1 afsættes  

 særskilte nummerserier til numre, hvor udbyderen af telenet eller  

 teletjenester ønsker at anvende en taksering, der er højere end  

 den pågældende udbyders højeste normale taksering  

 (listepris) for et nationalt opkald i det pågældende net,  

 eventuelt med sigte på at den slutbruger, der er tildelt det 8-cifrede  

 nummer, modtager en del af den forhøjede pris, der betales for at  

 ringe til det pågældende nummer, 8)	at der inden for nummerplanen, som nævnt i nr. 1,  

 afsættes særskilte nummerserier til numre, der anvendes til  

 betalingstelefontjenester, 9)	at der reserveres nummerserier til eventuel senere anvendelse,  

 herunder som grundlag for udvidelse af nummerplanen til 9-cifrede numre,  

 tjenester reguleret på europæisk niveau, eller til andre  

 formål, 10)	at der udarbejdes en særskilt nummer- og adresseplan for  

 datakommunikationstjenester, jf. dog § 1, stk. 1, 11)	at nummerplanen respekterer internationale beslutninger og aftaler  

 vedrørende nummerallokering, som Danmark er bundet af, 12)	at 19-serien først fra den 31. december 1999 indgår i  

 den samlede danske nummerplan.
 Stk. 3. Bestemmelserne i nr. 5-7 indebærer ingen  

 regulering af takseringen af slutbrugere i situationer, hvor disse foretager  

 opkald til 8-cifrede numre i andre udbyderes net.
 § 4. Ændringer i den af Telestyrelsen  

 fastlagte samlede danske nummerplan, der indebærer at allerede tildelte  

 numre må inddrages, skal ske med mindst 3 års varsel, jf. dog  

 kapitel 5 om inddragelse af kortnumre der anvendes i strid med § 2,  

 stk. 4, i lov om tildeling og anvendelse af nummerressourcer m.v.
 Stk. 2. Telestyrelsen kan, uanset bestemmelsen i stk. 1,  

 inddrage nummerserier hvorfra udbyderen ikke længere har tildelt  

 slutbrugere 8-cifrede numre, med 6 måneders varsel.
 § 5. En samlet ajourført oversigt over,  

 hvordan nummerplanen er disponeret, og hvilke numre, nummerserier og  

 adresser, der er tildelt den enkelte udbyder, kan fås ved henvendelse  

 til Telestyrelsen.
Kapitel 3 Rammer for Telestyrelsens tildeling af numre,  

 nummerserier og adresser § 6. Administrationen af den samlede danske  

 nummerplan, herunder disponering, tildeling, ændring og inddragelse af  

 numre, nummerserier og adresser, varetages af Telestyrelsen, jf. § 3,  

 stk. 1, i lov om tildeling og anvendelse af nummerressourcer m.v.
Stk. 2. Numre, nummerserier eller adresser skal, jf. dog  

 stk. 4-7, tildeles til enhver der udbyder eller agter at udbyde telenet  

 eller teletjenester, og som anmoder om at få nummerressourcer tildelt,  

 herunder dels til udbydere af offentlige telenet eller teletjenester, dels  

 til udbydere af lukkede net eller tjenester.
Numre, nummerserier eller  

 adresser kan ikke af Telestyrelsen tildeles til slutbrugere, herunder til  

 storkunder, lukkede net der er etableret direkte af en eller flere  

 slutbrugere m.v.
 Stk. 3.Telestyrelsen kan i forbindelse med tildeling som  

 nævnt i stk. 1 kræve, at den pågældende udbyder  

 af telenet eller teletjeneste afgiver oplysninger om kvantitative og  

 kvalitative karakteristika for de enkelte teletjenester, der ønskes  

 tildelt numre, nummerserier eller adresser, med henblik på at give  

 Telestyrelsen mulighed for at sikre nummerplanlægningshensyn ved den  

 konkrete tildeling af numre, nummerserier eller adresser og for at vurdere, i  

 hvilket omfang nummer- og adressetildeling skal ske.
Stk. 4. Telestyrelsen træffer afgørelse om,  

 i hvilket omfang tildeling af numre, nummerserier eller adresser kan ske.  

 Telestyrelsen tager ved sådanne afgørelser udgangspunkt i  

 udbyderens oplysninger som nævnt i stk. 3, og den  

 sandsynliggørelse der herved er sket af, om de pågældende  

 numre, nummerserier eller adresser vil blive taget i anvendelse af udbyderen  

 eller af andre udbydere af telenet eller teletjenester.
Telestyrelsen tager i  

 videst muligt omfang hensyn til udbyderens ønsker, idet de i  

 stk. 3 nævnte nummerplanlægningshensyn dog kan hindre  

 imødekommelse heraf.
 Stk. 5. Telestyrelsen kan i forbindelse med afgørelser  

 efter stk. 4 afvise tildeling af specifikke nummerserier, der forventes  

 inddraget som følge af kommende omlægninger af den samlede  

 nummerplan.
 Stk. 6. Telestyrelsen kan i forbindelse med afgørelser  

 efter stk. 4 afvise at foretage tildeling af mere end et, eller et  

 begrænset antal, kortnumre pr. udbyder af teletjenester, i det omfang  

 hensynet til at sikre, at der inden for den i nummerplanen afsatte  

 delmængde af numre samlet er tilstrækkelige kortnummer-ressourcer  

 til rådighed, nødvendiggør dette.
 Stk. 7. Telestyrelsen kan i forbindelse med afgørelser  

 efter stk. 4 afvise at foretage tildeling af nummerserier af 8-cifrede  

 numre, der tilsigter at give en udbyder af teletjenester mulighed for i sin  

 tildeling af numre til slutbrugere at foretage yderligere segmentering i  

 selvstændige nummerserier, end den segmentering der fremgår af  

 § 3, stk. 2.
Stk. 8. Telestyrelsen kan i en bekendtgørelse eller i  

 forbindelse med tildeling af konkrete numre, nummerserier og adresser blandt  

 andet fastsætte vilkår om, 1)	at de tildelte numre, nummerserier eller adresser alene må  

 anvendes for udbud af telenet eller teletjenester i Danmark, 2)	at de tildelte numre, nummerserier eller adresser alene må  

 anvendes til den type af tjenester, hvortil numrene, nummerserierne eller  

 adresserne er disponeret i den samlede danske nummerplan, 3)	at ibrugtagning af de pågældende numre, nummerserier  

 eller adresser skal påbegyndes senest 12 måneder fra  

 tildelingsdatoen, 4)	at ibrugtagning skal ske udfra hensynet til at sikre en effektiv  

 udnyttelse af den samlede kapacitet i den til enhver tid værende  

 samlede danske nummerplan, og 5)	at anvendelse skal ske i overensstemmelse med internationale aftaler  

 herom.
 § 7. 8-cifrede abonnentnumre inden for den  

 nationale nummerplan tildeles til udbydere af telenet eller teletjenester i  

 nummerserier på 10.000 eller 100.000. I de i § 3, stk. 2, nr.  

 5-8, nævnte nummerserier kan endvidere tildeles nummerserier på  

 1.000. Endvidere kan i udvalgte nummerserier som nævnt i § 3, stk.  

 2, nr.1, tildeles nummerserier på 1.000 til udbydere med et minimalt  

 nummerbehov.
 Stk. 2. Kortnumre, DNIC, ADMD-adresser samt andre numre og  

 adresser end de i stk.1 nævnte tildeles til udbydere af telenet eller  

 teletjenester enkeltvis.
§ 8. Telestyrelsen skal i forbindelse med  

 ibrugtagning af nummerserier til brug for kortnumre som nævnt i  

 § 2, stk. 4, i lov om tildeling og anvendelse af nummerressourcer  

 m.v. gennem offentlig annoncering indhente eventuelle ønsker om  

 kortnumre fra udbyderne af offentlige telenet og teletjenester.
Telestyrelsen  

 kan i forbindelse med hver enkelt annoncering fastsætte en frist for  

 fremsættelse af ønsker.
 Stk. 2. Såfremt der i tilfælde nævnt  

 under stk.1 forekommer sammenfald af ønsker om kortnumre, vil  

 Telestyrelsen tildele kortnumrene på baggrund af lodtrækning ved  

 notarius publicus.
 Stk. 3. Ved tildeling af numre, nummerserier eller  

 adresser, som ikke er omfattet af stk. 1, vil Telestyrelsen foretage  

 tildelingen i den rækkefølge udbydernes anmodninger registreres  

 i Telestyrelsens journal.
 Stk. 4. I det omfang der tildeles både 4-cifrede og  

 5-cifrede kortnumre, fastsætter Telestyrelsen nærmere regler  

 herfor, der sikrer en samlet ikke-diskriminerende administration af  

 tildelingen heraf.
§ 9. Telestyrelsen kan tilbagekalde numre,  

 nummerserier eller adresser, 1)	hvis bestemmelserne i nærværende bekendtgørelse,  

 regler fastsat af Telestyrelsen med hjemmel i lov om tildeling og anvendelse  

 af nummerressourcer m.v. eller i nærværende  

 bekendtgørelse, eller eventuelle vilkår for tildelingen, ikke  

 overholdes, 2)	hvis det udfra kapacitetsmæssige hensyn eller generelle  

 nummerplanlægningshensyn skønnes nødvendigt, og de  

 tildelte numre, nummerserier eller adresser ikke er taget i anvendelse,  

 eller 3)	hvis den efter §§ 14-15 fastsatte nummerafgift ikke betales,  

 eller 4)	Telestyrelsen kan tilbagekalde numre, nummerserier og adresser eller  

 dele heraf i det omfang udnyttelsen alene sker med henblik på  

 videreoverdragelse af de pågældende numre, nummerserier og  

 adresser til andre udbydere af telenet eller teletjenester, og den udbyder af  

 telenet eller teletjenester, der har fået tildelt numre ved denne  

 videreoverdragelse, begrundet i knaphed inden for de samlede nummerressourcer  

 ikke på anden vis kan få tildelt nummerserier direkte.
 § 10. Telestyrelsen kan med samme varsler som  

 nævnt i § 4 ændre i allerede tildelte numre, nummerserier  

 eller adresser, eller erstatte allerede tildelte numre, nummerserier eller  

 adresser med andre, hvis det udfra kapacitetsmæssige hensyn eller  

 generelle nummerplanlægningshensyn skønnes nødvendigt  

 eller hvis det af hensyn til at sikre en effektiv udnyttelse af den samlede  

 kapacitet i de til enhver tid værende danske nummerplaner ud fra en  

 helhedsbetragtning skønnes formålstjenligt.
 Stk. 2. Staten kan ikke gøres økonomisk  

 ansvarlig for de omkostninger, udbydere af telenet og teletjenester  

 måtte have som følge af ændringer i de tildelte numre,  

 nummerserier og adresser.
 § 11. Udbud af offentlige telenet eller  

 teletjenester der omfatter telefoni via faste net, ISDN-tjenester,  

 mobilkommunikation, samt datakommunikation der udnytter nummerplaner eller  

 adresser fastlagt i ITU s anbefalinger, må alene ske på grundlag  

 af numre, nummerserier og adresser, der er tildelt af Telestyrelsen.
 Stk. 2. Numre og adresser tildelt Danmark af ITU må kun  

 anvendes i forbindelse med udbud af telenet eller teletjenester i Danmark og  

 efter tildeling fra Telestyrelsen.
 Stk. 3. Telestyrelsen kan fastsætte nærmere regler  

 om vilkår for tildeling af numre og adresser, herunder vilkår der  

 vedrører udnyttelsen af de samlede nummerressourcer eller de tildelte  

 numre og adresser.
 § 12. Udbydere af telenet eller teletjenester, der  

 er tildelt numre, nummerserier eller adresser i den samlede danske  

 nummerplan, er overfor Telestyrelsen ansvarlig for anvendelsen af de tildelte  

 numre, nummerserier og adresser og for betaling herfor, uanset at brugen af  

 de pågældende numre, nummerserier og adresser enkeltvis eller i  

 blokke er overladt til enkeltkunder eller andre udbydere af telenet og  

 teletjenester.
Kapitel 4 Tidsplaner og overgangsordninger § 13. Telestyrelsen fastsætter nærmere  

 regler for inddragelse af kortnumre, der anvendes i strid med § 2,  

 stk. 4, i lov om tildeling og anvendelse af nummerressourcer m.v.
 Stk. 2. Inddragelse som nævnt i stk. 1 skal  

 være gennemført senest pr. 1. juli 2000, jf. dog  

 stk. 3-5.
Stk. 3. Telestyrelsen fastsætter særlige  

 tidsfrister for inddragelse af kortnumre som nævnt i stk. 1,  

 der 1)	anvendes til et klart samfundsnyttigt formål og med en meget  

 bred anvendelse blandt en stor gruppe af slutbrugere, for eksempel  

 forsyningspligttjenester, eller 2)	anvendes til tjenester, hvor udbyderen kan dokumentere, at det ikke  

 er muligt umiddelbart at etablere andre tekniske løsninger på de  

 funktioner, de pågældende numre i øvrigt anvendes til, og  

 at der er tale om udbredte og internationalt koordinerede  

 anvendelser.
 Stk. 4. Fristen for inddragelse af kortnumre som nævnt i  

 stk. 3, nr. 1, kan maksimalt forlænges til 1. juli 2001. Fristen  

 for inddragelse af kortnumre som nævnt i stk. 3, nr. 2, kan  

 maksimalt forlænges til 1. juli 2003.
 Stk. 5. Udbydere af telenet eller teletjenester, der ikke er  

 tildelt 3-cifrede kortnumre som nævnt i stk. 3, nr. 2, vil i den  

 medfør af stk. 3 fastsatte overgangsperiode kunne få  

 tildelt 4-cifrede kortnumre til samme formål som nævnt i  

 stk. 3, nr. 2.
Kapitel 5 Betaling for tildelte numre, nummerserier og  

 adresser § 14. I medfør af § 4 i lov om  

 tildeling og anvendelse af nummerressourcer m.v. opkræver Telestyrelsen  

 nummerafgifter hos udbydere af telenet eller teletjenester, som Telestyrelsen  

 har tildelt eller tildeler numre, nummerserier eller adresser.
 Stk. 2. Nummerafgifternes størrelse fastsættes  

 årligt i finansloven og bekendtgøres af Telestyrelsen.
 Stk. 3. Afgifterne betales pr. tildelt nummer, nummerserie og  

 adresse.
Stk. 4. Afgifterne opkræves første gang ved  

 tildeling og i øvrigt hvert år pr. 1. januar.
Afgifterne betales  

 pr. påbegyndt kvartal.
 § 15. Den i § 14 nævnte afgift  

 fastsættes i Finansloven som et bestemt beløb pr. tildelt  

 8-cifret abonnentnummer.
Stk. 2. For hvert tildelt 3-,4- og 5-cifret nummer,  

 fastsættes afgiften forholdsmæssigt ud fra hvor megen kapacitet i  

 nummerplanen nummeret beslaglægger.
For et 3-cifret nummer er afgiften  

 således 100.000 gange prisen for et 8-cifret nummer, for et 4-cifret  

 nummer 10.000 gange prisen, osv.
Stk. 3. Pr.
DNIC er afgiften den samme som et 4-cifret  

 nummer.
Ved tildeling af 1/10 DNIC er afgiften som for et 5-cifret  

 nummer.
Stk. 4. Pr.
ADMD-adresse er afgiften den samme som for et  

 5-cifret nummer.
 Stk. 5. Pr. nummer og adresse til intern identifikation i  

 telenettene er afgiften den samme som et 4-cifret nummer, jf. dog  

 stk. 6.
Stk. 6. Pr.
ISPC er afgiften den samme som for et 3-cifret  

 nummer.
Kapitel 6 Ikrafttræden § 16. Bekendtgørelsen træder i kraft  

 den 1. januar 1999.
 Stk. 2. Samtidig med ikrafttrædelsen ophæves  

 bekendtgørelse nr. 711 af 25. juli 1996 om disponering og tildeling af  

 numre, nummerserier og adresser til brug for offentlige telenet og  

 teletjenester.
