Cirkulæreskrivelse om meddelelse om 2  

 jobformidlinger på den samme dag og gentagelsesvirkningen Kommentar m.v.:
 Et medlem vil ikke miste retten til dagpenge på  

 grund af gentagelsesvirkningen, hvis medlemmet har afslået 2 formidlede  

 job, som AF har formidlet medlemmet på den samme dag.
 Meddelelse om afgørelsen:
 AF formidlede den 19. februar 1998 et medlem til 2 job i  

 henholdsvis en vuggestue og en børnehave.
 Medlemmet oplyste ved begge formidlinger uopfordret over  

 for arbejdsgiveren, at hun deltog i en uddannelse på Danmarks  

 Pædagogiske Højskole, som hun agtede at gennemføre.
 Medlemmet blev ikke ansat i nogen af de formidlede  

 job.
 A-kassen traf den 9. marts 1998 afgørelse  

 om, at medlemmet skulle pålægges en effektiv karantæne  

 på en uge for selvforskyldt ledighed fra den 19. februar 1998, da hun  

 havde handlet på en måde, der skulle sidestilles med et afslag  

 på det formidlede arbejde i vuggestuen.
 Medlemmet klagede ikke over a-kassens afgørelse af  

 den 9. marts 1998.
 A-kassen traf den 23. april 1998 afgørelse  

 om, at medlemmet skulle anses for selvforskyldt ledig i forbindelse med det  

 formidlede arbejde i børnehaven, da hun havde handlet på en  

 måde, der skulle sidestilles med et afslag.
 A-kassen traf også afgørelse om, at medlemmet  

 mistede retten til dagpenge fra den 19. februar 1998, da hun 2 gange indenfor  

 12 måneder var blevet anset for selvforskyldt ledig.
 Direktoratet tiltrådte a-kassens  

 afgørelse, om at medlemmet mistede retten til dagpenge, fordi hun 2  

 gange indenfor 12 måneder var blevet selvforskyldt ledig.
 Arbejdsmarkedets Ankenævn traf  

 afgørelse om, at medlemmet ikke var selvforskyldt ledig i forbindelse  

 med det formidlede arbejde i børnehaven.
 Medlemmet mistede således ikke retten til dagpenge  

 på grund af gentagelsesvirkningen.
 Ankenævnet lagde ved afgørelsen vægt  

 på, at der mellem medlemmet og arbejdsgiveren var uenighed om  

 forløbet af samtalen, og at denne tvivl burde komme medlemmet til  

 gode.
 Ankenævnet tiltrådte direktoratets  

 afgørelse om, at medlemmet skulle anses for selvforskyldt ledig i  

 forbindelse med det formidlede arbejde i vuggestuen.
 Ankenævnet bemærkede til slut i  

 afgørelsen, at det var nævnets opfattelse, at det forhold, at AF  

 samme dag gav medlemmet 2 jobformidlinger, medførte, at der ikke kunne  

 blive tale om en gentagelsesvirkning efter § 25, stk. 2, i dagældende  

 bekendtgørelse nr. 667 af 10. juli 1996 om rådighed og  

 selvforskyldt ledighed.
