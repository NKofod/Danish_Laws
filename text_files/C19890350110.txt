I.
Orientering 1. Baggrund På baggrund af en konkret arbejdsulykke med dødelig udgang i forbindelse  

 med betjening af et strækkeanlæg for kunststofgarn aflagde Arbejdstilsynet  

 besøg på den pågældende virksomhed.
Besøget gav anledning til en række  

 beskrivelser af, hvordan virksomheden tidligere løste problemet, og  

 løsningsforslag.
2. Arbejdets karakter Strækningen af garn foregår i et vandbad - strækkekar - med vand på ca. 98  

 grader C.
Strækkekarret befinder sig mellem to strækvalseenheder, hvoraf  

 enheden før karret har en hastighed på ca. 12 m/min., mens enheden efter  

 karret har en hastighed på ca. 120 m/min.
Kombinationen strækkevalser og strækkekar kan varieres med et eller to kar  

 og dermed to eller tre valseenheder.
Der foregår en strækning - forlængelse -  

 af mere end 150 garn samtidigt.
3. Minimering af behov for manuelle indgreb under  

 drift Beskrivelse af tidligere løsning:
 Manuelle indgreb, medens maskinen er i drift, finder sted ved trådning og  

 fjernelse af omløbere.
 Trådning foretages ved yderkanten af de fri valseender og må anses for  

 ufarlige.
 Fjernelse af omløbere foretages med hobbykniv på den ikke trådbærende  

 valsedel og kan indebære mulighed for personskade.
 Løsningsforslag:
 Efter hver strækvalseenhed etableres en sugeenhed, der er så kraftig, at  

 garn indfanges og konstant bringes til affald/returbeholder.
 Denne ordning vil begrænse antallet af omløbere med mere end 80%.
4. Sikring mod indfangning af operatør og andre Beskrivelse af tidligere løsning:
Valserne ligger frit, og der er mange påløb, hvor garnet løber ind på  

 valserne.
Der er også valsesammenløb, hvor garnet sikres fremtræk ved at det  

 føres mellem to valser, der trykkes mod hinanden.
 Valsehastigheden varierer alt efter hvor på linien, strækvalseenheden er  

 placeret, og hvilken produktion, der foretages.
 Påløb og sammenløb kan indebære mulighed for personskade.
 Løsningsforslag:
 Der etableres fast afskærmning over øverste valser og ned over til- og  

 afgangsvalser helt ned til garnene.
Foran valserne etableres en, i lodret plan, bevægelig skærm.
Skærmen skal  

 dække området fra den faste overskærm og så langt under nederste valser, at  

 indfangning er udelukket.
 Den bevægelige skærm skal forsynes med aflåsning og styring, der sikrer,  

 at kun een af strækkevalseenhederne ad gangen kan have åben skærm.
 Sammenløb af 2 valser sikres med føleliste, der ved aktivering  

 øjeblikkelig frigør trykvalsen.
 Hvor der er kontakter til aktivering af bevægelige maskindele, etableres  

 der også nødstop.
 Der etableres nødstop-wire i livhøjde.
 Aktivering af et nødstop medfører stop af samtlige maskiner på linien.
 Hvis linien består af et strækkekar og to strækvalseenheder, kan sikringen  

 af lukning af de bevægelige skærme kombineres med lukning af låget til  

 strækkekarret, så låget til strækkekar kun kan lukkes, når begge låger til  

 strækvalsenhederne er lukket.
Nogle strækvalseenheder er indrettet med yderst beskeden afstand mellem  

 valserne.
Hvis denne afstand kombineret med garnforløbet giver anledning til  

 indfangning, må det bevægelige gitter ikke kunne åbnes under drift.
5. Anden sikkerhed Beskrivelse af tidligere løsning:
 Strækkekarlåg skal åbnes ved trådning og være lukket under drift.
 Åbning og lukning foregår ved hjælp af trykluftcylindre.
 Løsningsforslag:
 Lukning af låg skal foretages med holdetryk.
Der skal være drøvleventil i umiddelbar nærhed af cylinder.
Ventilen skal  

 sikre, at sænkehastigheden ikke overstiger 0,1 m/sek., selv ved afbrydelse af  

 trykluft.
II.
Instruktion Ovenstående skal lægges til grund for kredsenes vejledning og kontrol i  

 forbindelse med strækkeanlæg.
III.
Ikrafttræden Straks.
