Bekendtgørelse om forretningsorden for  

 Farmakopénævnet I medfør af § 39, stk. 1, i lov om lægemidler, jf.  

 lovbekendtgørelse nr. 656 af 28. juli 1995, fastsættes:
Medlemmer og formand § 1. Farmakopénævnet består af  

 højst 6 medlemmer, jf. lægemiddellovens § 33. Medlemmerne  

 beskikkes af sundhedsministeren for 4 år ad gangen, jf.  

 lægemiddellovens § 38.
 Stk. 2. Sundhedsministeren udpeger blandt nævnets  

 medlemmer en formand og en næstformand, jf. lægemiddellovens  

 § 38.
Farmakopénævnets virksomhed § 2. Farmakopénævnet rådgiver  

 Lægemiddelstyrelsen i sager om krav til lægemidlers kvalitet, jf.  

 lægemiddellovens § 33.
 Stk. 2. Nævnet kan kun afholde møder med  

 udenforstående, hvis det forinden er aftalt med  

 Lægemiddelstyrelsen.
§ 3. Nævnet bistås af et sekretariat,  

 der stilles til rådighed af Lægemiddelstyrelsen.
Omfanget af  

 sekretariatsbistanden fastsættes af Lægemiddelstyrelsens  

 direktør.
Nævnsmøder § 4. Farmakopénævnets møder er  

 ikke offentlige.
 Stk. 2. Medarbejdere fra sekretariatet og andre ansatte i  

 Lægemiddelstyrelsen kan i den udstrækning, formanden beslutter  

 det, deltage i møderne.
§ 5. Farmakopénævnet holder  

 møde på de af nævnet vedtagne mødedage.
Formanden  

 kan om fornødent beslutte at afholde ekstraordinære  

 møder.
 Stk. 2. Formanden forbereder i samarbejde med sekretariatet  

 sagernes forelæggelse for nævnet.
 § 6. Formanden eller sekretariatet efter  

 formandens bemyndigelse indkalder skriftligt til nævnets møder,  

 så vidt muligt med mindst 8 dages varsel.
 Stk. 2. Mødeindkaldelser skal ledsages af en dagsorden.  

 Endvidere skal der så vidt muligt medsendes eventuelt bilagsmateriale  

 til de enkelte dagsordenspunkter.
Stk. 3. Dagsordenen fastsættes af formanden.
Til  

 ordinære møder skal dagsordenen mindst indeholde følgende  

 punkter:
 1)	Godkendelse af referat fra forrige møde.
 2)	Meddelelser fra formanden.
 3)	Meddelelser fra sekretariatet.
 4)	Eventuelt.
 § 7. Møderne ledes af formanden.
 Stk. 2. Nævnet er beslutningsdygtigt, når  

 formanden eller næstformanden og i alt mindst halvdelen af  

 nævnets medlemmer er til stede.
 Stk. 3. Selv om betingelserne i stk. 2 ikke er opfyldt,  

 kan beslutning træffes, hvis de fremmødte skønner, at  

 udsættelse af en sag vil medføre væsentlig ulempe for den  

 eller dem, sagen vedrører, eller tilsidesættelse af  

 væsentlige sundhedsmæssige hensyn.
 § 8. Beslutning kan kun træffes om emner,  

 der er optaget på dagsordenen som sager til beslutning, medmindre det  

 samlede nævn i enighed beslutter andet.
§ 9. Nævnet træffer beslutning ved  

 simpel stemmeflerhed.
Er der stemmelighed, er formandens stemme  

 afgørende.
I formandens fravær er næstformandens stemme  

 afgørende.
§ 10. Sekretariatet kan efter aftale med formanden  

 i særlige tilfælde forelægge en sag skriftligt for  

 nævnet uden for et nævnsmøde.
Et medlem kan dog forlange  

 sagen behandlet på et møde, inden der træffes  

 beslutning.
Referat § 11. Der skal fra hvert nævnsmøde  

 tages et referat.
Stk. 2. Referatet skal mindst indeholde oplysning om 1)	tid og sted for mødet, 2)	hvem der har deltaget i mødet, herunder hvem der har  

 været referent, 3)	dagsordenen for mødet, 4)	de trufne beslutninger og 5)	tid og sted for førstkommende ordinære  

 nævnsmøde.
 Stk. 3. Er et nævnsmedlem ikke enig i en beslutning, kan  

 medlemmet forlange sit standpunkt tilført referatet.
 § 12. Udkast til referat udsendes hurtigst muligt  

 efter mødet og senest i forbindelse med indkaldelse til næste  

 ordinære møde.
 Stk. 2. Indsigelser mod et referat skal fremsættes  

 senest på førstkommende ordinære nævnsmøde.  

 Indsigelser mod gengivelsen af indholdet af en beslutning skal dog straks  

 meddeles formanden og sekretariatet.
 Stk. 3. Det godkendte referat underskrives af formanden eller  

 næstformanden.
Fravær § 13. Nævnsmedlemmerne skal så vidt  

 muligt give meddelelse til sekretariatet om fravær.
 § 14. I tilfælde af formandens fravær  

 varetager næstformanden formandens opgaver.
 Stk. 2. Forventes formanden og næstformanden at  

 være fraværende i længere tid, beslutter nævnet ved  

 simpel stemmeflerhed, hvem der under fraværet skal varetage funktionen  

 som formand.
Habilitet § 15. Medlemmerne af Farmakopénævnet  

 skal inden første møde efter deres beskikkelse udfylde og  

 underskrive den som bilag 1 optagne habilitetserklæring.  

 Erklæringen skal vedlægges referatet fra mødet.
 Stk. 2. Hvis de faktiske forhold, der er omtalt i  

 habilitetserklæringen, senere ændrer sig, skal medlemmet på  

 eget initiativ udfylde og underskrive en ny erklæring, der  

 vedlægges referatet fra førstkommende møde.
 § 16. Et medlem af nævnet må ikke  

 deltage i behandlingen af en sag, hvis vedkommende har en individuel  

 interesse i sagens udfald, eller hvis der i øvrigt foreligger  

 omstændigheder, som er egnet til at vække tvivl om medlemmets  

 upartiskhed, jf. forvaltningslovens kapitel 2.
 § 17. Et medlem skal, inden behandlingen af  

 en sag påbegyndes, underrette nævnet om, at vedkommende kan  

 være inhabil, jf. § 16.
Stk. 2. Nævnet afgør, om medlemmet kan deltage i  

 behandlingen af sagen.
Det pågældende medlem deltager ikke i  

 behandlingen og afgørelsen af dette spørgsmål.  

 Nævnets afgørelse skal fremgå af referatet.
 Stk. 3. Et medlem, der er erklæret inhabil, skal forlade  

 mødelokalet under behandlingen af den sag, hvori vedkommende er  

 inhabil.
Tavshedspligt § 18. Nævnets medlemmer har tavshedspligt  

 med hensyn til oplysninger, de får kendskab til i deres egenskab af  

 medlem af nævnet, når oplysningerne efter deres karakter er  

 fortrolige, jf. forvaltningslovens § 27.
Stk. 2. Hvert enkelt nævnsmedlem drager omsorg for, at  

 materiale, som den pågældende har modtaget i forbindelse med sin  

 funktion i nævnet, ikke kommer udenforstående i hænde.
Ved  

 et nævnsmedlems udtræden tilbageleveres alt fortroligt materiale,  

 som medlemmet er i besiddelse af, og som den pågældende har  

 modtaget i sin egenskab af nævnsmedlem.
 Ikrafttrædelse m.m.
 § 19. Alle medlemmer skal have udleveret et  

 eksemplar af denne forretningsordenen.
 § 20. Bekendtgørelsen træder i kraft  

 den 1. januar 2001.
Sundhedsministeriet, den 5. december  

 2000 Sonja Mikkelsen /J.
Bartels Petersen Bilag 1 Habilitetserklæring for medlemmer af  

 Farmakopénævnet Navn Titel Arbejdssted Personlige eller økonomiske interesser i  

 lægemiddelindustrien Har De været ansat i lægemiddelindustrien inden for de seneste  

 5 år - i bekræftende fald hvor? Har De direkte eller indirekte økonomiske interesser i  

 lægemiddelindustrien - i bekræftende fald i hvilke  

 virksomheder? Har De mod betaling udført opgaver for lægemiddelvirksomheder  

 inden for de seneste 5 år - i bekræftende fald hvilke opgaver og  

 for hvilke virksomheder? Er De i øvrigt tilknyttet lægemiddelindustrien på en  

 sådan måde, at det kan have indflydelse på Deres arbejde i  

 Farmakopénævnet - i bekræftende fald hvilken tilknytning  

 og til hvilke virksomheder? Efter min bedste overbevisning har jeg ingen yderligere interesser i  

 lægemiddelindustrien, som er egnede til at påvirke min objektive,  

 saglige og upartiske stillingtagen i forbindelse med arbejdet i  

 Farmakopénævnet.
Hvis jeg efter udfærdigelsen af denne  

 erklæring får interesser i lægemiddelindustrien af  

 ovennævnte karakter, vil jeg uden ugrundet ophold meddele det til  

 nævnets sekretariat.
 Jeg har modtaget, gennemlæst og forstået forretningsordenen  

 for Farmakopénævnet.
