VI CHRISTIAN DEN NIENDE, af Guds Naade Konge til Danmark,  

 de Venders og Gothers, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gjøre vitterligt: I Medfør af Lov om Handelsregistre,  

 Firma og Prokura af 1ste Marts d.
A. § 5 ville Vi allernaadigst have anordnet  

 som følger:
§ 1 Handelsregistret, der autoriseres i Kjøbenhavn af Overpræsidenten og  

 udenfor Kjøbenhavn af vedkommende Amtmand, skal for hver Kreds (fornævnte  

 Lovs § 1) føres i 3 Afdelinger i Overensstemmelse med de til denne Anordning  

 føjede Schemata A, B og C, af hvilke Schema A omfatter Firmaer for  

 Enkeltmand, ansvarlige Selskaber og Kommanditselskaber, derunder indbefattet  

 Kommanditaktieselskaber, medens Schema B omfatter Aktieselskaber og Schema C  

 andre Selskaber med begrændset Ansvar.
 I hver Afdeling af Registret gives der i fortløbende Række ethvert Firma  

 dets særskilte Folio, der skal omfatte mindst to fulde modstaaende Sider.
§ 2 Til hver Afdeling skal der føres et Register over samtlige Firmaer i  

 alfabetisk Orden med Angivelse ved ethvert Firma af dets Folio i  

 Handelsregistret, samt i de Kredse, der bestaa af flere Kommuner, af Navnet  

 paa den Kommune, hvori Forretningskontoret findes.
Naar en Forretning  

 anmeldes som ophørt, udstryges Firmaets Navn i Registret.
§ 3 Paa ethvert Folio anbringes øverst tilvenstre med stor Skrift Firmaet;  

 øverst tilhøire anbringes i de Kredse, der bestaa af flere Kommuner,  

 ligeledes med stor Skrift Navnet paa den Kommune, hvori Forretningskontoret  

 findes.
§ 4 I Handelsregistrets Kolonne 4 indføres hver Anmeldelses hele Indhold, dog  

 behøver Firmaet og den Kommune, hvori Forretningskontoret er beliggende, ikke  

 at gjentages under hvert Løbenummer.
I Tilfælde af Anmeldelse om Oprettelsen  

 af en Filial enten udenfor den Kommune, hvori Hovedforretningens Kontor er  

 beliggende eller i samme Kommune under et fra Hovedforretningens forskjelligt  

 Firma gjøres der paa Hovedforretningens Folio ikkun en kort Tilførsel om  

 Anmeldelse af Filial, medens Anmeldelsen i sin Helhed tilføres Kolonne 4 paa  

 Filialens Folio paa Registret for det Sted, hvor Filialen har Kontor.
 Iøvrigt udfyldes Schemaet overensstemmende med Overskrifterne over  

 Kolonnerne og de Anvisninger, der i saa Henseende ville blive givne af Vort  

 Justitsministerium ved exempelvis udfyldte Schemata.
§ 5 Naar et Kommanditselskab anmeldes, gives der det Folio i Registrets  

 Afdeling A og tillige i Afdeling B under gjensidig Hensivning fra det ene  

 Folio til det andet umiddelbart under Foliets Nummer.
Anmeldelserne indføres  

 i Kolonne 4 af Afdeling A, hvis øvrige Kolonner ogsaa udfyldes med Undtagelse  

 af Kolonne 11, som kun udfyldes ved en Henvisning til Registrets Afdeling B,  

 medens i Registrets Afdeling B Anmeldelsernes Løbenummere, svarende til de i  

 Afdeling A indførte, tilføres Kolonne 1, hvorhos Kolonnerne 6 samt 12 til 15  

 udfyldes.
§ 6 Forsaavidt Anmeldelse om Firma sker i Henhold til Lovens § 37 Nr. 2, skal  

 der under Angivelse af Firmaet i Handelsregistret tilføies: anmeldt i Henhold  

 til Lovens § 37.
§ 7 Enhver Tilførsel om en Anmeldelse skal adskilles fra kommende TIlførsler  

 ved en over hele Foliets Bredde anbragt Streg.
Naar et Folio er fuldskrevet,  

 sluttes det ved Henvisning til det nye Folio, der gives Firmaet.
Dette Folio  

 skal under Angivelsen af Firmaet forsynes med Henvisning til det tidligere  

 Folio, og de Anmeldelser, der indføres paa det nye Folio, forsynes med  

 Løbenummere i Fortsættelse af det tidligere Folios Løbenummere.
§ 8 Naar ANmeldelsen er indført i Handelsregistret, skal den forsynes med  

 Angivelse af det Folio, paa hvilket den er indført, og Indførslens Løbenummer  

 paa Foliet.
De saaledes paategnede Anmeldelser forsynes endvidere med  

 Løbenummere, der tilføres i Registrets sidste Kolonne og opbevares tilligemed  

 de til samme hørende Bilag, samlede for hvert Aar som et Tillæg til  

 Handelsregistret.
§ 9 Den i Lov om Handelsregistre m.m. af 1ste Marts d.
A. §§ 22 og 31  

 omhandlede Firmategning sker, forsaavidt den ikke er meddelt paa selve  

 Anmeldelsen, i et Tillæg til Handelsregistret under fortløbende Nummere, til  

 hvilke Henvisning skal ske paa Foliets Kolonne Nr. 8 og 10 af Schema A og  

 Kolonnerne 9 og 11 af Schema B og C.
Ethvert Nummer i Tillægsregistret skal  

 indeholde Henvisning til vedkommende Anmeldelses Folio og Løbenummer i  

 Hovedregistret.
§ 10 Blanketter til Anmeldelse af Firma skulle paa Forlangende udleveres i  

 Kjøbenhavn af Magistraten og andet Steds af Politimesteren.
 Hvorefter alle Vedkommende sig have at rette.
 Givet paa Amalienborg, den 24de Mai  

 1889.
 Under Vor Kongelige Haand og Segl.
 I Kongens Navn:
FREDERIK, Kronprinds.
------------- J.
Nellemann.
