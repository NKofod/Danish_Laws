Moms Reference:
ML § 15 (dagældende), § 2, stk. 2, jf. § 11, stk. 1, litra a  

 (dagældende) og § 2, stk. 3 litra m (dagældende) A klagede over, at told- og skatteregionen ikke havde godkendt fradrag for  

 indgående afgift af virksomhedens indkøb af hotelydelser i 1993,  

 da disse var anset leveret som del af pakkerejsearrangement, og som  

 sådan var anset at vedrøre momsfri omsætning i henhold til  

 dagældende momslovs § 2, stk. 3, litra m.
 Det fremgik af sagen, at A fra 1991 leverede ydelser til den tyske  

 virksomhed B GmbH til brug for sidstnævntes salg af  

 pakkerejsearrangement til Norge med afgang og hjemkomst i Tyskland.  

 Arrangementet var nærmere beskrevet i fremlagt tysk rejsebeskrivelse  

 fra B GmbH, af hvilken bl.a. fremgik, at arrangementet blev solgt til de  

 rejsende til en samlet pris, også inkluderende samtlige de af A  

 leverede ydelser.
 Det var oplyst, at A's ydelser i 1991 bestod af 29 ture til Norge  

 omfattende udelukkende buskørsel, og i 1992 141 ture til Norge  

 omfattende yderligere skibsoverfart i Norge samt kørsel med norske  

 busser på bestemmelsesstedet.
I 1993 bestod A's ydelser i 378 ture til Norge.
Af  

 kørselskontrakten af 8. oktober 1992 mellem B GmbH og A fremgik, at A  

 ud over buskørsel skulle levere følgende ydelser:
 Det var oplyst, at A påtog sig disse yderligere opgaver, udelukkende  

 fordi man i modsat fald ikke ville have fået kontrakten på  

 buskørsel.
 Der var fremlagt faktura fra august 1993 til B Gmbh med et  

 totalbeløb på 24.688.468,17 kr., dækkende arrangementet  

 for i alt 17.322 personer.
 De fakturerede beløb vedrørende hotelophold var  

 udspecificeret således i fremlagt "Første udsendte samlede  

 opgørelse til B Gmbh":
 "...
DB værelse 16566 x 140.00 3.975.840.00 enkelt værelse incl ch.+rejseleder 1135 X 385.00 436.840.00 ...
Hotel E 1542 x 195.00 300.690.00 ..." Der var endvidere fremlagt fakturaer udstedt af de omhandlede hoteller til  

 A.
Bl.a. på baggrund af de heri angivne priser på  

 hotelværelser var i skrivelse af 5. januar 1999 fra A foretaget  

 følgende avanceopgørelse:
 "...
 Med udgangspunkt i, at ca. 40% af gæsterne har overnattet på  

 Hotel C, mens de øvrige ca. 60% af gæsterne har overnattet  

 på henholdsvis E Hotel, F, G Hotel, H Hotel og I kan den samlede avance  

 vedrørende dobbeltværelser opgøres som følger:
16.566 pers. x 0,40 x 10,00 kr./pers kr.  62.265,00 16.566 pers. x 0,60 x 15,00 kr./pers kr. 140.095,00 I alt kr. 202.360,00 ...
 Med udgangspunkt i, at ca. 40% af gæsterne har overnattet på  

 Hotel C, mens de øvrige ca. 60% af gæsterne har overnattet  

 på henholdsvis E Hotel, F, G Hotel, H Hotel og I kan den samlede avance  

 vedrørende enkeltværelser opgøres som følger:
1.135 pers. x 0,40 x  0,00 kr./pers kr.     0,00 1.135 pers. x 0,60 x 10,00 kr./pers kr. 6.810,00 I alt kr. 6.810,00 ...
 På baggrund heraf kan den samlede avance vedrørende Hotel D  

 opgøres som følger:
1.542 pers. x 30,00 kr./pers kr. 53.970,00 I alt kr. 53.970,00 ..." Det var oplyst, at A ikke forud for indgåelsen af kontrakten med B  

 GmbH havde arrangeret hotelovernatninger i Danmark, og at dette havde  

 været årsagen til, at A først i forbindelse med  

 revisorskift i 1996 var blevet opmærksom på, at der var  

 indgående afgift på disse ydelser.
 Den 28. maj 1997 havde A efter det oplyste ansøgt regionen om  

 tilladelse til efterfølgende at fratrække købsmomsen af  

 hoteludgifter i forbindelse med virksomhedens deltagelse i  

 Norges-kørsel 1993.
Told- og Skattestyrelsen havde ved den påklagede afgørelse i  

 overensstemmelse med regionens afgørelse fundet, at de ydelser, A  

 havde leveret til B GmbH var at anse som en pakkerejse, det ville sige  

 turistbureauvirksomhed, der var momsfritaget efter den dagældende  

 momslovs § 2, stk. 3, litra m, jf. den nuværende momslovs § 13, stk. 1,  

 nr. 16. Styrelsen havde dog anset virksomhedens levering af transportydelser  

 med egne eller lejede busser for momspligtig, jf. § 2, stk. 3, litra f, i den  

 dagældende momslov og § 13, stk. 1, nr. 15 i den nuværende  

 momslov.
Det var herefter styrelsens opfattelse, at A udelukkende havde  

 fradragsret for de udgifter, der vedrørte den momspligtige  

 bustransport.
Virksomheden kunne således ikke afløfte momsen af  

 de hoteludgifter, som virksomheden havde afholdt ved leveringen af  

 pakkerejsearrangementet til det tyske selskab, eftersom disse udgifter ikke  

 vedrørte den momspligtige omsætning.
Landsskatterettens kontorindstilling havde efterfølgende  

 været sendt til udtalelse hos styrelsen, der i den anledning ved  

 skrivelse af 26. april 1999 havde indstillet, at der blev givet A medhold i  

 påstanden om fradrag for indgående afgift af virksomhedens  

 indkøb af de omhandlede hotelydelser, dog således at  

 virksomheden samtidig ansås for momspligtig af vederlaget for de  

 omhandlede ydelser.
Styrelsen havde herved henvist til, at A måtte  

 anses at have leveret en række underleverancer til en  

 rejsebureauvirksomhed, og det var yderligere bemærket, at det fulgte  

 direkte af momsloven og hidtidig praksis, jf.
TfS 1979.635, at sådanne  

 ydelser ikke var omfattet af den omhandlede fritagelsesbestemmelse i  

 momsloven.
 Klagerens advokat havde over for Landsskatteretten nedlagt påstand  

 om, at pålagt moms på hoteludgifterne kunne fratrækkes.
Det var til støtte herfor gjort gældende, at der ikke var  

 tale om en pakkerejse, men derimod turistkørsel efter regning.
Det var  

 hertil anført, at pakkerejser i regionens afgørelse var  

 defineret som værende "et sammensat rejsearrangement, hvori der ud over  

 transportydelsen indgik andre varer og ydelser f.eks. overnatning,  

 forplejning og entré". Denne definition lagde sig tæt op af den  

 definition, der var anvendt i lov om pakkerejser § 2, stk. 1, der var  

 trådt i kraft den 1. oktober 1993. I denne bestemmelse defineredes en  

 pakkerejse som værende en kombination af mindst to af følgende  

 elementer: transport, indkvartering eller anden turistmæssig  

 ydelse.
Eftersom loven først var trådt i kraft den 1. oktober 1993,  

 var den ikke gældende på tidspunktet, hvor de omhandlede  

 arrangementer fandt sted.
A ville i øvrigt ikke have været  

 omfattet af loven, selv hvis denne havde været gældende på  

 dette tidspunkt, idet de ikke var omfattet af lovens definition af  

 henholdsvis formidler eller arrangør, jf. lovens § 3. Advokaten havde  

 anført, at det var det tyske rejseselskab B GmbH, der var henholdsvis  

 arrangør og sælger af arrangementet.
Det var herefter gjort  

 gældende, at A ikke havde tilbudt et sammensat rejsearrangement over  

 for de tyske turister, men havde udført en underentreprise for den  

 tyske arrangør.
 Det var videre anført, at A accepterede at overtage de nævnte  

 opgaver, udelukkende fordi dette havde været en betingelse for at A  

 kunne få kørselskontrakten.
 Det var tillige anført, at det i rejsebeskrivelsen fremgik, at der  

 havde været tale om en omfattende tur på i alt 10 dage.  

 Sammenlignet med de mange arrangementer, som B GmbH selv havde stået  

 for, havde A's opgaver kun udgjort en mindre del heraf.
Advokaten havde yderligere anført, at A ingen kontakt havde haft  

 med de tyske turister, der havde deltaget i arrangementet.
De havde dermed  

 ikke udført nogen opsøgende virksomhed eller nogen  

 selvstændig reklamering for arrangementet, hvilket ellers måtte  

 antages at være karakteristisk for rejsebureauvirksomhed.
 Advokaten havde anført, at A heller ikke var omfattet af  

 rejsegarantifondlovens definition af arrangør eller formidler, jf.  

 lovens § 3.
 Advokaten havde herefter gjort gældende, at A, der således  

 ikke opfyldte definitionerne for arrangør eller formidler i hverken  

 lov om pakkerejser eller rejsegarantifondsloven, derfor heller ikke kunne  

 anses som værende rejsearrangør efter momslovens § 13, stk. 1,  

 nr. 16. Det var hertil anført, at momsfritagelsen i momsloven  

 forudsatte, at der var tale om rejsebureauvirksomhed, hvorfor det ikke alene  

 var nok at fastslå, at der var tale om et pakkearrangement.
 Advokaten havde således gjort gældende:
 Opgørelsen af den indgående afgift af de omhandlede  

 hotelovernatninger var efterfølgende ved skrivelse af 5. januar 1999  

 fra A korrigeret til 890.073,00 kr.
 Landsskatteretten udtalte, at i henhold til den dagældende momslovs  

 § 2, stk. 3, litra m, var følgende ydelser undtaget fra  

 afgiftspligten:
"Rejsebureauvirksomhed og turistkontorers oplysnings- og  

 informationsvirksomhed m.v." Bestemmelsen fik sin dagældende ordlyd ved lov nr. 204 af 10. maj  

 1978 om ændring af momsloven, hvilken lovændring var en  

 følge af 6. momsdirektiv.
 I medfør af 6. momsdirektiv artikel 28, stk. 3, litra b, kunne  

 medlemsstaterne fortsat fritage følgende transaktioner, jf. bilag F,  

 nr. 27:
"Tjenesteydelser præsteret af de i artikel 26 omhandlede  

 rejsebureauer og af rejsebureauer, der handler i den rejsendes navn og for  

 hans regning, i forbindelse med rejser inden for Fællesskabet." Direktivets artikel 26 omfattede "bureauer (der) handlede i eget navn over  

 for den rejsende og til rejsens gennemførelse anvendte leveringer af  

 tjenesteydelser, der præsteredes af andre afgiftspligtige  

 personer".
 Retten fandt, at rejsebureaudefinition i den dagældende momslovs §  

 2, stk. 3, litra m, efter bestemmelsens ordlyd og lovens forarbejder,  

 måtte anses for overensstemmende med rejsebureaudefinitionen i  

 direktivets artikel 26, jf. artikel 28, jf. bilag F, nr. 27.
Pakkerejsearrangementet var blevet solgt til de rejsende af B GmbH til en  

 samlet pris også inkluderende samtlige de ydelser A arrangerede for  

 førstnævnte, og A fakturerede således også disse  

 ydelser til B GmbH.
Da A på denne baggrund ikke kunne anses at have  

 handlet i eget navn over for rejsende i forbindelse med de omhandlede  

 pakkerejseydelser, fandtes A ikke herved at have udøvet  

 rejsebureauvirksomhed omfattet af den dagældende momslovs § 2, stk. 3,  

 litra m, jf. herved direktivets art. 26, jf. artikel 28, stk. 3, litra b),  

 jf. bilag F, nr. 27. Virksomhedens afgiftstilsvar vedrørende de  

 omhandlede aktiviteter ville derfor skulle opgøres efter de  

 almindelige regler i den dagældende momslov.
 Efter den dagældende momslovs § 15 kunne registrerede virksomheder  

 fradrage indgående afgift af virksomhedens indkøb af  

 afgiftspligtige varer og ydelser til brug for virksomheden, jf. § 15, stk. 3.  

 Retten fandt, at A i medfør af denne bestemmelse var berettiget til at  

 foretage fradrag for den indgående afgift af virksomhedens  

 indkøb af hotelydelser til brug for arrangementet.
 Som følge af det anførte blev den nedlagte påstand om  

 fradrag for den indgående afgift af de af A indkøbte  

 hotelydelser taget til følge, idet virksomheden dog samtidig i  

 medfør af den dagældende momslovs § 2, stk. 2, jf. § 11, stk. 1,  

 litra a, ansås som momspligtig af vederlaget for disse ydelser.
 Den talmæssige opgørelse af virksomhedens momstilsvar ville  

 finde sted ved de stedlige Told- og skattemyndigheder.
