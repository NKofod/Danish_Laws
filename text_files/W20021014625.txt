Landsskatteretskendelse af 12. september 2002 vedr.  

 Afskrivning på garager tilknyttet beboelsesejendom A klager for indkomstårene 1996, 1997 og 1998 bl.a. over, at  

 skatteankenævnet ikke har godkendt afskrivning på garage vedrørende  

 udlejningsejendomme.
Det fremgår af sagens oplysninger, at klageren er medejer af  

 ejendommen B med en ejerandel på 1/3. Ejendommen er en beboelsesejendom med 4  

 udlejede lejligheder, med tilhørende garager, der benyttes af ejendommens  

 lejere  

 til deres personbiler.
Garagen er sammenbygget med beboelsen.
Beboelsen udgør  

 290 m² og garageanlægget 187 m².
Landsskatteretten har ved kendelse af 24. februar 2000 truffet  

 afgørelse om afskrivning på den omhandlede garage for indkomstårene 1996 og  

 1997 for en af klagerens medinteressenter.
Ved kendelsen blev de selvangivne  

 afskrivninger ikke godkendt.
 Skatteankenævnet har ved den påklagede ansættelse fundet, at  

 klageren ikke er berettiget til at foretage afskrivninger på garagen med 950  

 kr. årligt for indkomstårene 1996, 1997 og 1998. Ankenævnet har herved henset  

 til, at der ikke kan foretages afskrivninger på bygninger, der anvendes til  

 beboelse eller hertil knyttede formål, jf. afskrivningslovens § 18, stk. 1 og  

 3. Ankenævnet har endvidere henset til Landsskatterettens kendelse af den 24.  

 februar 2000 vedrørende klagerens medinteressent.
 Klageren har over for Landsskatteretten nedlagt påstand om  

 godkendelse af afskrivninger på den omhandlede garage med 950 kr. årligt for  

 indkomstårene 1996, 1997 og 1998.
Klageren har til støtte herfor anført, at den påklagede  

 ansættelse er i strid med gældende lovgivning og den i ligningsvejledningen  

 anførte praksis, og henviser i denne sammenhæng til ligningsvejledningen for  

 erhvervsdrivende for 1979, s. 374, afsnit G.6.1.1, samt til  

 Landsskatterettens  

 afgørelse af 14. juli 1977 (refereret i meddelelser fra Landsskatteretten  

 1978,  

 I, nr. 4). Klageren har endvidere henvist til cirkulære nr. 188 af 22.  

 november  

 1983, pkt. 72, gruppe b, hvorefter det er klagerens forståelse, at garager er  

 omfattede af den gruppe af bygninger, der er afskrivningsberettigede, idet  

 bemærkningen om tilknytning til afskrivningsberettigede bygninger alene angår  

 lagerlokaler.
Klageren har yderligere henvist til ligningsvejledningen for  

 1999  

 for erhvervsdrivende, s. 230.
Told- og Skattestyrelsen har over for Landsskatteretten  

 oprindeligt indstillet den påklagede ansættelse ændret i overensstemmelse med  

 den af klageren nedlagte påstand på dette punkt, men har efterfølgende  

 indstillet den påklagede ansættelse stadfæstet.
Told- og Skattestyrelsen har  

 i  

 sit endelige indlæg anført, at styrelsen umiddelbart er enig med  

 Landsskatteretten i, at § 18, stk. 3, i den tidligere afskrivningslov, taler  

 imod adgang til afskrivning på garager i tilknytning til en beboelsesejendom.  

 Told- og Skattestyrelsen  

    

  

 har dog  

 modificeret udtalelsen, idet der henvises til, at spørgsmålet om afskrivning  

 på  

 garager efter de gamle regler imidlertid er blevet omtalt i bemærkningerne  

 til  

 § 1, nr. 4, i lovforslag nr. 85 1999/2000, hvori der blev foreslået en  

 ændring  

 af den nye afskrivningslovs bestemmelse om bygningsafskrivninger, og det er  

 heri anført, at:
det foreslås dog som en undtagelse herfra, at der kan afskrives  

 på garager og laboratorier, der er accessoriske til  

 ikke-afskrivningsberettigede bygninger omfattet af § 14, stk. 2. Det skyldes,  

 at garager og laboratorier i den tidligere afskrivningslov var direkte nævnt  

 som bygningskategorier, der var afskrivningsberettigede.
Sådanne bygninger  

 bør  

 fortsat være afskrivningsberettigede, og styrelsen anfører i udtalelsen, at herefter er styrelsen nok  

 mest tilbøjelig til at mene, at man også efter den gamle afskrivningslov  

 kunne  

 afskrive på garager, der sammen med en beboelsesbygning blev udlejet på  

 erhvervsmæssige vilkår.
 Retten bemærker, at der i henhold til den dagældende  

 afskrivningslovs § 18, stk. 1, litra b, kan afskrives på garager, der  

 benyttes  

 erhvervsmæssigt, hvorimod der ikke kan afskrives på bygninger, der anvendes  

 til  

 beboelse og hertil knyttede formål, jf. § 18, stk. 3. Retten finder, at den  

 omhandlede garage anvendes til beboelse og hertil knyttede formål, idet  

 garagen  

 anvendes af lejerne i den beboelsesejendom, som garagen er bygget sammen med.  

 Retten finder herefter ikke grundlag for, at der kan afskrives på garagen.
 Den påklagede ansættelse stadfæstes herefter.
