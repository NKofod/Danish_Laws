De statsanerkendte Arbejdsløshedskasser RUNDSKRIVELSE Tilsynsgrundlag over kursusgodtgørelse m.v.
 I henhold til reglerne om Arbejdsdirektoratets tilsynsforpligtelser efter  

 afsnit 2 i »bekendtgørelse nr. 860, om de statsanerkendte  

 arbejdsløshedskassers udbetaling af kursusgodtgørelse m.v. samt om  

 tilsyn« af 11. december 1986, skal direktoratet anmode  

 arbejdsløshedskasserne om at tilrettelægge en procedure, således at  

 arbejdsløshedskassernes afgivelse af et periodisk afgrænset tilsynsgrundlag  

 for kursusgodtgørelse m.v., der er trukket på direktoratets konto i Danmarks  

 Nationalbank, sker efter følgende retningslinier:
 Tilsynsgrundlaget, som kan være en EDB-udskrift sorteret i  

 personnummerorden, skal omfatte udbetalinger, der er sket i den angivne  

 aktuelle tilsynsperiode (1, 2 eller 3 måneder).
 Dette er ensbetydende med, at en kursusdeltager, der har været på kursus i  

 den omhandlede periode, men hvor udbetalingen først har fundet sted efter  

 periodens afslutning, ikke skal medtages.
 For reguleringer gælder yderligere, at udtrækket kun skal omhandle den  

 aktuelle tilsynsperiodes reguleringer.
 Tilsynsgrundlaget skal indeholde:
1. Personnummer 2. Uddannelsestype, p.t. følgende:
- specialarbejder - efteruddannelse - lærlinge - arbejdsledere o.lign. (lovens kapitel V) - særlig uddannelse (lovens kapitel VIII) 3. Kursuskode 4. Skolens navn (evt. kode) eller kursussted 5. Udbetalingsperiode og/eller kursusperiode 6. Antal dage 7. Sats (kursusgodtgørelse pr. dag) Satsen kan angives som en af følgende tre værdier:
8. Udbetalingsbeløb: brutto og befordringsgodtgørelse 9. Betalingsmodtager: kursist og/eller arbejdsgiver Oplysningen kan angives som en af følgende tre værdier:
 Tilsynsgrundlaget skal fremsendes til direktoratet senest 14 dage efter  

 modtagelsen af direktoratets skriftlige anmodning om at få tilsynsgrundlag  

 for en nærmere afgrænset periode.
 Ordningen træder i kraft fra 1. januar 1988 og fra samme tidspunkt  

 bortfalder de hidtidige månedlige EDB-udskrifter over tilsynsgrundlag.
I en overgangsperiode vil direktoratet efter skriftlig begrundet anmodning  

 herom, kunne meddele dispensation vedrørende antallet af elementer i  

 tilsynsgrundlaget.
Der vil i den forbindelse blive taget hensyn til, om  

 kassen allerede har etableret et EDB-system, som tildels kan imødekomme  

 behovet for oplysninger samt mulighederne for at afgive oplysningerne uden  

 betydelige omkostninger.
 Afgivelse af tilsynsgrundlag omfatter således ikke arbejdsløshedskasser,  

 der indsender ansøgning m.v. og herefter modtager refusion i de enkelte  

 sager.
 P.D.V.
 E.B.
K.
Holmbech regnskabschef (* 1) Der henvises til: bekendtgørelse nr. 860 om de statsanerkendte  

 arbejdsløshedskassers udbetaling af kursusgodtgørelse m.v. samt om tilsyn af  

 11. december 1986.
