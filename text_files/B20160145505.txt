 Bekendtgørelse om ændring af bekendtgørelse om Politiets Efterretningstjenestes behandling af oplysninger om fysiske og juridiske personer m.v.
§ 1 I bekendtgørelse nr. 763 af 20. juni 2014 om Politiets Efterretningstjenestes behandling af oplysninger om fysiske og juridiske personer m.v. foretages følgende ændringer:
 1. Indledningen affattes således:
»I medfør af § 4, stk. 3, § 7, stk. 3, § 8, stk. 3, og § 14, stk. 2, i lov om Politiets Efterretningstjeneste (PET), jf.  lovbekendtgørelse nr. 1600 af 19. december 2014, som ændret ved § 1 i lov nr. 1881 af 29. december 2015, og efter forhandling med skatteministeren, fastsættes:« 2. I kapitel 1 i titlen og i § 14 ændres »journal« til: »journaler«.
 3. I § 1, stk. 1, ændres »en elektronisk journal« til: »elektroniske journaler«.
 4. I § 1, stk. 2, ændres »den elektroniske« til: »en elektronisk«.
5. I § 3, stk. 1, § 4, og § 20, stk. 2 og 3, ændres »journalen« til: »en journal« 6. I § 8, stk. 1, indsættes efter »§ 4,«: »stk. 1«.
 7. I § 8 indsættes efter stk. 2 som nye stykker:
 »Stk. 3. Politiets Efterretningstjeneste kan via terminaladgang til de it-systemer, hvor Told- og skatteforvaltningen (SKAT) lagrer oplysninger om passagerer og besætningsmedlemmer, som SKAT modtager fra luftfartsselskaber mv. i medfør af toldlovens § 17, stk. 4, indhente oplysninger, der kan have betydning for tjenestens varetagelse af sine opgaver vedrørende forebyggelse og efterforskning af overtrædelser af straffelovens kapitel 12 og 13.
 Stk. 4. De typer af oplysninger, som Politiets Efterretningstjeneste har adgang til i medfør af stk. 3, er anført i bilag 1.
Stk. 5. I tilfælde, hvor Politiets Efterretningstjeneste i medfør af § 4, stk. 2 og 3, jf. § 3 i lov om Politiets Efterretningstjeneste indhenter oplysninger om alle personer, der inden for et givent tidspunkt rejser med luftfartøjer til eller fra bestemte destinationer eller med bestemte rejsemønstre, eller andre grupper af personer, som på tilsvarende måde ikke på forhånd er identificeret, skal efterretningstjenesten, så hurtigt som forholdene tillader det, foretage en vurdering af, om de personer, som oplysningerne vedrører, er af relevans for efterretningstjenestens opgavevaretagelse.
I den udstrækning dette vurderes ikke at være tilfældet, skal de ikke relevante oplysninger straks slettes eller anonymiseres hos efterretningstjenesten.« Stk. 3 bliver herefter stk. 6.
 8. I § 18, stk. 3, indsættes efter »straffelovens kapitel 12 og 13«: »eller sker i forbindelse med behandling af arkiv-, indsigts-, tilsyns- og lignende sager«.
 9. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. januar 2017.
Justitsministeriet, den 1. december 2016 Søren Pape Poulsen / Thomas Klyver Bilag 1 »
Bilag 1 De i § 8, stk. 3, nævnte oplysninger omfatter følgende:
