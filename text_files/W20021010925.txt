 Landsskatteretskendelse af 14. juni 2003 vedr. betaling af  

 afgift efter tinglysningsloven.
 A/S As klage skyldes, at told- og skatteregionen  

 (Afgiftsmyndigheden) har truffet afgørelse om, at et ejerpantebrev skal  

 afgiftsberigtiges med yderligere tinglysningsafgift, 936.075 kr.
Det fremgår af sagens oplysninger, at foreningen B erhvervede en  

 ejendom (en ubebygget grund) fra X Kommune for en købesum på 2,4 mio. kr.  

 Erhvervelsen af grunden og opførelse af ejerlejligheder herpå blev  

 finansieret  

 ved optagelse af et byggelån på 30 mio. kr. i A/S A.
Til sikkerhed for  

 byggelånet underskrev og håndpantsatte foreningen den 29. september 1999 et  

 ejerpantebrev på 30 mio. kr. med pant i ejendommen.
Ved oprettelsen blev  

 pantebrevet påført en værdierklæring om, at pantets værdi udgjorde 2,4 mio.  

 kr.  

 Af pantebrevet fremgår, at pantebrevet forrentes med en årlig rente på 10 %  

 p.a., og at panteretten gradvis forøges med op til 5 års rente af  

 pantebrevets  

 pålydende.
Ejerpantebrevet blev anmeldt til tinglysning og tinglyst den 7.  

 marts 2000. Pantebrevet var ved anmeldelsen forsynet med et udateret  

 stempelmærke på 37.200 kr.
Beløbet svarer til 1,5 % af 2,4 mio. kr., jf. den  

 dagældende stempellovs § 57, stk. 4, med tillæg af den dagældende  

 tinglysningsafgift,  

 1.200 kr.
I forbindelse med anmeldelsen blev pantebrevet tillige forsynet med  

 et dateret stempelmærke på 200 kr.
 Endvidere fremgår af sagens oplysninger, at A/S A den 4. oktober  

 1999 på tinglysningskontoret indkøbte et stempelmærke på 37.200 kr.
Klagerens advokat har oplyst, at dette udaterede stempelmærke  

 samme dag, dvs. den 4. oktober 1999, blev påklæbet det omhandlede  

 ejerpantebrev  

 af A/S A, der herefter atter samme dag fremsendte ejerpantebrevet til  

 foreningen Bs advokat med anmodning om, at advokaten foranledigede  

 ejerpantebrevet tinglyst tillige med skødet, når skødet blev fremsendt til  

 tinglysning.
Dette skete i forventning om, at ejendomshandlen kunne afsluttes  

 i  

 løbet af efteråret 1999. Ved brev af 7. oktober 1999 fremsendte foreningens  

 advokat udkast til skøde til sælgeren, X Kommune.
Kommunen meddelte  

 imidlertid  

 først primo marts 2000 underskrift på skødet, der som følge heraf først blev  

 tinglyst den 7. marts 2000.
 Klagerens advokat har fremlagt en erklæring fra en  

 bankfuldmægtig fra A/S  

    

  

 A, hvori hun  

 bekræfter, at hun den 4. oktober 1999 påsatte stempelmærket på 37.200 kr. på  

 det omhandlede ejerpantebrev.
 Endvidere har advokaten fremlagt en erklæring fra foreningen Bs  

 advokat, der erklærer, at stempelmærke på 37.200 kr. allerede var påført det  

 omhandlede ejerpantebrev på tidspunktet for hans modtagelse af dette den 4.  

 oktober 1999.
Told- og skatteregionen har ved den påklagede afgørelse fundet,  

 at det omhandlede ejerpantebrev skal afgiftsberigtiges med yderligere  

 tinglysningsafgift, 936.075 kr.
Som begrundelse herfor har regionen anført,  

 at  

 et dokument først anses for stempelberigtiget, når stempelmærket er kasseret,  

 jf. bekendtgørelse nr. 25 af 17. januar 2000, § 8. Stempelmærket på 37.200  

 kr. er  

 ikke kasseret, og ejerpantebrevet er derfor ikke stempelberigtiget senest den  

 31. december 1999. Pantebrevet er som følge heraf afgiftspligtigt efter  

 tinglysningsafgiftsloven og er ikke omfattet af stempelloven, jf.  

 tinglysningsafgiftslovens § 32 og bekendtgørelse nr. 25 af 17. januar 2000, §  

 10, stk. 1. Regionen har endvidere henvist til bekendtgørelse nr. 539 af 30.  

 juni 1993, § 15, stk. 1, samt Lernø m.fl., Stempelloven med kommentarer, side  

 125. Da pantebrevet indeholder en renteopskrivningsklausul, uden angivelse af  

 det højeste beløb, hovedstolen kan opskrives til, har regionen fundet, at  

 tinglysningsafgiften skal opgøres i medfør af tinglysningsafgiftslovens § 5,  

 stk. 1, 4. pkt.
Regionen har på grundlag heraf opgjort yderligere afgift til  

 936.075 kr.
Told- og Skattestyrelsen har tiltrådt regionens afgørelse.
Klagerens advokat har over for Landsskatteretten nedlagt påstand  

 om, at det omhandlede ejerpantebrev er fuldt afgiftsberigtiget ved den  

 betalte  

 afgift, 37.400 kr.
Til støtte for påstanden har advokaten anført, at det  

 omhandlede stempelmærke på 37.200 kr. ubestridt er indkøbt den 4. oktober  

 1999,  

 at det ved de nu foreliggende erklæringer må anses for bevist, at det  

 omhandlede stempelmærke er påsat ejerpantebrevet den 4. oktober 1999, samt at  

 ejerpantebrevet som følge heraf skal anses som et dokument, hvoraf der  

 allerede  

 er betalt afgift efter lov om stempelafgift.
I forbindelse med indlevering af  

 ejerpantebrevet til tinglysning den 7. marts 2000 har der således alene  

 skullet  

 betales yderligere 200 kr. vedrørende den faste afgift på 1.400 kr., jf.  

 tinglysningsafgiftslovens § 32, stk. 2, 2. pkt.
 Advokaten har videre anført, at formålet med kravet om kassation  

 af løst påsatte stempelmærker, jf. herved den dagældende bekendtgørelse nr.  

 539  

 af 30. juni 1993, § 15, var at sikre stempellovens efterlevelse, dvs. sikre,  

 at  

 stempelpligtige dokumenter i henhold til den dagældende stempellov blev  

 stemplet indenfor stemplingsfristen.
 Advokaten har understreget, at der i nærværende tilfælde på  

 udstederens vegne  indenfor stemplingsfristen  på det lokale  

 tinglysningskontor er indkøbt ét stempelmærke lydende på det i henhold til  

 den  

 dagældende stempellov eksakt gældende stempelbeløb, nemlig i alt 37.200 kr.  

 Hverken udstederens pengeinstitut, der forestod købet af stempelmærket, eller  

 udstederens daværende advokat var imidlertid opmærksom på kassationsreglerne  

 i  

 den dagældende stempellov, og alene som følge heraf blev stempelmærket ikke  

 kasseret førend ved tinglysningen af ejerpantebrevet den 7. marts 2000.
 Endvidere har advokaten anført, at det indkøbte stempelmærke på  

 37.200 kr. ubestridt ville kunne være blevet kasseret, såfremt  

 ejerpantebrevet  

 havde været medbragt på tinglysningskontoret i forbindelse med indkøbet af  

 stempelmærket den 4. oktober 1999, ligesom det indkøbte stempelmærke som  

 påklæbet ejerpantebrevet fra og med den 4. oktober 1999 ubestridt ved  

 henvendelse i perioden fra den 4. oktober 1999 til og med den 31. december  

 1999  

 til en stempelmærkeforhandler eller en anholdelsespligtig myndighed ville  

 kunne  

 være blevet kasseret med den virkning, at ejerpantebrevet alene skulle  

 stemples  

 med 37.400 kr. i forhold til den af regionen nu fastsatte yderligere afgift  

 på  

 936.075 kr.
 Advokaten har tillige anført, at kassation automatisk ville have  

 fundet sted, såfremt ejerpantebrevet var blevet indleveret til tinglysning i  

 efteråret 1999. Den eneste årsag til at dette ikke skete, var at  

 sagsbehandlingen vedrørende ejendomshandlen i X Kommune blev væsentligt  

 længere  

 end forventet.
Afslutningsvis har advokaten anført, at der således i nærværende  

 tilfælde ikke er tale om, at der er søgt unddragelse af betaling af  

 stempelafgift, men derimod om, at det på det omhandlede ejerpantebrev   

 indenfor stemplingsfristen  beviseligt indkøbte og påsatte stempelmærke  

 fejlagtigt ikke er blevet kasseret.
Denne mindre fejl ville, såfremt  

 ejendomshandlen var forløbet planmæssigt, have været uden betydning, og  

 fejlen  

 bør ikke medføre den eksorbitante afgiftsforhøjelse som regionens afgørelse  

 medfører.
Regionen har i anledning af klagen til Landsskatteretten udtalt,  

 at de fremlagte erklæringer efter regionens opfattelse ikke er af afgørende  

 betydning, idet det er kassation af stempelmærket, der er afgørende for, om  

 et  

 dokument kan betragtes som afgiftsberigtiget efter stempelloven.
Endvidere  

 har  

 regionen anført, at ukendskab til loven ikke er disculperende.
Regionen har  

 videre anført, at det fulgte af stempelloven, at parterne indenfor en frist  

 på  

 fire uger efter et dokuments oprettelse skulle afgiftsberigtige dokumentet.  

 Anmelderen kunne enten købe løse stempelmærker eller dommermærker fra et  

 tinglysningskontor.
Som kontrol af, at stemplingsfristen blev overholdt, var  

 det ikke nok, at mærkerne blev påført dokumentet.
Den eneste kontrolmulighed  

 var, at stempelmærkerne blev kasseret.
Kasseringen af stempelmærkerne kunne  

 ske  

 ved, at dokumentet fysisk blev medbragt på tinglysningskontoret, hvor det  

 blev  

 påført et dateret dommermærke, hvilket var ensbetydende med kassation.  

 Alternativt kunne der købes løse stempelmærker eller udaterede dommermærker.  

 Disse skulle påføres dokumentet, hvorefter dokumentet skulle sendes til  

 statsamtet for kassation indenfor fire uger efter oprettelsen af dokumentet.  

 Først når dette var sket, blev dokumentet betragtet som afgiftsberigtiget  

 efter  

 stempelloven.
Klagerens advokat har som kommentar hertil blandt andet anført,  

 at regionen anerkender, at det nu af klageren er dokumenteret, at  

 stempelmærket  

 ikke blot er indkøbt, men faktisk tillige (og hertil indenfor  

 stemplingsfristen) er påsat ejerpantebrevet i 1999. Advokaten har fastholdt,  

 at  

 der herefter  når stempelmærket anerkendes at være både indkøbt og  

 påsat i  

 1999  ikke har været nogen hverken praktisk eller teoretisk mulighed  

 for at  

 foretage afgiftsunddragelse.
Endvidere har advokaten anført, at det i henhold  

 til tinglysningsafgiftslovens § 32, stk. 2, 2. pkt., ved afgørelsen af, om  

 tinglysningsafgiftsloven eller stempelloven finder anvendelse, er afgørende,  

 om:  der allerede er betalt afgift efter lov om stempelafgift.  

 Det afgørende  

 kriterium er således ikke, om dokumentet er stempelberigtiget,  

 påsat  

 kasseret stempelmærke eller lignende, men om afgift er betalt.
 Landsskatteretten skal  

 udtale:
 Tinglysningsafgiftslovens § 32, stk. 2, 1. og 2. pkt., har  

 følgende ordlyd:
Loven finder anvendelse på anmeldelse til tinglysning eller  

 registrering, som registreringsmyndigheden modtager fra og med den 1. januar  

 2000. Anmeldes et dokument, hvoraf der allerede er betalt afgift efter lov om  

 stempelafgift, til tinglysning eller registrering, betales alene den faste  

 afgift på 1.400 kr. efter denne lov ved anmeldelsen. Bekendtgørelse nr. 25 af 17. januar 2000, § 10, stk. 1, 1. og 2.  

 pkt., har følgende ordlyd:
Dokumenter, der er omfattet af stempelloven, skal være  

 stempelberigtiget senest den 31. december 1999 ved indlevering til  

 tinglysning  

 og registrering.
I modsat fald er dokumenterne omfattet af reglerne i  

 tinglysningsafgiftsloven. Landsskatteretten finder, idet retten kan tiltræde det af told-  

 og skatteregionen anførte, at det omhandlede ejerpantebrev ikke kan anses for  

 et dokument, hvoraf der allerede er betalt afgift efter stempelloven.
Retten  

 finder herved, at betaling af afgift for det givne ejerpantebrev først kan  

 anses for sket, når der er sket kassation af det på dokumentet påsatte  

 (udaterede) stempelmærke, jf. bekendtgørelse nr. 539 af 30. juni 1993, § 15,  

 stk. 1. Retten finder herefter, at der ved anmeldelsen af det omhandlede  

 ejerpantebrev til tinglysning den 7. marts 2000 er indtrådt  

 tinglysningsafgiftspligt med såvel den faste som den variable afgift efter  

 tinglysningsafgiftsloven, jf. tinglysningsafgiftslovens § 32, stk. 2, og  

 bekendtgørelse nr. 25 af 17. januar 2000, § 10, stk. 1. Retten finder  

 endvidere, at tinglysningsafgiften som følge af ejerpantebrevets indhold med  

 rette er opgjort efter tinglysningsafgiftslovens § 5, stk. 1, 6. pkt., jf. 4.  

 pkt.
Den påklagede afgørelse stadfæstes derfor.
