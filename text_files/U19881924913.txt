 Resume (udarbejdet af Socialministeriet) Den ubetingede  

 tilbagebetalingspligt efter bistandslovens # 25, stk 1, nr 1 må forstås  

 således at tilbagebetalingspligten alene omfatter ydelser, som uberettiget er  

 modtaget mod bedre vidende.
Dette gælder også i de tilfælde, hvor modtageren ikke har overholdt  

 oplysningspligten i § 18. (* 1) H.D. 19. Oktober 1988 i sag i 383/1987 A (adv.
Kjeld fruensgaard e.o.) mod Den Sociale Ankestyrelse (km.adv. v/adv.
Birthe eskildsen).
 Forvaltningsret 25.1. - Pengevæsen mv. 5.5.
 Østre Landsrets dom 19. Oktober 1987 (9. AFD.) (Johnsen, Dam, Kirsten  

 Linde (kst.)).
 Under denne sag, der er anlagt den 31. august 1984, har sagsøgeren A  

 nedlagt påstand om, at sagsøgte Den sociale Ankestyrelse tilpligtes at  

 anerkende, at det af social- og sundhedsforvaltningen i København,  

 sikringsafdelingen, rejste tilbagebetalingskrav for for meget udbetalt hjælp  

 efter bistandslovens § 43 i tiden 1. oktober 1976-31. august 1978 kr.  

 18.113,00 og for for meget udbetalt invalidepension i tiden 1. december  

 1977-30. april 1978 kr. 100,00 eller ialt kr. 18.313,00 ikke kan gøres  

 gældende.
 Sagsøgte har principalt påstået frifindelse, subsidiært frifindelse for så  

 vidt angår tilbagebetaling af det i perioden 1. maj 1977-31. august 1978 for  

 meget udbetalte beløb på 15.213 kr.
 Sagsøgeren har gjort gældende, at betingelserne for tilbagebetaling i  

 bistandslovens § 25 og invalidepensionslovens § 30 ikke er opfyldt, at kravet  

 efter bistrandsloven er bortfaldet efter lovens § 27, stk. 3, og at hun ikke  

 kan tilbagebetale beløbene uden at mangle til sit underhold.
 Sagsøgeren har haft fri proces.
 Omstændighederne er følgende:
Fra 1970 til april 72 lvede sagsøgeren, der er født den 31. december 1918,  

 og hendes ægtefælles adskilt, og sagsøgeren modtog i denne periode 100 kr.  

 månedlig i underholdsbidrag. den 21. april 1972 udfyldte og underskrev  

 sagsøgeren »Begæring om invalidepension« og opgav beløbet 1.2300  

 kr. i rubrikken »Underholdsbidrag fra nuværende eller tidligere  

 ægtefælle«.
Begæringen var over underskriften forsynet med følgende  

 trykte tekst:
»Undertegnede erklærer herved på tro og love at have besvaret  

 foranstående spørgsmål i overensstemmelse med sandheden.
Jeg forpligter mig  

 samtidig til straks at give magistraten (socialkontoret) underretning om  

 enhver forandring i mene personlige og økonomiske forhold, som kan formodes  

 at medføre nedsættelse elelr bortfald af pensionen. - - -» Sagsøgeren modtog herefter laveste invalidepension.
Den 25 februar 1976  

 udfyldte og underskrev sagsøgeren »Begæring om forhøjelse af tidligere  

 tilkendt invalidepension - - -», der var forsynet med samme trykte tekst  

 som ovenfor gengivet, dog uden ordene »som kan formodes at medføre  

 nedsættelse eller bortfald af pensionen«.
Begæringen blev afslået den  

 26. august 1976. I september 1976 fraflyttede ægtefællen påny, og sagsøgeren  

 søgte separation.
Den 22. september 1976 afholdtes forgøves mægling, og den  

 1. oktober 1976 blev ægtefællerne separeret ved bevilling.
Der tillagdes  

 sagsøgeren et underholdsbidrag på 400 kr. månedlig, pr. 1. maj 1977 forhøjet  

 til 700 kr. månedlig.
Den 29. september 1976 gav sagsøgeren møde i  

 socialforvaltningen og søgte boligsikring og supplerende bistandshjælp.
I  

 forvaltningens oplysningsark er om mødet anført, at manden havde forladt  

 hjemmet, og at separationsbegøring var indgivet. det er endvidere anført:  

 »Indt./formue benæges«.
Den 1. oktober 1976 gav sagsøgeren påny  

 møde i anlending af ansøgningen om supplerende bistandeshjælp, som hun  

 opnåede fra den 1. oktober 1976 i henhld til bistandslovens § 43. I  

 forvaltningens referat om mødet nævnes intet om, hvorvidt indtægt eller  

 formue blev omtalt.
Efter at ægtefællerne havde genoptaget samlivet, blev de  

 påny seprareret den 21. februar 1978, og der tillagdes sagsøgeren et  

 underholdsbidrag på 950 kr. månedlig.
Den 3. april 1978 modte sagsøgeren i  

 socialforvalntingen og søgte om supplerende hjælp.
I forvaltningens referat  

 hedder det: »Indt. + formue benægtes«, og det anføres at sagsøgeren  

 igen søger om forhøjet invalidepension.
I et referat af 15. august 1978  

 anføres det, at forvaltningen i Overpræsidiet har fået oplyst, at sagsøgeren  

 er blevet separeret henholdsvis den 1. oktober 1976 og den 21. februar 1978,  

 at underholdsbidraget nu er 950 kr. månedlig, at søgsøgeren den 14. april  

 1978 havde lovet at indsende separationsbevillingen til forvaltningen, og at  

 hun den 3. august 1978 forgæves var rykket herfor.
Endvidere anføres:  

 »Pens. erklærer at have handlet i god tro - mente det var  

 tilstrækkeligt, at der blev opgivet til skattev.«.
Ifølge referat af 18.  

 august 1978 gav sagsøgeren denne dato møde og fik foreholdt de n6ye  

 oplysninger.
Bistandshjælpen belv standset pr. 1. september 1978. Sagsøgerens  

 pension er den 11. oktober 1979 ændret til enkepension med virkning fra den  

 1. maj 1978.
 I skrivelse af 6. august 1979 fra det lokale bistandskontor blev  

 sagsøgeren underrettet om, at der skulle ske regulering af hendes pension for  

 tiden 1. oktober 1976-31. ausuts 1978. Det hedder i skrivelsen:
 »I fortsætttelse af vor samtale i telefonen 1. august - - -.
 Under samtalen mellem os berørte vi også spørgsmålet, i hvilken  

 udstrækning De var informeret om Deres oplysningspligt.
 Jeg gav udtryk for, at dette var meddelt Dem ved den samtale der fandt  

 sted 4/5-72, da De søgte pension, og at det fremgik af den meddelelse, der  

 fulgte med opgørelsen, da pensionen efter tilståelsen belv afregnet med Dem.
 Det fremgår desuden, af den bemærkning, der er påført ansøgningsskema om  

 pension af 1/4-72, og ansøgningskema om forhøjelse af pension af 25/2-76. - -  

 -.
I skrivelse af 25. januar 1980 fra social- og sundhedsforvaltningens  

 sikringsafdeling blev sagsøgeren underrettet om, at den for meget udbetalte  

 invalidepension udgjorde 200 kr. og den for meget udbetalte bistandshjælp  

 18.113 kr.
Efter modregning med tilgodehavende enkepension på 1.199 kr.  

 udgjorde tilbagebetalingsbeløbet 17.114 kr.
Hun henvistes til bistands- og  

 pensionskontoret »men henblik på aftale om beløbets tilbagebetaling. - -  

 -» Den 24. marts 1980 blev sagsøgeren underretet om, at kravet om  

 tilbagebetaling var stillet i bero på afgørelsen i den sagsøgte styrelse,  

 hvortil sagsøgeren havde indbragt sagen.
Den 11. juni 1980 meddelte  

 sikringsafdelingen sagsøgeren, at hun kunne få udbetalt de 1.199 kr. med  

 fradrag af de 200 kr. i for meget oppebåret pension, og at  

 tilbagebetalingskravet ville blive gennemført i overensstemmelse med  

 bistandslovens § 27. Den 9. december 1980 blev det fulde beløb 1.199 kr.  

 udbetalt til sagsøgeren.
Den 26. marts 1981 stadfæstede sagsøgte sikringsafdelingens afgørelse.
I  

 skrivelse af 15. april 1981 blev sagsøgeren anmodet om at kontakte  

 lokalkontoret om tilbagebetaling.
I skrivelse af 23. juni 1981 blev hun  

 underrettet om, at tilbagebetaling var stillet i bero på ombudsmandens  

 afgørelse.
Efter at sagen på ombudsmandens foranledning var genoptaget,  

 fastholdt sagsøgte den 12. oktober 1983 sin afgørelse.
Det hedder i  

 meddelelsen herom:
»- - - I skrivelse af 6. april 1982 har folketingets ombudsmand ikke fundet  

 grundlag for at kritisere, at ankestyrelsen og sikringsafdelingen har fundet,  

 at ansøgeren ikke har været berettiget til at modtage de beløb i kontanthjælp  

 og invalidepension, som nu kræves tilbagebetalt.
Ombudsmanden har endvidere  

 lagt til grund, at A ved en samtale i september 1976 om bl.a. bistandslovens  

 § 43 var bekendt med, at der efter separationen, der fandt sted i oktober  

 1976, ville tilkommehnde et hustrubidrag på 400 kr. pr. måned, og at den fejl  

 med hensyn til beregningen af størrelsen af § 43-hjælp, der har give3t  

 anledning til den overvejende del af tilbagebetalingskravet, ikke ville være  

 opstået, hvis ansøgeren allerede da havde oplyst om hustrubidraget. - - - På baggrund af ombudsmandens skrivelse har ankestyrelsen indhentet en  

 udtalelse af 31. januar 1983 fra social- og sundhedsforvaltningen i  

 København, sikringsafdelingen, hvorefter afdelingen er af den opfattelse, at  

 udtalelsen i bistandslovens § 25 indeholder en tilbagebetalingsforpligtelse,  

 enten når modtageren af kontanthjælp har undladt at give de i § 18 omhandlede  

 oplysninger eller iøvrigt mod bedre vidende uberettiget har modtaget ydelser  

 efter loven.
 Bestemmelsen må efter sin affattelse i første tilælde forstås som værende  

 af ovjektiv karakter, således at der må kræves særlig alvorlig mangel fra  

 forvaltningens side for at statuere fritagelse for tilbagebetaling.
 Sikringsafdelingen har udtrykt enighed i, at det i nærværende sag er en  

 mangel, at forholdet omkring separation herunder bidrag, ikke er søgt belyst,  

 men afdelingen finder ikke, at mangelen er så åbenbar, at det kan fritage  

 ansøgeren for ansvar.
Sikringsafdelingen vil dog bl.a. under hensyn til den tid, der er gået med  

 sagens behandling, uden at tilslutte sig ombudsmandens opfattelse være villig  

 til at frafalde kravet, for så vidt ankestyrelsen måtte kunne tilslutte sig  

 dette. - - - Afgørelse Ankestyrelsen finder, at ansøgeren, der har modtaget invalidepension siden  

 1971, ellerede i kraft af sin status som invalidepensionist var bekendt med  

 oplysningspligten, jfr. invalidepnsionslovens § 29, hvorefter det påhviler  

 pensionisten at give det sociale udvalg underretning om enhver forandring 8i  

 sine økonomiske og personlige forhold, som kan formodes at medføre  

 nedsættelse eller bortfald af ydelserne.
 Ankestyrelsen finder herefter ikke grundlag for at fritage ansøgeren for  

 at tilbagebetale de for meget udbetalte beløb.
 Ankestyrelsen fastholder således den trufne afgørelse af 26. marts 1981.
 Ankestyrelsen finder ikke, at der er hjemmel til at frafalde  

 tilbagebetalingskravet som foreslået af sikringsafdelingen.
Kravet vil således være at gennemføre efter reglerne i bistandslovens § 27  

 og invalidepensionslovens § 37.« Pr. 1. januar og 1. februar 1984 er indeholdt 75 kr. og pr. 1. marts 1984  

 50 kr., ialt 200 kr., i sagsøgerens pension.
Herefter er tilbagebetaling sat  

 i bero på denne sag.
 I sin selvangivelse for 1976 har sagsøgeren ikke opgivet de i dette år  

 modtagne underholdsbidrag, hvorimod hun for 1977 opgav at have modtaget 7.450  

 kr. i bidrag.
 Parterne har fremlagt oversigter over sagsøgerens indtægter og  

 skønsmæssige udgifter i årene 1980-82 og genpart af hendes selvangivelser  

 eller slutopgørelser for årene 1976, 1977 og 1979- 1984 incl.
Sagsøgeren har forklaret, at det under mæglingen i september 1976 blev  

 aftalt, at haun skulle have 400 kr. i månedligt bidrag.
Hun er aldrig af  

 socialforvlantingen blevet spurgt om noget som helst vedrørende privatliv  

 eller økonomi, og hun har aldrig fået at vide, at hun skulle indberette  

 ændringer i sin økonomi. den 1. oktober 1976 indfandt hun sig i  

 socialforvlantignen for at tale om sin husleje.
Sagsbehandleren sagde, at hun  

 skulle have supplerende hjælp.
Sagsøgeren fortalte, at hun var blevet  

 separeret, men hun blev ikke spurgt, om hun skulle have underholsbidrag.
Da  

 bidraget blev forhøjet pr. 1. maj 1977, tænkte hun ikke på, at bidraget kunne  

 betyde noget for bistandshjælpen eller pensionen.
Selvangivelsen for 1976 er  

 udfyldt af sagsøgerens søn, fordi hun da var syg, hvorimod hun selv udfyldte  

 selvangivelsen for 1977. Hun bestrider, at hun den 3. april 1978 benægtede at  

 have andre indtæger eller formue.
Først i august 1978 blev hun udspurgt om  

 indtægter.
 Parterne er enige om, at de i påstanden nævnte beløb er oppebåret af  

 sagsøgeren med urette, og at fristen efter bistandslovens § 27,k stk. 3, er 3  

 år som gældende indtil lovændringen pr. 1. januar 1981, da fristen blev  

 forlænget til 5 år ved lov nr. 258 af 16. juni 1980 § 1, nr. 2.
Sagsøgeren har gjort gældende, at tilbagebetaling efter bistandslovens §  

 25 forudsætter ond tro hos modtageren af ydelsen, og at modtageren har fået  

 fornøden vejledning om sin underretningspligt.
Sagsøgte har ikke opfyldt sin  

 bevisbyrde for, at disse to betingelser er opfyldt.
Sagsøgeren har forklaret,  

 at hun var i god tro, og tilførslerne til forvaltningens oplysningsark er  

 ikke nok som modbevis.
Forvaltningen fik den 29. september 1976 oplysning om  

 seprarationen og burde ifølge bistandslovens § 17 selv have udnersøgt  

 vilkårene for denne.
Denne åbenbare fejl bevirker, at forvaltningen må bære  

 risikoen for mangelfulde oplysninger.
Invalidepensionslovens § 30 må  

 fortolkes på samme måde.
Kravet ifølge bistandsloven er fortfaldet efter § 27. stk. 3, da  

 sagsøgeren pr. 31. august 1981 og senere har været ude af stand til at  

 præstere tilbagebetaling uden at mangle til sit underhold.
Hendes indtægter  

 lå på kontanthjælpsniveau efter bistandslovens § 37. Eventuelle afdrag kan  

 kun blive meningsløst lave og afviklignsperioden urimeligt lang.  

 Sikringsafdelingen har de også overfor sagsøgte erklæret sig villig til at  

 frafalde kravet.
Forvaltningen har selv den 29. januar 1980 udregnet, at  

 sagsøgeren månedlig har 34 kr. mere til rådighed end en pensionist uden andre  

 indtægter.
Der er ikke indtrådt afbrydelse eller suspension af 3-årsfristen.  

 Sagsøgeren har ikke søgt henstand, men besktridt kravet.
Suspensionsreglerne  

 i dL 5-14-4 og 1908-loven kan ikke overføres til § 27. Rekurs medfører  

 således ikke suspension.
Selvom afbrydelse elelr suspension af fristen  

 antages at være indtrådt ved indbringelsen for ombudsmanden elelr sagsøgte,  

 løber fristen fra afgørelserne af 6. april 1982 og 12. oktober 1983 og er  

 således udløbet. der er faktisk indtil nu ikke fastsat nogen  

 betalingsordning.
Reglerne om tilbagebetaling af beløb modtaget med urette  

 medfører under de foreliggende omstændigheder ikke pligt for sagsøger til at  

 tilbagebetale noget beløb.
Sagsøgte har gjort gældende, at sagsøgeren ikke har opfyldt sin  

 oplysningspligt efter bistandslovens § 18. Både i 1972 og 1976 har hun  

 underskrevet på at ville give underretning om enhver forandring i sine  

 økonomiske forhold.
Hun har været opmærksom herpå, eftersom hun i august 1978  

 til socialforvaltnignen har sagt, at hun anså underretning til skattevæsenet  

 for tilstrækkelig. det er muligt, at forvaltningen burde have udspurgt hende  

 grundigere.
Men dette bliver uden betydning, når sagsøgeren i ond tro har  

 oppebåret hjælpen.
I hvert fald må sagsøgeren alene bære skylden for,a t  

 forvaltningen ikke fik oplysning om, at underholdsbidraget pr. 1. maj 1977  

 blev forhøjet.
Sagsøgtes subsidiære påstand er baseret herpå.
Sagsøgerens forpligtelser er ikke bortfaldet ifølge § 27, stk. 3, da hun  

 hele tiden har haft økonomisk mulighed for at begynde af afvikle gælden.
Rent  

 faktisk blev der i 1980 modregnet 1.199 kr. i det skyldige beløb og i  

 begyndelsen af 1984 200 kr.
Sagsøgeren har efter sit ønske fået henstand.  

 Både dette forhold og rekursen har ligesom i skattesager suspenderet  

 forældelse.
Principperne i 1908-loven må kunne overføres til dette område.  

 Suspension er således sket fra sagens første indbringelse for sagsøgte den  

 24. marts 1980 til sagsøgtes endelige afgørelse den 12. oktober 1983.  

 Suspensionen er også baggrunden for, at sagsøgeren senere fik udbetalt de  

 modregnede beløb.
Sagsanlægget må iøvrigt have forudsat, at forældelse ikke  

 blev anset for indtrådt.
Reglerne om beløb modtaget med urette fritager ikke  

 sagsøger for tilbagebetaling.
Retten lægger efter bevisførelsen til grund, at sagsøgeren ved to  

 lejligheder i socialforvaltningen er blevet udspurgt om indtægt og formue, og  

 at hun har undlagt at give korrekte oplysninger.
BEtingelserne for  

 tilbagebetalingspligt i bistandslovens § 25 og invalidepensionslovens § 30 er  

 herefter opfyldt.
Der findes ikke af socialforvalntingen at være udvist fejl  

 af en sådan karakter, at sagsøgeren på dette grundlag kan fritages for at  

 opfylde den ved sagsøgtes afgørelse fastsatte tilbagebetalingspligt.
Hvad angår spørgsmålet om sagsøerens økonomiske evne til tilbagebetaling  

 bemærks, at der kun foreligger konkrete tilbagebetalinsordninger i firm af -  

 senere tilbageført - modregning med 1.199 kr. samt indeholdelse af 75 kr. pr.  

 1. januar og 1. februar 1984 og 50 kr. pr. 1. marts 1984, hvorimod der ikke  

 til bedømmelse foreligger en efter bistandslovens § 27, stk. 1, truffet  

 løbende betalingsordning.
Retten finder ikke på grundlag af de foreliggende  

 oplysninger om sagsøgerens økonomiske forhold i tiden fra hjælpens ophør den  

 31. august 1978 til udgangen af 1984 at kunne statuere, at sagsøgeren i dette  

 tidsrum har været uden øk9onomisk mulighed for at betale afdrag af en  

 størrelsesorden som fastsat for de første måneder af 1984. Retten kan derfor  

 heller ikke give sagsøgeren medhold i, at tilbagebetalingskravet er  

 fortfaldet i medfør af bistandslovens § 27, stk. 3.
 Herefter frifindes sagsøgte.
Efter omstændighederne ophæves sagens omkostninger. - - - HØJESTERETS DOM.
 Den indankede dom er afsagt af Østre Landsret.
I pådømmelsen har deltaget fem dommere: P.
Christensen, Torben Jense,  

 Weber, Else Mols og Riis.
 Appellanten har gentaget sin påstand.
 Indstævnte har påstået stadfæstelse.
Bestemmelsen i bistandslovens § 25, stk. 1, nr. 1, og tilsvarende  

 bestemmelser i andere sociale love må efter ordlyden og i overensstemmelse  

 med forarbejderne til bestemmelsen, jfr.
Folketingstidende 1973-74, tillæg A,  

 2. samling., sp. 691, forstås låledes, at den ubetingede  

 tilbagebetalingspligt - også i de tilfælde, hvor modtageren ikke har  

 overholdt oplysningspligten i § 18 - alene omfatter ydelser, som uberettiget  

 er modtaget mod bedre vidende.
Appellanten, der er født i 1918 og havde været gift siden 1937, modtog fra  

 1972 laveste invalidepension.
I ansøgningen herom af 21. april 1972 havde hun  

 oplyst, at hun havde været separeret i ca. 5 år indtil den 19. april og  

 herunder havde modtaget hustrubidrag.
Da hun i forbindelse med  

 separationsforhandlingerene omkring den 1. oktober 1976 henvendte sig til  

 socialforvlantignen for at tale om sin husleje, blev hun efter det oplyste  

 henvist til den samme sagsbehandler, som i 1972 havde behandlet hendes  

 ansøgning om invalidepension.
Hun fortalte, at der var indgivet  

 separationsbegæring og afholdt mægling, men det må lægges til grund, at hun  

 ikke blev spurgt, om hun skulle have hustrubidrag ellen anmodet om at  

 indsende separationsbevillingen.
Socialforvaltningen søgtge heller ikke ved  

 henvendelse til Overpræssidiet eller på anden måde spørgsmålet om  

 hustrubidrag oplyst.
Under disse omstændigheder finder Højesteret det  

 betænkeligt at fastslå, at hun inden henvendelsen til socialforvaltningen den  

 3. april 1978 har haft et sådant kendskab til de modtagne hustrubidrags  

 betydning for beregningen af hendes ydelser efter bistandsloven og  

 invalidepensionsloven, at der er grundlag for at pålægge hende en ubetinget  

 tilbagebetalingspligt for ydelser udbetalt før denne dato.
 Højesteret tager herefter appellantens påstand til følge.
 Thi kendes for ret:
 Indstævnte, den sociale ankestyrelse, skal anerkende, at det af social- og  

 sundhedsforvaltningen i københavn, sikringsafdelingen, overfor appellanten,  

 A, rejste krav om tilbagebetaling af for meget udbetalte ydelser efter  

 bistandsloven og invalidepensionsloven i alt 18.313 Kr., Ikke kan gøres  

 gældende.
 Ingen af parterne betaler sagsomkostninger for landsret eller højesteret  

 til den anden part eller til statskassen.
 (* 1) Vil blive kommenteret.
