Fremsat den 30. marts 2000 af  

 undervisningsministeren (Margrethe Vestager) Forslag til Lov om rådgivning på  

 voksenuddannelsesområdet Kapitel 1 Voksenuddannelsesrådet § 1. Undervisningsministeren nedsætter et  

 Voksenuddannelsesråd, der består af en formand og 21 medlemmer.  

 Ministeren udpeger formanden og to medlemmer.
 Stk. 2. 9 af rådets medlemmer udpeges af  

 undervisningsministeren på følgende måde:
 1)	1 medlem efter indstilling fra Landsorganisationen i Danmark.
 2)	1 medlem efter indstilling fra Funktionærernes og  

 Tjenestemændenes Fællesråd.
 3)	1 medlem efter indstilling fra Akademikernes  

 Centralorganisation.
 4)	1 medlem efter indstilling fra Ledernes Hovedorganisation.
 5)	1 medlem efter indstilling fra Dansk Arbejdsgiverforening.
 6)	1 medlem efter indstilling fra Sammenslutningen af Landbrugets  

 Arbejdsgiverforeninger.
 7)	1 medlem efter indstilling fra Finanssektorens  

 Arbejdsgiverforening.
 8)	1 medlem efter indstilling fra Amtsrådsforeningen i  

 Danmark.
 9)	1 medlem efter indstilling fra Kommunernes Landsforening,  

 Københavns Kommune og Frederiksberg Kommune i forening.
 Stk. 3. Rådets øvrige 10 medlemmer er  

 følgende rådsrepræsentanter m.fl.:
 1)	Formanden for Rådet for almen voksenundervisning på  

 grundlæggende niveau.
 2)	Formanden for Erhvervsuddannelsesrådet.
 3)	Formanden for Landbrugsuddannelsesrådet.
 4)	Formanden for Rådet for Social- og Sundhedsuddannelserne.
 5)	Formanden for Uddannelsesrådet for  

 Arbejdsmarkedsuddannelserne.
 6)	Formanden for Erhvervsakademirådet.
 7)	Formanden for Rådet for de Mellemlange Videregående  

 Uddannelser.
 8)	2 formænd udpeget af formandskollegiet for  

 uddannelsesrådene for de videregående uddannelser.
 9)	Formanden for bestyrelsen for Arbejdsmarkedets  

 UddannelsesFinansiering.
 Stk. 4. Arbejdsministeren og erhvervsministeren udpeger hver  

 en tilforordnet til rådet.
Stk. 5. Formanden, medlemmerne efter stk. 1 og 2 og de  

 tilforordnede udpeges for en 4-årig periode.
Genudpegning kan finde  

 sted.
 Stk. 6. Indstilling og udpegning af medlemmerne efter  

 stk. 1 og 2 sker efter bestemmelserne i lovgivningen om ligestilling  

 mellem kønnene.
 Stk. 7. Hvis indstilling efter stk. 2 ikke sker i  

 overensstemmelse med stk. 6, kan undervisningsministeren beslutte, at  

 rådet kan fungere uden det pågældende medlem.
 § 2. Voksenuddannelsesrådet rådgiver  

 undervisningsministeren, arbejdsministeren og erhvervsministeren om  

 uddannelsesbehov inden for hele voksen- og efteruddannelsesområdet ud  

 fra erhvervs-, arbejdsmarkeds- og uddannelsespolitiske vurderinger.
 Stk. 2. Rådet rådgiver undervisningsministeren om  

 tværgående spørgsmål om videreuddannelsessystemet  

 for voksne og om åben uddannelse.
 Stk. 3. Rådet rådgiver undervisningsministeren om  

 statens voksenuddannelsesstøtte på undervisningsministerens  

 område og rådgiver undervisningsministeren og arbejdsministeren  

 om samspillet mellem statens voksenuddannelsesstøtte og  

 godtgørelse ved deltagelse i erhvervsrettet voksen- og efteruddannelse  

 på arbejdsministerens område.
Stk. 4. Rådgivning efter stk. 1 sker på  

 baggrund af en vurdering af udviklingen i sammensætningen af det  

 samlede udbud af og efterspørgsel efter voksen- og efteruddannelse og  

 i sammenhæng hermed udviklingen i kursusafgifterne på voksen- og  

 efteruddannelsesområdet.
Til brug herfor kan undervisningsministeren af  

 andre ministre kræve opgørelse af aktivitetsfordeling og  

 -udvikling, beskæftigelses- og ledighedsudviklingen og oversigter over  

 kursusafgifternes størrelse.
Kapitel 2 Rådet om almen voksenundervisning på  

 grundlæggende niveau § 3. Undervisningsministeren nedsætter et råd om  

 almen voksenundervisning på grundlæggende niveau.
Rådet  

 består af en formand og 16 medlemmer.
Ministeren udpeger formanden og  

 to medlemmer.
 Stk. 2. Rådets øvrige medlemmer udpeges af  

 ministeren på følgende måde:
 1)	1 medlem efter indstilling fra Amtsrådsforeningen i  

 Danmark.
 2)	1 medlem efter indstilling fra Københavns Kommune og  

 Frederiksberg Kommune i forening.
 3)	1 medlem efter indstilling fra Kommunernes Landsforening.
 4)	1 medlem efter indstilling fra Forstanderforeningen for VUC.
 5)	2 medlemmer efter indstilling fra Dansk Folkeoplysnings  

 Samråd.
 6)	1 medlem efter indstilling fra forstanderne for sprogcentrene.
 7)	1 medlem efter indstilling fra Samrådet af forstandere og  

 viceforstandere ved den amtskommunale specialundervisning for voksne.
 8)	2 medlemmer efter indstilling fra Landsorganisationen i Danmark.
 9)	2 medlemmer efter indstilling fra Dansk Arbejdsgiverforening.
 10)	1 medlem efter indstilling fra organisationer, der  

 repræsenterer deltagere i almen voksenuddannelse, forberedende  

 voksenundervisning, daghøjskoler, undervisning i dansk som andetsprog  

 for voksne udlændinge og specialundervisning for voksne i forening.
 11)	1 medlem efter indstilling fra Landsforbundet af Ungdoms- og  

 Voksenundervisere.
Stk. 3. Formanden og medlemmerne udpeges for en 4-årig  

 periode.
Genudpegning kan finde sted.
 Stk. 4. Indstilling og udpegning af medlemmerne sker efter  

 bestemmelserne i lovgivningen om ligestilling mellem kønnene.
 Stk. 5. Hvis indstilling ikke sker i overensstemmelse med  

 stk. 4, kan undervisningsministeren beslutte, at rådet kan fungere  

 uden det pågældende medlem.
 § 4. Rådet rådgiver undervisningsministeren om  

 uddannelsesbehov inden for almen voksenundervisning på  

 grundlæggende niveau og om sammenhængen i uddannelsestilbudene.  

 Rådet rådgiver om sammenhængen til øvrige  

 voksenuddannelser, herunder om fremme af muligheder for brobygning fra almen  

 voksenundervisning til øvrige voksenuddannelser.
 Stk. 2. Rådet rådgiver i øvrigt  

 undervisningsministeren og kan på eget initiativ drøfte og  

 afgive udtalelse om spørgsmål, der efter rådets opfattelse  

 har betydning for almen voksenundervisning på grundlæggende  

 niveau.
Kapitel 3 Fælles bestemmelser § 5. Rådene, jf. § 1 og § 3, fastsætter  

 selv deres forretningsorden.
 Stk. 2. Rådene træder i funktion på eget  

 initiativ eller efter anmodning fra undervisningsministeren.
 Stk. 3. Undervisningsministeren stiller sekretariatsbistand  

 til rådighed for rådene.
Kapitel 4 Ikrafttræden m.v.
 § 6. Loven træder i kraft den 1. september 2000.
 § 7. Følgende love og lovbestemmelser  

 ophæves:
 1)	Lov nr. 308 af 24. april 1996 om koordinerende rådgivning  

 på voksen og efteruddannelsesområdet.
 2)	§ 14 i lov nr. 508 af 30. juni 1993 om åben uddannelse  

 (erhvervsrettet voksenuddannelse) m.v.
 3)	§ 11 i lov om støtte til voksenuddannelse, jf.  

 lovbekendtgørelse nr. 1157 af 20. december 1995.
 § 8. Loven tages op til revision senest i folketingsåret  

 2005-2006.
 § 9. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Baggrund for lovforslaget Reformen af voksen- og efteruddannelserne, jf. nedenfor  

 under 2 om aftalen om finansloven for 2000, lægger bl.a. op til en  

 samordnet indsats for rammer om kompetencegivende efter- og videreuddannelse  

 med særlig prioritering af kortuddannede, sikring af bedre muligheder  

 for at deltage i almen voksenundervisning på grundlæggende  

 niveau, et mere enstrenget og overskueligt godtgørelsessystem og en  

 omlægning af finansieringen af uddannelserne.
I overensstemmelse hermed  

 fremlægger regeringen bl.a. lovforslag om:
a a a a a a 2. Voksenuddannelsesrådet Det indgår i voksen- og efteruddannelsesreformen, at  

 der oprettes et Voksenuddannelsesråd for voksen- og efteruddannelse til  

 afløsning af VEU-rådet (formandsforsamlingen), Rådet om  

 Åben Uddannelse og Voksenuddannelsesrådet (om  

 voksenuddannelsesstøtte).
Det nye voksenuddannelsesråd foreslås oprettet  

 for at forenkle og samordne den overordnede tværgående  

 rådsstruktur på voksen- og efteruddannelsesområdet.
Det  

 foreslåede nye Voksenuddannelsesråd skal have til opgave at yde  

 rådgivning om:
a a a Forslaget om Voksenuddannelsesrådet er en  

 opfølgning på aftale om finansloven for 2000, indgået i  

 november 1999 mellem regeringen, Socialistisk Folkeparti og Centrum  

 Demokraterne, samt med tilslutning fra Enhedslisten, og på regeringens  

 oplæg om en reform af voksen- og efteruddannelsesindsatsen, jf.  

 rapporten "Mål og midler i offentligt finansieret voksen- og  

 efteruddannelse" (august 1999), der er udarbejdet af  

 Arbejdsministeriet, Finansministeriet og Undervisningsministeriet.
Det er  

 fastsat i finanslovaftalen, at rådsstrukturen på dette  

 uddannelsesområde skal tages op til en generel revision efter en  

 4-årig periode.
3. Rådet om almen voksenundervisning på grundlæggende  

 niveau I aftalen om Finansloven for 2000 er der ikke taget  

 stilling til en rådgivningsstruktur for den kommende forberedende  

 voksenundervisning (FVU), jf. det samtidig hermed fremsatte lovforslag om  

 forberedende voksenundervisning.
Indsatsen over for målgruppen de  

 kortuddannede er højt prioriteret i reformen af voksen- og  

 efteruddannelserne.
Der vil fortsat i mange år være et stort  

 antal voksne, der ikke har en uddannelse ud over grundskoleniveau.
Og der er  

 mange, som ikke behersker grundlæggende og nødvendige  

 færdigheder i at læse, skrive og regne.
Omdrejningspunktet for  

 indsatsen skal være en langt mere struktureret og målrettet  

 indsats inden for de ikke direkte erhvervsrettede tilbud til kortuddannede,  

 end tilfældet er i dag, og hvor der i tilrettelæggelsen  

 stræbes efter at nedbryde de barrierer for opnåelsen af disse  

 kundskaber, som der ofte er.
 Reformen tager i øvrigt i høj grad sigte  

 på at fremme kortuddannedes deltagelse i kompetencegivende  

 voksenuddannelse, ikke mindst den nye grunduddannelse for voksne, der er led  

 i videreuddannelsessystemet for voksne, jf. det samtidig hermed fremsatte  

 lovforslag om erhvervsrettet grunduddannelse og videregående uddannelse  

 (videreuddannelsessystemet) for voksne, og som flere af de almene  

 voksenundervisningstilbud skal kunne spille sammen med.
Der vil derudover være fælles  

 berøringsflader mellem FVU og almen voksenuddannelse (avu). FVU sigter  

 mod at give konkrete færdigheder i læsning, stavning og skriftlig  

 fremstilling samt talforståelse, regning og basale matematiske  

 begreber.
FVU har derfor et snævrere sigte end avu-fagene dansk og  

 matematik.
Niveaumæssigt fører FVU de konkrete færdigheder  

 op til og med folkeskolens afgangsniveau.
En del af FVU må forudses at  

 ville blive varetaget af voksenuddannelsescentrene, som også  

 gennemfører avu-undervisning.
FVU vil også få fælles  

 berøringsflader med undervisningen på daghøjskolerne,  

 idet daghøjskolerne enten kan indgå driftsoverenskomst med  

 amtskommunerne om at udbyde FVU, eller de kan udbyde FVU som et led i deres  

 almindelige undervisning.
Af forslaget om FVU fremgår det, at voksne,  

 der har dansk som andetsprog, vil have mulighed for at følge  

 undervisning på trin 1, der er særligt tilrettelagt for deltagere  

 med dansk som andetsprog.
Der vil også være FVU-undervisning, der  

 er særligt tilrettelagt for ordblinde.
 Udbudet af almen voksenundervisning på  

 grundlæggende niveau er ikke omfattet af nogen eksisterende  

 rådgivning.
 Det vurderes derfor, at der er behov for et nyt centralt  

 råd med en tværgående rådgivningsfunktion på  

 området for almen voksenundervisning på grundlæggende  

 niveau.
 For at undgå dobbeltlovgivning om rådgivningen  

 agtes der fremsat ændringsforslag til dette lovforslag, der  

 ophæver forslaget om et råd om almen voksenuddannelse i det  

 tidligere fremsatte forslag til lov om ændring af forskellige love  

 på Undervisningsministeriets område (Det repræsentative  

 demokrati i uddannelsessystemet) (L 98, fremsat 17. november 1999) efter  

 vedtagelsen af sidstnævnte lovforslag.
 Rådgivning om det faglige indhold af avu og  

 koordineringen til øvrige uddannelsesniveauer vil fortsat blive  

 varetaget af Undervisningsministeriets fagkonsulenter.
 Det forslåede råd skal rådgive  

 tværgående om alle udbud af almen voksenundervisning på det  

 grundlæggende niveau: FVU, avu, undervisning på  

 daghøjskoler, undervisning i dansk som andetsprog for voksne  

 udlændinge m.fl. og specialundervisning for voksne.
 Rådsstrukturen for voksenuddannelsesområdet  

 forudsættes i overensstemmelse med aftalen om finanslov 2000 taget op  

 til generel revision efter en 4-årig periode.
 4. Økonomiske og administrative konsekvenser for det  

 offentlige.
 Lovforslaget har ingen væsentlige økonomiske  

 og administrative konsekvenser for det offentlige, idet  

 sekretariatsbetjeningen af de nye rådgivende organer forudsættes  

 ydet inden for de eksisterende bevillingsmæssige rammer.
Det nye Voksenuddannelsesråd finansieres af  

 bevillingerne afsat til de tre eksisterende råd på voksen- og  

 efteruddannelsesområdet, som det afløser.
Til de tre råd  

 er der i alt afsat 0,5 årsværk.
Rådet om almen voksenundervisning på  

 grundlæggende niveau træder i stedet for det avu-råd, der  

 er foreslået oprettet ved forslag til lov om ændring af  

 forskellige love på Undervisningsministeriets område (Det  

 repræsentative demokrati i uddannelsessystemet) (L 98), og som  

 forudsættes ophævet ved ændringsforslag til dette  

 lovforslag.
Sekretariatsbetjeningen af avu-rådet er i  

 bemærkningerne til L 98 forudsat afholdt inden for de nuværende  

 bevillingsmæssige rammer.
 5. Økonomiske og administrative konsekvenser for  

 erhvervslivet.
 Lovforslaget har ingen økonomiske og administrative  

 konsekvenser for erhvervslivet.
 6. Konsekvenser for miljøet.
 Lovforslaget har ingen miljømæssige  

 konsekvenser.
 7. Konsekvenser for EU-retten.
 Lovforslaget indeholder ikke EU-retlige  

 aspekter.
Positive konsekvenser/mindreudgifter (hvis ja,  

 angiv omfang) Negative konsekvenser/merudgifter (hvis ja,  

 angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 8. Høring Lovforslaget har ikke været udsendt til  

 forudgående høring, men er samtidig med fremsættelsen i  

 Folketinget sendt til høring hos de relevante høringsparter  

 på området.
Bemærkninger til lovforslagets enkelte  

 bestemmelser Til § 1 Voksenuddannelsesrådet foreslås sammensat  

 sådan:
a a a Arbejdsministeren og erhvervsministeren, under hvis  

 områder der også findes voksen- og efteruddannelsesaktiviteter,  

 udpeger hver en tilforordnet til rådet.
De tilforordnede har ikke  

 stemmeret.
Med den foreslåede sammensætning får  

 rådet 21 medlemmer og en formand.
Dertil kommer de tilforordnede  

 ministerier.
Ministeren udpeger to af medlemmerne foruden formanden.
Det er  

 hensigten, at formanden, og de to ministerudpegede medlemmer skal være  

 uafhængige i forhold til de indstillende organisationer.
De større organisationer, der hidtil har  

 været repræsenteret i Rådet om Åben uddannelse og  

 Voksenuddannelsesrådet, er repræsenteret.
Tillige  

 repræsenteres de råd på voksen- og  

 efteruddannelsesområdet, som rådgiver om uddannelserne både  

 i det ordinære uddannelsessystem og på  

 voksenuddannelsesområdet, og som hidtil har været  

 repræsenteret i VEU-rådet (formandsforsamlingen). Dertil kommer  

 formanden for det foreslåede råd om almen voksenundervisning  

 på grundlæggende niveau, formanden for rådet for de  

 mellemlange videregående uddannelser og formanden for bestyrelsen for  

 Arbejdsmarkedets UddannelsesFinansiering.
 Der er tilstræbt en vis balance mellem  

 repræsentation for de forskellige niveauer i videreuddannelsessystemet  

 for voksne.
Institutionsrepræsentanter og repræsentanter  

 for deltagerne er ikke direkte repræsenteret i det centrale,  

 tværgående voksenuddannelsesråd.
De er indirekte  

 repræsenteret via formændene for de pågældende  

 råd, og de er tillige repræsenteret gennem de  

 pågældende arbejdstagerorganisationer, da der bortset fra det  

 grundlæggende niveau er tale om personer, som gennem deres hidtidige  

 uddannelse eller beskæftigelse kan være medlemmer af en  

 hovedorganisations medlemsorganisationer.
Til § 2 Rådets opgaver er for det første  

 tværgående rådgivning om uddannelsesbehov inden for hele  

 voksen- og efteruddannelsesområdet ud fra erhvervs-, arbejdsmarkeds- og  

 uddannelsespolitiske vurderinger.
Til brug herfor skal rådet foretage  

 en vurdering af udviklingen i sammenhængen af det samlede udbud af og  

 efterspørgsel efter voksen- og efteruddannelse og i sammenhæng  

 hermed udviklingen i kursusafgifterne på voksen- og  

 efteruddannelsesområdet.
Denne opgave afspejler VEU-rådets  

 (formandsforsamlingens) hidtidige opgaver efter lov nr. 308 af 24. april  

 1996. I lighed med VEU-rådets rådgivning efter denne lov  

 foreslås udtalelser herom afgivet både til  

 undervisningsministeren, arbejdsministeren og erhvervsministeren.
Til stk. 2 Rådet foreslås dernæst at rådgive  

 undervisningsministeren om tværgående spørgsmål om  

 erhvervsrettet grunduddannelse og videregående uddannelse  

 (videreuddannelsessystemet) for voksne, jf. det samtidig hermed fremsatte  

 lovforslag, og om åben uddannelse.
De råd, der i øvrigt rådgiver  

 undervisningsministeren om uddannelserne på de respektive  

 uddannelsesniveauer i det ordinære uddannelsessystem, varetager  

 rådgivningen om de tilsvarende uddannelser og niveauer i  

 videreuddannelsesystemet for voksne.
Det er for tiden:
a a a I sammenhæng med de nævnte  

 rådgivningsopgaver om videreuddannelsesystemet foreslås  

 rådet at rådgive undervisningsministeren om  

 spørgsmål om åben uddannelse, inkl. de udbud under lov om  

 åben uddannelse, som ikke indgår i videreuddannelsessystemet for  

 voksne.
Det drejer sig om udbud af deltidsuddannelser, hvis niveau ikke kan  

 indpasses i videreuddannelsessystemet, og af ordinære  

 heltidsuddannelser tilrettelagt på deltid samt enkeltfag af disse  

 uddannelser, om udbud af fagspecifikke kurser, af korte kurser (som  

 indtægtsdækket virksomhed), af særligt tilrettelagte  

 uddannelsesforløb og af supplerende uddannelsesaktiviteter med henblik  

 på at opfylde adgangskrav til et niveau i videreuddannelsessystemet for  

 voksne.
Rådgivningsopgaver om åben uddannelse varetages i dag af  

 det nuværende Råd om Åben Uddannelse.
Til stk. 3 Endvidere foreslås det, at rådet  

 rådgiver undervisningsministeren om spørgsmål om statens  

 voksenuddannelsesstøtte.
Det er den ordning om støtte til  

 voksne beskæftigedes almene uddannelse til og med gymnasialt niveau  

 samt videreuddannelse ud over erhvervsrettet ungdomsuddannelsesniveau, som  

 efter aftalen om Finanslov 2000 foreslås etableret i  

 Undervisningsministeriets regi, jf. undervisningsministerens samtidig hermed  

 fremsatte lovforslag om statens voksenuddannelsesstøtte, og som  

 forudsættes at træde i kraft pr. 1. januar 2001. Samtidig  

 forudsættes lov om voksenuddannelsesstøtte (til kortuddannede  

 voksne) og bestemmelserne om uddannelsesorlov i lov om orlov ophævet.
 Endelig foreslås det, at rådet får til  

 opgave at rådgive undervisningsministeren og arbejdsministeren om  

 samspillet mellem statens voksenuddannelsesstøtte og den  

 godtgørelsesordning til erhvervsrettet voksen- og efteruddannelse, som  

 indeholdes i det lovforslag, som arbejdsministeren i overensstemmelse med  

 aftalen om Finanslov 2000 vil fremsætte om godtgørelse ved  

 deltagelse i erhvervsrettet voksen- og efteruddannelse.
Til stk. 4 Denne bestemmelse afspejler bestemmelsen om  

 VEU-rådets (formandsforsamlingens) arbejdsmateriale, jf. § 3 i lov  

 nr. 308 af 24. april 1996.
Til § 3 Med den foreslåede sammensætning får  

 rådet 16 medlemmer og en formand.
Undervisningsministeren udpeger to af  

 medlemmerne foruden formanden.
De øvrige fjorten medlemmer indstilles  

 af udbyderkredse og aftagerkredse inden for almen voksenundervisning på  

 grundlæggende niveau:
a a a a a a a a a Til § 4 Rådets opgaver er ifølge forslaget at  

 rådgive undervisningsministeren om uddannelsesbehov inden for almen  

 voksenundervisning på grundlæggende niveau og om  

 sammenhængen i uddannelsestilbudene.
Rådet rådgiver tillige  

 om sammenhængen til øvrige voksenuddannelser, herunder om  

 muligheder for at fremme brobygning fra f.eks. forberedende  

 voksenundervisning og undervisning på daghøjskoler til  

 kompetencegivende uddannelser (avu og grunduddannelse for voksne i  

 videreuddannelsessystemet for voksne), hvor der er behov for det.
Det foreslås endvidere, at rådet  

 rådgiver undervisningsministeren i øvrigt og på eget  

 initiativ drøfter og afgiver udtalelse om spørgsmål, der  

 efter rådets opfattelse har betydning for almen voksenundervisning  

 på grundlæggende niveau.
Her tænkes især på  

 spørgsmål om, hvordan kortuddannede kan motiveres til efter- og  

 videreuddannelse, og hvordan både psykologiske og andre former for  

 barrierer mod efter- og videreuddannelse kan overvindes.
Der vil fortsat i  

 mange år være et stort antal voksne danskere, der ikke har en  

 uddannelse ud over grundskoleniveau.
Mange behersker ikke grundlæggende  

 og nødvendige færdigheder i at læse, skrive og regne.  

 Omdrejningspunktet for indsatsen over for kortuddannede skal være en  

 langt mere struktureret og målrettet indsats inden for de ikke direkte  

 erhvervsrettede tilbud til kortuddannede, end tilfældet er i dag, og  

 hvor der i tilrettelæggelsen stræbes efter at nedbryde de  

 barrierer for opnåelsen af disse kundskaber, som der ofte er.
Rådet modtager de årlige rapporter fra de  

 råd, der i henhold til det samtidig fremsatte lovforslag om  

 forberedende voksenundervisning rådgiver amtsrådene om udbud af  

 forberedende voksenundervisning.
Disse råd, der nedsættes af  

 amtsrådene, står tillige for de regionale oplysningskampagner om  

 forberedende voksenundervisning i samarbejde med amtsrådene og  

 etablerer i forbindelse hermed en rådgivende konsulentfunktion.
Til § 6 Loven foreslås at træde i kraft 1. september  

 2000, så Voksenuddannelsesrådet og Rådet om almen  

 voksenundervisning på grundlæggende niveau kan få mulighed  

 for at rådgive om implementeringen af forskellige elementer i voksen-  

 og efteruddannelsesreformen.
Disse elementer er indeholdt i forslag til lov om  

 erhvervsrettet grunduddannelse og videregående uddannelse  

 (videreuddannelsessystemet) for voksne, forslag til lov om forberedende  

 voksenundervisning og forslag til lov om statens  

 voksenuddannelsesstøtte på undervisningsministerens  

 område, der fremsættes i Folketinget samtidig med dette  

 lovforslag, og forslag til lov om godtgørelse ved deltagelse i  

 erhvervsrettet voksen- og efteruddannelse på arbejdsministerens  

 område, som arbejdsministeren vil fremsætte.
Alle disse  

 lovforslag forventes at træde i kraft 1. januar 2001.
Til § 7 Nr. 1 drejer sig om loven om formandsforsamlingen  

 (VEU-rådet).
 Nr. 2 drejer sig om bestemmelsen om Rådet for  

 Åben Uddannelse i lov om åben uddannelse.
 Nr. 3 drejer sig om bestemmelsen om  

 Voksenuddannelsesrådet i lov om støtte til voksenuddannelse  

 (VUS).
Til § 8 Det er hensigten, at undervisningsministeren i  

 folketingssamlingen 2005-2006 vil fremsætte lovforslag, der  

 fastlægger en ny samlet rådsstruktur for hele det  

 videregående uddannelsesområde.
Bilag Lovforslagets § 7 sammenholdt med gældende  

 lov Gældende formulering Lovforslaget § 7. Følgende love og lovbestemmelser  

 ophæves:
1)	-- § 14. Undervisningsministeren nedsætter et  

 råd om åben uddannelse (erhvervsrettet voksenuddannelse) med  

 deltagelse af de berørte organisationer, institutioner og myndigheder,  

 herunder medlemmer efter indstilling fra LO, DA, FTF, AC og SALA.
Rådet  

 for åben uddannelse er rådgivende for undervisningsministeren i  

 spørgsmål vedrørende åben uddannelse og udtaler sig  

 om sammensætningen af det samlede udbud af åben uddannelse ud fra  

 erhvervs-, arbejdsmarkeds- og uddannelsespolitiske vurderinger samt om  

 lovforslag og bekendtgørelser.
Undervisningsministeren indhenter i  

 øvrigt rådets udtalelse i spørgsmål af principiel  

 betydning for udbudet af åben uddannelse.
 2)	§ 14 i lov nr. 508 af 30. juni 1993 om åben uddannelse  

 (erhvervsrettet voksenuddannelse) m.v.
 Stk. 2. Rådet kan på eget initiativ drøfte  

 og afgive udtalelse til undervisningsministeren om spørgsmål,  

 der efter rådets opfattelse har generel eller principiel betydning for  

 udbud, vilkår og afgrænsning af åben uddannelse, herunder  

 om kvaliteten af de korte kurser, jf. § 2, stk. 1, nr. 4, og de  

 særligt tilrettelagte uddannelsesforløb, jf. § 2,  

 stk. 1, nr. 5.
 Stk. 3. Undervisningsministeren stiller sekretariatsbistand  

 til rådighed for rådet.
 § 11. Undervisningsministeren nedsætter et  

 voksenuddannelsesråd med deltagelse af de berørte organisationer  

 og myndigheder, der skal rådgive ministeren i spørgsmål af  

 betydning for lovens gennemførelse, herunder udtale sig om regler for  

 uddannelser og uddannelsesforløb, der er støtteberettigende  

 efter § 4, stk. 1, nr. 2 og 3, og § 8, stk. 2.
 3) 	§ 11 i lov om støtte til voksenuddannelse, jf.  

 lovbekendtgørelse nr. 1157 af 20 december 1995.
 Stk. 2. Formanden og medlemmerne beskikkes af  

 undervisningsministeren for en periode af 3 år.  

 Undervisningsministeriet yder rådet sekretariatsbetjening.
