Bekendtgørelse om ændring af bekendtgørelse om forsøg med betinget optagelse på erhvervsuddannelser (Ændring af visse datoer) § 1 I bekendtgørelse nr. 1192 af 12. november 2014 om forsøg med betinget optagelse på erhvervsuddannelser foretages følgende ændringer:
 1. Indledningen affattes således:
»I medfør af § 8 i lov om erhvervsuddannelser, jf. lovbekendtgørelse nr. 157 af 17. februar 2015, og efter indstilling fra Rådet for de Grundlæggende Erhvervsrettede Uddannelser, fastsættes:« 2. I § 2, stk. 2, 2. pkt., og stk. 4, 1. pkt., ændres »den 9. juli« til: »den 6. juli« og »den 8. juli« til: »den 4. juli«.
 3. I § 4, stk. 1, 1. pkt., ændres »den 13. juli« til: »den 9. juli« og »den 11. juli« til: »den 7. juli«.
 4. I § 4, stk. 2, 1. pkt., og stk. 3, 1. pkt.,  ændres »den 14. juli« til: »den 10. juli« og »den 12. juli« til: »den 8. juli«.
 5. § 4, stk. 4, affattes således:
»Stk. 4. Hver kommune, der er udvalgt til at oprette sommerkurser, oplyser senest den 13. juli kl. 16 for så vidt angår optagelse i august 2015 og senest den 11. juli kl. 16 for så vidt angår optagelse i august 2016 elektronisk antallet af ubesatte pladser til Undervisningsministeriet, som offentliggør oplysningerne på sin hjemmeside senest den 14. juli kl. 12.00 for så vidt angår optagelse i august 2015 og senest den 12. juli kl. 12.00 for så vidt angår optagelse i august 2016.« § 2 Bekendtgørelsen træder i kraft den 1. juni 2015.
