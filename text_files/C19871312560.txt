 Retsgrundlaget for Det europæiske økonomiske Fællesskabs ordning om ydelse  

 af præmie til fårekødsproducenter for produktionsåret 1986 fremgår af  

 bilaget.
 1. Anvendelsesområde Genstand for præmie i henhold til bestemmelserne i  

 denne vejledning er moderfår, hvorved forstås ethvert hundyr af fårerace, der  

 er blevet bedækket for første gang, og som er synligt drægtigt, samt får, der  

 har læmmet mindst een gang, bortset fra udsætterfår.
2. Almindelige betingelser 2.1. Præmien ydes til fårekødsproducenter, idet der ved en  

 fårekødsproducent forstås:
a.
En fysisk eller juridisk person, der som selvstændig landbruger  

 opdrætter moderfår, eller b. en sammenslutning af fysiske eller juridiske personer, der i fællesskab  

 anvender landbrugsproduktionsmidler, hvorved forstås græsgange og/eller  

 bygninger og udstyr i tilknytning hertil, til opdrætning af moderfår.
 2.2. Der ydes kun præmie til en fårekødsproducent, såfremt denne har haft  

 mindst 10 moderfår i sin besætning på ethvert tidspunkt i perioden 1. marts -  

 9. juni 1987.
 2.3. Præmie kan ydes for det mindste antal moderfår, som  

 fårekødsproducenten holder i sin besætning i nævnte periode.
3. Ansøgning om præmie 3.1. Ansøgninger om præmie indgives til EF-direktoratet,  

 Frederiksborggade 18, 1360 København K.
Til ansøgningen om præmie skal  

 anvendes en af EF-direktoratet udarbejdet formular.
 3.2. Ansøgning om præmie skal indgives i perioden 1. marts - 30. april  

 1987. Ansøgninger, der først er EF-direktoratet i hænde efter den 30. april  

 tages ikke i betragtning, jf. dog pkt. 6.
 3.3. I ansøgningen om præmie skal ansøgeren erklære, at der i perioden  

 fra den 1. marts 1987 til datoen for underskriften af ansøgningen i  

 besætningen på ansøgerens bedrift til enhver tid har været mindst det antal  

 moderfår, der ansøges om præmie til, og forpligte sig til til enhver tid i  

 perioden frem til og med den 9. juni 1987 at opretholde en besætning på  

 bedriften på mindst samme antal moderfår.
4. Udbetaling af præmie 4.1. Præmien udbetales af EF-direktoratoratet til fårekødsproducente n på grundlag af den i pkt. 3 omhandlede ansøgning og ydes med et af  

 fællesskabsmyndighederne fastsat beløb pr. moderfår på 106,06 kr.
 4.2. Præmien udbetales inden den 31. december 1987.
5. Tilbagebetaling af præmie 5.1. Såfremt det ved kontrollen konstateres, at det faktiske antal  

 præmieberettigede moderfår er mindre end det antal moderfår, for hvilket der  

 er indgivet ansøgning om præmie, skal producenten efter påkrav fra  

 EF-direktoratet straks tilbagebetale hele den præmie, som er udbetalt på  

 grundlag af ansøgningen.
 5.2. Dog vil der, såfremt det dokumenteres, at det manglende antal  

 moderfår er begrundet i besætningens naturlige livsbetingelser, kunne ydes  

 præmie for det antal præmieberettigede moderfår, som fårekødsproducenten har  

 opretholdt i sin besætning i perioden 1. marts til og med 9. juni 1987.  

 Producenten skal efter påkrav fra EF-direktoratet straks tilbagebetale  

 uberettiget modtaget præmie.
 5.3. Tilbagebetales uberettiget modtagne præmier ikke inden en af  

 EF-direktoratet fastsat frist, tillægges 1,3% i rente pr. påbegyndt måned fra  

 fristens udløb.
6. Force majeure EF-direktoratet kan efter omstændighederne beslutte, at præmie ydes helt  

 eller delvis i tilfælde, hvor betingelserne for at modtage præmie som følge  

 af force majeure ikke er opfyldt fuldt ud.
7. Kontrolforanstaltninger 7.1. Kontrollen med det antal moderfår, der er angivet i ansøgningen om  

 præmie, jf. pkt. 3, varetages af Statskontrollen med Mejeriprodukter og Æg  

 m.m.
7.2. Repræsentanter for EF-direktoratet og Statskontrollen med  

 Mejeriprodukter og Æg m.m. har mod behørig legitimation adgang til at  

 foretage eftersyn hos producenter, der modtager præmie, og til at efterse  

 forretningsbøger, regnskabsmateriale, korrespondance m.v. i det omfang, det  

 er nødvendigt for kontrol med ordningens regler.
Det påhviler producenten at  

 yde den bistand, der er nødvendig ved foretagelse af de nævnte eftersyn.
 7.3. Forretningsbøger, regnskabsmateriale m.v. vedrørende udbetalt præmie  

 skal opbevares i mindst 5 år.
8. Anke Direktoratets afgørelser i henhold til denne vejledning kan indankes for  

 landbrugsministeriet.
RETSGRUNDLAG Rådsforordning nr. 1837/80 af 27. juni 1980 om den fælles markedsordning  

 for fåre- og gedekød, senest ændret ved forordning nr. 3768/85 af 20.  

 december 1985.
 Rådsforordning nr. 872/84 af 31. marts 1984 om indførelse af almindelige  

 regler for ydelse af præmien til fårekødsproducenter, som ændret ved  

 forordning nr. 3524/85 10. december 1985.
 Kommissionsforordning nr. 3007/84 af 26. oktober 1984 om  

 gennemførelsesbestemmelser vedrørende præmie til fårekødsproducenter, senest  

 ændret ved forordning nr. 1514/86 af 20. maj 1986.
 Landbrugsministeriets bekendtgørelse nr. 99 af 18. marts 1985 om ydelse af  

 præmie til fårekødsproducenter.
