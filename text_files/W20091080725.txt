Ankestyrelsens principafgørelse 132-09 om erhvervssygdom - uden for erhvervssygdomsfortegnelsen - anerkendelse - årsagssammenhæng - brystkræft - natarbejde - mand Resume:
En mand havde haft skifteholdsarbejde med nattevagt hver 3. uge i 38 år.
Ankestyrelsen hjemviste sagen til forelæggelse for Erhvervssygdomsudvalget.
Ankestyrelsen tilsluttede sig således Arbejdsskadestyrelsens praksis, hvorefter sager skulle forelægges for Erhvervssygdomsudvalget, hvis sikrede havde haft natarbejde i perioden mellem kl. 23 og kl. 6 mindst 1 gang om ugen i mindst 15 år.
Ankestyrelsen bad Arbejdsskadestyrelsen tage stilling til, omden forliggende viden på området kunne anvendespå både mænd og kvinder.
 Kassation:
Principafgørelsen er afløst af en nyere afgørelse Kassationsdato:
02-02-2011 Love:
Lov om arbejdsskadesikring - lovbekendtgørelse nr. 154 af 7. marts 2006 - § 5, § 7, stk. 1, nr. 1 og § 7, stk. 1, nr. 2 Bekendtgørelser:
Beskæftigelsesministeriets bekendtgørelse nr. 333 af 15. marts 2007 om fortegnelse over erhvervssygdomme anmeldt fra 1. januar 2005 - Sagsfremstilling:
 En 61-årig mand havde anmeldt brystkræft som erhvervssygdom efter udsættelse for natarbejde gennem 38 år.
Sikrede havde i perioden 1967 til 2005 arbejdet som edb-operatør i en bank.
I hele perioden skiftede sikrede mellem dag-, aften- og nattevagter.
 Fra 1967 til 1986 arbejdede sikrede 2 uger af gangen i hvert skift, mens han fra 1986 og fremefter arbejdede 1 uge af gangen i hvert skift.
 Nathold begyndte søndag kl. 23.00 frem til mandag kl. 06.30. Han arbejdede hele ugen i enten dag, aften eller nattevagt, efterfulgt af frihed.
 Sikrede udførte sit arbejde i tyveri- og brandsikre lokaler uden vinduer, og der var alene kunstigt lyst i form af lysstofrør i loftet.
 Sikrede blev opereret for brystkræft i september 2005. Han havde aldrig røget, og der var ikke påvist en genetisk årsag til sygdommen, selv om både moderen og en moster også havde haft brystkræft.
 Arbejdsskadestyrelsen afviste at anerkende sikredes brystkræft som en erhvervssygdom.
 Sagen blev behandlet i principielt møde med henblik på fastlæggelse af praksis for sager om anerkendelse af brystkræft efter mangeårigt natarbejde.
 Note:
Afløses af 17-11 Afgørelse:
 Ankestyrelsen stadfæstede Arbejdsskadestyrelsens afgørelse om, at den anmeldte brystkræft ikke kunne anerkendes efter fortegnelsen over erhvervssygdomme gruppe K. 6.2, da sikrede ikke havde været udsat for ioniserende stråling.
 Ankestyrelsen hjemviste sagen til Arbejdsskadestyrelsen til forelæggelse for Erhvervssygdomsudvalget med henblik på mulig anerkendelse efter den nyeste medicinske viden på området eller anerkendelse som følge af arbejdets særlige art.
Ved denne afgørelse blev der lagt vægt på, at sikrede havde haft mindst 1 ugentlig nattevagt i tidsrummet mellem kl. 23 og kl. 6 i 38 år.
Ankestyrelsen lagde ikke vægt på, at sikrede havde arbejdet i kunstigt lys om dagen.
 Ved afgørelsen i Erhvervssygdomsudvalget skulle den nyeste viden på området inddrages, og der skulle specifikt tages stilling til, om den foreliggende viden kunne anvendes både på mænd og kvinder.
