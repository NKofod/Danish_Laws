(Til samtlige kommuner, Social- og  

 sundhedsforvaltningen, Dagpengekontoret) Vedlagt sendes Socialministeriets nye bekendtgørelse om forsikring for  

 private arbejdsgivere.
 De væsentligste ændringer i forhold til den tidligere bekendtgørelse er  

 følgende:
Lønsums- og udelukkelsesgrænsen 1. Grænsen for henholdsvis optagelse i og udelukkelse  

 af forsikringsordningen anføres ikke længere med faste beløb i  

 bekendtgørelsen.
I stedet fastsættes lønsumsgrænsen for optagelse i forsikringsordningen  

 til 1750 x det til enhver tid værende højeste dagpengebeløb.
Grænsen er i dag  

 4.471.000 kr.
Udelukkelsesgrænsen fastsættes til 2160 x det til enhver tid højeste  

 dagpengebeløb pr. uge.
Udelukkelsesgrænsen er i dag 4.918.000 kr.
 2. En arbejdsgiver, hvis lønudgifter i 3 år overstiger  

 lønsumsgrænsen for optagelse i forsikringsordningen, men hele tiden holder  

 sig inden for udelukkelsesgrænsen, kan ikke længere være forsikret.
Andre udelukkelsesgrunde end lønsum 3. Der indføres hjemmel til, at en arbejdsgiver vil  

 kunne udelukkes af forsikringsordningen, hvis denne nægter at udlægge  

 sygedagpengene i de tilfælde, hvor kommunen har truffet afgørelse om, at  

 arbejdsgiveren er forpligtet til at udbetale.
4. Ved særlig stor sygelighed hos en ansat, d.v.s.  

 mindst 20 dage fordelt over 3 sygeperioder, underretter Ankestyrelsen den  

 sygemeldtes kommune om fraværet.
Kommunen vil kunne gøre fremtidig  

 arbejdsgiverrefusion afhængig af modtagelse af en lægeerklæring.
Denne skal  

 arbejdsgiveren betale.
 5. Den Sociale Ankestyrelse kan udelukke en  

 forsikringstager af forsikringsordningen, når der i et forsikringsår er  

 udbetalt sygedagpenge, der udgør mere end 8 gange forsikringspræmien.
 Endvidere skal Ankestyrelsen kunne udelukke en arbejdsgiver af ordningen,  

 når der i en forsikret virksomhed forekommer gentagne tilfælde af stor  

 sygelighed.
Præmieberegning 6. Acontopræmien opkræves fremover 2 gange årligt mod  

 hidtil 4 gange.
 7. Arbejdsgiverens lønudgifter til ansatte, der er  

 fyldt 70 år, kan efter anmodning udelades af den lønsum, der beregnes præmie  

 af.
Ikrafttræden Bekendtgørelsen træder i kraft den 1. oktober 1995. Reglen om, at Den  

 Sociale Ankestyrelse går over til at opkræve acontopræmien 2 gange årlig,  

 træder dog først i kraft den 1. januar 1996.
