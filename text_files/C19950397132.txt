 Fortolkningen af § 5, stk. 2, (uddannelsesorlov) og § 20, stk. 2,  

 (børnepasningsorlov) i bekendtgørelse nr. 1178 af 27. december 1994 om orlov  

 til uddannelse, sabbat og børnepasning.
 Efter aftale med arbejdsministeriet skal Direktoratet for  

 Arbejdsløshedsforsikringen hermed redegøre for, hvilke lønmodtagere, der er  

 omfattet af § 5, stk. 2, og § 20, stk. 2, i den nye orlovsbekendtgørelse, og  

 hvordan bestemmelserne skal fortolkes.
 § 5, stk. 2 har følgende ordlyd:
 En lønmodtager, der opsiger sit arbejde, kan ikke gå på orlov som ledig,  

 medmindre lønmodtageren har modtaget arbejdsløshedsdagpenge i sammenlagt 4  

 uger.
Det bemærkes, at § 20, stk. 2, er formuleret omtrent som § 5, stk. 2, men  

 der er i § 20, stk. 2, anvendt udtrykket »har opsagt« i stedet for  

 »opsiger«.
Der har ikke hermed været tilsigtet nogen  

 realitetsforskel, d.v.s. bestemmelserne skal forstås på samme måde.
1. Lønmodtageren har opsagt sit arbejde senest den 31. december 1994 til fratræden i løbet af 1995.
 Lønmodtagere, der har opsagt deres arbejde senest den 31. december  

 1994 , omfattes ikke af § 5, stk. 2, eller § 20, stk. 2, og er  

 derfor omfattet af de indtil den 1. januar 1995 gældende regler, uanset på  

 hvilket tidspunkt i 1995 ansættelsesforholdet ophører.
 En lønmodtager kan således efter at være ophørt med sit arbejde i 1995 gå  

 direkte på orlov til uddannelse eller børnepasning, såfremt lønmodtageren -  

 som ledig - er dagpengeberettiget.
 En lønmodtager, som i forbindelse med opsigelsen af sit arbejde bliver  

 pålagt 5 ugers karantæne som selvforskyldt ledig, kan dog først gå på orlov,  

 når karantæneperioden er udløbet.
 2. Lønmodtageren opsiger sit arbejde den 1. januar 1995 eller senere.
 Lønmodtagere, der den 1. januar 1995 eller senere opsiger deres  

 arbejde, er omfattet af § 5, stk. 2, og § 20, stk. 2.
 Det vil således være en forudsætning for at opnå orlov som  

 dagpengeberettiget ledig, at der er udbetalt dagpenge i sammenlagt 4 uger.
 Kun arbejdsløshedsdagpenge - og ikke feriedagpenge eller andre ydelser,  

 der udbetales af kassen - kan medregnes i de 4 uger.
Det kan kun medregnes dagpenge, der udbetales, efter at lønmodtageren er  

 fratrådt.
Supplerende dagpenge, der er udbetalt under ansættelsen, kan  

 således ikke medregnes i de 4 uger.
 Direktoratet vil i februar 1995 udsende 3 nye B-vejledninger om de  

 forsikringsmæssige aspekter af orlov til uddannelse, sabbat og børnepasning  

 og vil heri nærmere redegøre for, hvordan udtrykket »sammenlagt 4  

 uger« skal forstås.
------------------------------ Fra og med 1. januar 1995 skal beskæftigede, der ønsker at gå på  

 uddannelses- eller sabbatorlov, være dagpengeberettiget.
 Direktoratet vil i forbindelse med udsendelsen af de nye B-vejledninger  

 udsende nye unummererede blanketter, som brugerne selv skal kopiere, til brug  

 for kassernes attestation af dagpengeretten.
 Der vil senere blive udsendt blanketter, som skal bestilles i Statens  

 Information.
 Indtil blanketterne foreligger, kan kasserne anvende ledighedserklæringer  

 for henholdsvis lønmodtagere og selvstændige erhvervsdrivende som grundlag  

 for attestationen.
 Eventuelle forespørgsler bedes rettet til Direktoratet for  

 Arbejdsløshedsforsikringen:
