Aktieombytning   afståelse af  

 driftselskabsaktier til medarbejder ved en køberetsaftale En personlig aktionær havde efter indhentelse af tilladelse til  

 skattefri aktieombytning ombyttet hele aktiekapitalen i selskabet A A/S med  

 aktier i et nystiftet holdingselskab.
Tilladelsen indeholdt et vilkår  

 om anmeldelse af efterfølgende ændringer i en periode på 3  

 år regnet fra gennemførelsen af aktieombytningen.
Et halvt år efter ombytningen anmeldte den personlige aktionær  

 en påtænkt ændring af forholdene, der lå til grund  

 for tilladelsen. Ændringen bestod i, at man i forbindelse med  

 indgåelse af et strategisk samarbejde med en tredjemand ønskede  

 at lade holdingselskabet afstå 20 pct. af aktiekapitalen i A A/S til  

 denne tredjemand, X A/S.
Afståelsen påtænktes at skulle ske  

 knap 8 måneder efter gennemførelse af ombytningen.
 Den stedlige told- og skatteregion meddelte, at den anmeldte ændring  

 ikke ville være til hinder for opretholdelse af den meddelte tilladelse  

 til skattefri aktieombytning.
Knap et år efter gennemførelsen af aktieombytningen anmeldte  

 den personlige aktionær yderligere en ændring.
Den  

 påtænkte ændring bestod i, at holdingselskabet skulle  

 afstå yderligere 10 pct. af aktiekapitalen i A A/S til en nyansat  

 salgschef i selskabet.
Baggrunden herfor var, at to sælgere - svarende  

 til 40 pct. af medarbejderne i A A/S - havde opsagt deres job i selskabet.  

 Man havde efterfølgende forsøgt at ansætte nye  

 sælgere på normale ansættelsesvilkår.
 Selskabet havde nu ansat en ny medarbejder, der imidlertid har betinget  

 sin ansættelse principalt af, at han erhvervede 10 pct. af  

 aktiekapitalen i A A/S i forbindelse med ansættelsen, subsidiært  

 af, at han modtog en købsoption på samme aktieandel, hvilken  

 option først kunne udnyttes fra dagen efter udløbet af det  

 3-årige anmeldelsesvilkår og 6 måneder frem.
 Tillæggelsen af købsoptionen var efter ordlyden i aftalen et  

 alternativ til en egentlig aktieoverdragelse på nuværende  

 tidspunkt for det tilfælde, at Told/Skat måtte finde, at et  

 sådant salg ville være i strid med den meddelte tilladelse til  

 skattefri aktieombytning.
 Købesummen var i aftalen fastsat ud fra den indre værdi i A  

 A/S pr. statusdagen, dog maksimeret til kr. 150.000, og medarbejderen skulle  

 erlægge købesummen kontant ved modtagelsen af aktierne.
Det blev under sagsbehandlingen supplerende oplyst, at overvejelserne  

 omkring nytegning ikke blev realiseret, da nytegning ville ændre  

 ejerforholdene i selskabet.
Dette ville ikke være i overensstemmelse  

 med den indgåede aftale med X A/S, hvorfor det ville være  

 nødvendigt at sælge aktier af holdingselskabets egen  

 ejerandel.
 Den lokale kommune og den stedlige told- og skatteregion indstillede, at  

 salget af den yderligere portion aktier ikke ville få indflydelse  

 på tilladelsen til skattefri aktieombytning.
 I relation til salg af aktierne bemærkede Told- og Skattestyrelsen,  

 at et salg af aktierne i et ombyttet selskab inden for et kort tidsrum efter  

 ombytningen kun i yderst få tilfælde tillades ud fra en  

 betragtning om, at et hurtigt salg af aktierne indicerer, at  

 hovedformålet eller ét af hovedformålene med ombytningen  

 har været skatteundgåelse eller -unddragelse.
Told- og Skattestyrelsen fandt ud fra en samlet vurdering af de i sagen  

 foreliggende oplysninger, at tilladelse til skattefri aktieombytning ikke  

 kunne opretholdes, såfremt holdingselskabet afstod 10 pct. af  

 aktiekapitalen i A A/S.
Ved sin vurdering havde styrelsen lagt  

 afgørende vægt på, at det påtænkte salg skulle  

 ske kun ét år efter gennemførelse af aktieombytningen, og  

 at der ikke fandtes at være særlige forretningsmæssige  

 grunde til at lade medarbejderen købe en del af de ombyttede aktier  

 fremfor at nytegne kapital i A A/S.
Told- og Skattestyrelsen udtalte i den forbindelse, at man ikke var enig i  

 den af regionen meddelte tilladelse til afståelse af 20 pct. af  

 aktiekapitalen til X A/S.
Denne afgørelse fandtes derfor ikke at kunne  

 danne præcedens for efterfølgende sager af samme karakter.
 I relation til indgåelse af køberetsaftalen, hvorved  

 medarbejderen blev tillagt en ret men ikke en pligt til at købe 10  

 pct. af aktierne i A A/S, fandt styrelsen, at dette indebar, at  

 holdingselskabet havde forpligtet sig til at afstå aktierne til  

 medarbejderen, idet dennes køberet modsvaredes af en tilsvarende  

 salgspligt for selskabet.
 Styrelsen lagde vægt på, at parternes primære  

 ønske var at indgå en aftale om overdragelse af aktierne i A A/S  

 på nuværende tidspunkt, men overdragelsen ønskedes  

 gennemført, således at den gennemførte skattefri  

 aktieombytning kunne opretholdes.
 Formålet med indgåelsen af aftalen om aktieoptionen  

 måtte derfor efter Told- og Skattestyrelsens opfattelse anses for at  

 være at sikre parterne et salg af aktierne på et senere  

 tidspunkt, uden at dette ville medføre, at den meddelte tilladelse til  

 skattefri aktieombytning derved skulle bortfalde.
 Ud fra disse betragtninger samt set i lyset af, at aktieoptionen kunne  

 udnyttes straks efter udløbet af anmeldelsesperioden, samt at  

 retningslinierne for fastsættelse af købesummen for aktierne -  

 herunder fastsættelsen af et maksimeret beløb - allerede var  

 fastlagt på aftaletidspunktet, fandt Told- og Skattestyrelsen, at  

 køberetsaftalen måtte anses for sidestillet med et salg af de  

 ombyttede aktier.
 Da selskabet således allerede nu måtte anses for at have  

 forpligtet sig til afståelse af den omhandlede portion aktier, fandt  

 styrelsen det uden betydning, at medarbejderen først fik ret til  

 endelig erhvervelse af aktierne efter udløbet af  

 anmeldelsesperioden.
