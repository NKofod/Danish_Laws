 I medfør af §§ 38, stk. 1 og 40, nr. 1-6, 9-10 og 12-15 i lov nr. 316 af  

 4. juni 1986 om Københavns Fondsbørs fastsættes:
FONDSBØRSENS BESTYRELSE OG VIRKSOMHED § 1.  Fondsbørsbestyrelsens medlemmer og deres  

 stedfortrædere udnævnes for 3 år ad gangen.
Personer, der er fyldt 65 år, kan  

 ikke udnævnes til bestyrelsesmedlem.
Stk. 2.  Fondsbørsbestyrelsens medlemmer skal være  

 myndige og må ikke være ude af rådighed over deres bo.
Endvidere må  

 medlemmerne ikke i stilling eller erhverv have udvist et sådant forhold, at  

 der er grund til at antage, at de ikke vil varetage bestyrelseshvervet på  

 forsvarlig måde.
 Stk. 3.  Industriministeren kan afsætte et  

 bestyrelsesmedlem, der skønnes uegnet til at varetage hvervet.
 § 2.  Københavns Fondsbørs tegnes af formanden i  

 forening med et medlem af direktionen, af 2 bestyrelsesmedlemmer i forening  

 med et medlem af direktionen eller af den samlede bestyrelse.
 § 3.  Fondsbørsbestyrelsen skal etablere funktioner  

 til brug for kontrol med værdipapirudstederes og børsmæglerselskabers  

 overholdelse af loven og de bekendtgørelser, der er udstedt i medfør af  

 loven.
 § 4.  Fondsbørsbestyrelsen sørger for, at  

 forretningsgange vedrørende kontrol- og sikkerhedsforanstaltninger for såvel  

 Københavns Fondsbørs handelssystemer som for det officielle  

 informationssystem er tilstrækkelige og hensigtsmæssige, og at de efterleves.
 Stk. 2.  De nærmere regler herom skal tilstilles  

 Tilsynet med Banker og Sparekasser.
BØRSMÆGLERSELSKABERNES RETTIGHEDER OG  

 PLIGTER § 5.  Et børsmæglerselskab må kun udøve  

 børsmæglervirksomhed, som består i § 6.  Hvis et børsmæglerselskab har en negativ  

 egenbeholdning i et eller flere værdipapirer, eller hvis der ikke er aftalt  

 afvikling ved differencebetaling, skal selskabet sikre tilstedeværelsen af de  

 manglende værdipapirer senest dagen før afviklingsdagen.
§ 7.  Et børsmæglerselskab skal have fast  

 forretningssted og drives økonomisk adskilt fra andre selskaber, herunder et  

 eventuelt moderselskab.
Børsmæglerselskabet skal optræde på en måde, der ikke  

 skaber tvivl om dets upartiskhed.
§ 8.  Et børsmæglerselskab skal i 5 år regnet fra  

 udgangen af det pågældende regnskabsår opbevare alle data over afsluttede  

 forretninger, herunder kommittentens navn og adresse, handlens størrelse samt  

 de kurser, til hvilke der er handlet.
Børsmæglerselskabet skal efter påkrav  

 kunne fremlægge oplysninger omfattet af 1. pkt. i den form, som Tilsynet med  

 Banker og Sparekasser fastsætter.
 § 9.  Et børsmæglerselskab må ikke uden tilladelse fra  

 fondsbørsbestyrelsen udføre eller medvirke til handel med værdipapirer, for  

 hvilke noteringen er suspenderet.
 § 10.  Hvis et børsmæglerselskabs bestyrelse,  

 direktion eller revisor må formode, at børsmæglerselskabet har tabt nogen del  

 af sin aktiekapital, eller at børsmæglerselskabet på grund af tab ikke  

 længere opfylder egenkapitalkravet i medfør af § 15, skal de pågældende  

 straks indberette dette til tilsynet.
 § 11.  Der skal inden en måned gives tilsynet  

 meddelelse om valg, ansættelse og afgang af direktører, revisorer og  

 bestyrelsesmedlemmer.
 § 12.  Den tegningsret, der tilkommer medlemmerne af  

 ledelsen i et børsmæglerselskab, kan kun udøves af mindst to i forening.
 § 13.  Der skal foreligge en af bestyrelsen fastsat  

 instruks om, i hvilket omfang direktionen uden bestyrelsens forudgående  

 medvirken kan foretage dispositioner over selskabets beholdning af  

 værdipapirer, herunder terminsforretninger og andre forhold, som har  

 væsentlig økonomisk betydning for selskabet.
KAPITALDÆKNINGSREGLER FOR  

 BØRSMÆGLERSELSKABER § 14.  Ved opgørelsen af poster, der indgår i  

 egenkapitaldækningsopgørelser, anvendes de officielle børs- og valutakurser.  

 Posterne skal indgå fra dispositionstidspunktet.
§ 15.  Egenkapitalen i et børsmæglerselskab skal  

 udgøre mindst 8 pct. af dets aktiver.
Ved opgørelse af aktiverne indgår  

 følgende poster med vægte forskellige fra 1:
Stk. 2.  I opgørelsen af de vægtede beholdninger i  

 henhold til stk. 1 indgår den vægtede værdi af børsmæglerselskabets  

 forpligtelser til at levere værdipapirer,som selskabet ikke har rådighed  

 over.
Den del af sådanne forpligtelser, der er dækket af en  

 købsterminsforretning m.v., indgår med en vægt, der bestemmes som vægten for  

 tilsvarende forpligtelser, der ikke er dækket af en købsterminsforretning  

 m.v., multipliceret med 0,10.
§ 16.  Et børsmæglerselskab kan modtage ansvarlig  

 indskudskapital, såfremt børsmæglerselskabets vedtægter fastsætter et  

 maksimum for en sådan kapital og indeholder bestemmelser om  

 børsmæglerselskabets adgang til at opsige den.
Ansvarlig indskudskapital kan  

 af indskyderen kun opsiges med mindst 5 års varsel og kan højst modtages for  

 et beløb, der svarer til 50 pct. af børsmæglerselskabets egenkapital.
I  

 tilfælde af likvidation fyldestgøres indskydere af ansvarlig indskudskapital  

 efter børsmæglerselskabets øvrige kreditorer.
Beslutning om modtagelse af  

 ansvarlig indskudskapital træffes i børsmæglerselskabet af  

 generalforsamlingen eller af bestyrelsen efter bemyndigelse fra  

 generalforsamlingen.
Stk. 2.  For modtagelse af ansvarlig indskudskapital  

 udsteder børsmæglerselskabet et bevis, hvoraf skal fremgå, at den indskudte  

 kapital i tilfælde af børsmæglerselskabets likvidation hæfter for tab, som  

 ikke kan dækkes af børsmæglerselskabets egenkapital, og at ansvarlig  

 indskudskapital, der er opsagt til udbetaling, hæfter uanset opsigelsen,  

 såfremt opsigelsesfristen udløber efter en betalingsstandsning eller en  

 beslutning om likvidation.
Såfremt ansvarlig indskudskapital udstedes i form  

 af obligationer gennem Værdipapircentralen, skal børsmæglerselskabet i  

 forbindelse med optagelse af lånet udarbejde et prospekt med de oplysninger,  

 der er nævnt i 1. pkt.
Stk. 3.  Ansvarlig indskudskapital ligestilles med  

 egenkapital ved opgørelsen efter § 15. Er kapitalen opsagt til udbetaling,  

 kan den kun ligestilles med egenkapital indtil eöt år før  

 opsigelsesfristens udløb.
Ansvarlig indskudskapital kan kun medregnes ved  

 opgørelsen efter § 15 med et beløb, der ikke overstiger 40 pct. af  

 egenkapitalen.
Stk. 4.  Ved opgørelsen af børsmæglerselskabets  

 ansvarlige kapital efer § 15 fradrages den nominelle værdi af  

 børsmæglerselskabets fordringer i form af ansvarlig indskudskapital i andre  

 børsmæglerselskaber, kreditinstitutter og i pengeinstitutter.
Endvidere  

 fradrages den nominelle værdi af beviser for ansvarlig indskudskapital i  

 andre børsmæglerselskaber, kreditinstitutter og i pengeinstitutter, der  

 tjener som sikkerhed for børsmæglerselskabets engagementer.
 Stk. 5.  Børsmæglerselskabets beholdning af egne beviser  

 samt egne beviser, der tjener som sikkerhed for engagementer, modregnes i  

 børsmæglerselskabets ansvarlige indskudskapital med et beløb beregnet efter  

 de i stk. 3 fastsatte regler.
 Stk. 6.  Ansvarlig indskudskapital må ikke tegnes til  

 kurs under pari.
Stk. 7.  Beviserne for den ansvarlige indskudskapital  

 skal være noteret på navn.
En fortegnelse over indehavere af beviser skal,  

 for så vidt den pågældende har indskudt mere end 10 pct. af den ansvarlige  

 indskudskapital, være offentlig tilgængelig på selskabets kontor og i  

 Tilsynet med Banker og Sparekasser.
§ 17.  Et børsmæglerselskab må ikke indgå i et  

 engagement, der overstiger 35 pct. af børsmæglerselskabets egenkapital ved  

 årets begyndelse med tillæg af egenkapital hidrørende fra i årets løb tegnet  

 aktiekapital.
Efter enstemmig indstilling fra direktionen og med tilslutning  

 fra mindst 2/3 af bestyrelsens medlemmer i hvert enkelt tilfælde, kan denne  

 grænse forhøjes til 50 pct.
Om sådan beslutning skal der ske indberetning til  

 tilsynet.
Tilsvarende gælder for et børsmæglerselskabs engagementer med  

 virksomheder, mellem hvilke der består en sådan forbindelse, at  

 engagementerne med de pågældende udgør en samlet enkelt risiko for  

 børsmæglerselskabet.
 Stk. 2.  Ved beregning af de i stk. 1 nævnte beløb for  

 det samlede engagement kan der ses bort fra:
§ 18.  Et børsmæglerselskab må ikke eje eller belåne  

 aktier o.lign. værdipapirer, excl. investeringsbeviser i et enkelt selskab  

 til et højere bogført beløb end 30 pct. af børsmæglerselskabets egenkapital,  

 når værdipapirerne er noteret på en fondsbørs i en stat, som er medlem af De  

 Europæiske Fællesskaber, eller på en anden fondsbørs i henhold til  

 godkendelse af Tilsynet med Banker og Sparekasser.
Andre børsnoterede aktier  

 o.lign. værdipapirer i et enkelt andet selskab må højst udgøre 15 pct. af  

 børsmæglerselskabets egenkapital.
Børsmæglerselskabets interesser i  

 vedkommende virksomhed må dog ikke herved overstige den i § 17, stk. 1,  

 nævnte grænse.
 Stk. 2.  Den bogførte værdi af noterede aktier,  

 investeringsbeviser o.lign. værdipapirer, som et børsmæglerselskab har  

 erhvervet, må ikke overstige 200 pct. af børsmæglerselskabets egenkapital.  

 Ved opgørelsen indgår aktier, investeringsbeviser o.lign. værdipapirer  

 noteret på en fondsbørs i en stat, som ikke er medlem af De Europæiske  

 Fællesskaber, eller en fondsbørs, som ikke er godkendt af Tilsynet med Banker  

 og Sparekasser, med dobbelt vægt.
§ 19.  Et børsmæglerselskabs afviklingsrisiko for  

 værdipapirer med en enkelt kunde må ikke overstige børsmæglerselskabets  

 egenkapital.
Afviklingsrisikoen over for en enkelt kunde i forbindelse med  

 aftale om køb eller salg af fast forrentede børsnoterede obligationer udstedt  

 i danske kroner af den danske stat, en dansk kommune, danske  

 realkreditinstitutter eller lignende institutter samt terminsforretninger  

 m.v. med tilsvarende papirer, beregnes som A = (0,01 + 0,00015 * T) * V * X hvor A = afviklingsrisikoen for obligationerne V = obligationernes  

 varighed T = afviklingsperiodens længde målt i dage X = kursværdien af den  

 samlede afvikling.
For afvikling af andre værdipapirer, terminsforretninger m.v. bestemmes  

 afviklingsrisikoen som A = (0,15 + 0,001 * T) * X Den samlede afviklingsrisiko over for den enkelte kunde opgøres ved, at  

 der for hvert værdipapir indgår størsteværdien af summerne af de vægtede  

 aftalte køb og salg.
 Stk. 2.  Der kan ved beregningen af de i stk. 1 nævnte  

 beløb ses bort fra afviklingsrisikoen med den danske stat, en dansk kommune,  

 det færøske landsstyre, det grønlandske hjemmestyre, Danmarks Nationalbank,  

 danske pengeinstitutter samt her i landet registrerede filialer af  

 udenlandske banker og sparekasser, danske realkreditinstitutter og lignende  

 institutter, danske børsmæglerselskaber, danske kreditinstitutter omfattet af  

 lov om visse kreditinstitutter, danske investeringsforeninger, danske  

 forsikringsselskaber, danske pensionskasser, Arbejdsmarkedets Tillægspension  

 og Lønmodtagernes Dyrtidsfond.
 Stk. 3.  Ved beregning af den i stk. 1 nævnte  

 afviklingsrisiko kan ses bort fra beløb, for hvilke et dansk pengeinstitut,  

 kreditinstitut eller forsikringsselskab hæfter eller garanterer.
 § 20.  Tilsynet kan undtage fra bestemmelserne i § 15,  

 stk. 1, 1. pkt., § 17, stk. 1, § 18 samt § 19, stk. 1.
 § 21.  I et børsmæglerselskab skal der findes en efter  

 dets forhold forsvarlig beholdning af likvide midler.
Stk. 2.  Tilsynet kan stille krav om en forøgelse af de  

 likvide midler, hvis disse ikke skønnes at være forsvarlige.
Tilsynet  

 fastsætter en frist for opfyldelsen af kravene.
 GODKENDELSE AF DE PERSONER, DER UDFØRER DE  

 MED VÆRDIPAPIRHANDEL M.V.
§ 22.  De med værdipapirhandel m.v. forbundne  

 edb-opgaver kan kun udføres af godkendte personer, der har gennemgået den i §  

 24 omhandlede uddannelse.
Personer, der som ansatte i et børsmæglerselskab  

 udfører værdipapirhandelsopgaver, godkendes af dette.
Personer, der som  

 ansatte på Københavns Fondsbørs udfører sådanne opgaver, godkendes af  

 Københavns Fondsbørs.
 Stk. 2.  Godkendelsen kan til enhver tid tilbagekaldes.
 Stk. 3.  Godkendelsen skal meddeles Københavns Fondsbørs  

 forud for værdipapirhandelsarbejdets udførelse og skal angive, hvilke opgaver  

 den pågældende må udføre.
 Stk. 4.  Københavns Fondsbørs skal føre en offentlig  

 tilgængelig fortegnelse over godkendte personer.
 § 23.  Københavns Fondsbørs og et børsmæglerselskab  

 skal efter anmodning fra Tilsynet med Banker og Sparekasser give oplysning  

 om, hvem de har godkendt efter § 22. Oplysningerne skal omfatte de i § 22,  

 stk. 3, nævnte forhold.
 Stk. 2.  Tilsynet med Banker og Sparekasser kan forlange  

 en godkendelse efter § 22 tilbagekaldt eller begrænset.
§ 24.  Uddannelsen tilrettelægges således, at den er  

 egnet til at bibringe de pågældende personer et tilfredsstillende kendskab  

 til de retlige forhold, der har betydning for Københavns Fondsbørs handels-  

 og informationssystem og til anvendelse og betjening af systemet.
Uddannelsen  

 skal tilrettelægges således, at den enkelte får de fornødne kundskaber for  

 sit funktionsområde og funktionsniveau.
Stk. 2.  Undervisningen i de færdigheder, der kræves  

 efter stk. 1, kan ske inden for eller i forbindelse med den uddannelse, som  

 de pågældende i øvrigt får i forbindelse med deres uddannelse til brug for  

 deres arbejde på Københavns Fondsbørs eller i børsmæglerselskaberne.
I det  

 omfang et børsmæglerselskab ikke ønsker selv at forestå uddannelsen, skal  

 Københavns Fondsbørs forestå uddannelsen af børsmæglerselskabets  

 medarbejdere.
INDBERETNINGSPLIGT § 25.  Alle handler med værdipapirer noteret på  

 Københavns Fondsbørs, hvori et børsmæglerselskab medvirker, eller hvor den  

 ene part er tilsluttet Værdipapircentralen som kontoførende institut, skal  

 indberettes til Københavns Fondsbørs.
Stk. 2.  Hvis både køber og sælger er omfattet af stk.  

 1, er begge parter indberetningspligtige.
Er kun den ene part omfattet,  

 påhviler indberetningspligten denne.
 Stk. 3.  Fondsbestyrelsen fører tilsyn med, at  

 indberetninspligten overholdes.
 § 26.  Alle handler, der udføres gennem Københavns  

 Fondsbørs elektroniske handelssystem, indberettes automatisk via systemet.
 Stk. 2.  Alle øvrige handler skal indberettes inden for  

 de frister, der fastsættes af fondsbørsbestyrelsen.
 Stk. 3.  Når en handel er indberettet efter ovenstående  

 regler, skal den hurtigst muligt indgå i det officielle informationssystem.
 § 27.  Fondsbørsbestyrelsen fastsætter de nærmere  

 regler om omfanget af og fremgangsmåden ved indberetning.
 § 28.  Fondsbørsbestyrelsen træffer afgørelse om  

 indberetningspligtens ikrafttræden for de enkelte værdipapirer.
KURSNOTERING OG HANDEL OVER KØBENHAVNS  

 FONDSBØRS § 29.  Den officielle kurs er børsdagens sidste  

 omsætningskurs for en indberettet handel, der er større end eller lig med den  

 til enhver tid gældende omsætningsenhed for det pågældende værdipapir.
Ved en  

 børsdag forestås den periode i et døgn, inden for hvilken Københavns  

 Fondsbørs handelssystemer er åbne.
 Stk. 2.  Har et værdipapir ikke været handlet over  

 Københavns Fondsbørs handelssystemer, jfr. § 31, på en børsdag, er denne  

 børsdags officielle kurs den nærmest forudgående børsdags officielle kurs.
 Stk. 3.  Ved en handel i stk. 1 og 2 forstås en handel  

 med 3 dages afviklingsfrist, jfr. § 35, stk. 1 og 2, eller den i medfør af §  

 35, stk. 3, fastsatte anden afviklingsfrist.
 § 30.  Handel og kursansættelsen finder sted på alle  

 hverdage (børsdage) undtagen lørdage, grundlovsdag, juleaftensdag og  

 nytårsaftensdag.
 Stk. 2.  Fondsbørsbestyrelsen kan bestemme, at mindre  

 hyppigt omsatte værdipapirer handles og kursansættes periodisk, dog mindst 1  

 gang om ugen.
 Stk. 3.  Fondsbørsbestyrelsen kan endvidere bestemme, at  

 mindre hyppigt omsatte værdipapirer handles og kursansættes sidste gang inden  

 for et kalenderår på en børsdag umiddelbart forud for årets sidste børsdag.
 Stk. 4.  Fondsbørsbestyrelsen kan endelig bestemme, at  

 de i stk. 3 nævnte værdipapirer ikke handles og kursansættes på enkelte andre  

 børsdage.
§ 31.  Handel over Københavns Fondsbørs finder sted på  

 grundlag af de fremsatte bud og udbud.
For hvert værdipapir følges een af  

 følgende måder:
 § 32.  Fondsbørsbestyrelsen træffer bestemmelse om,  

 hvorvidt et værdipapir skal handles og kursansættes efter reglerne i § 31,  

 litra a, b eller c.
§ 33.  Den officielle kurs, jfr. § 29, omsætningens  

 omfang og højeste/ laveste omsætningskurs registreres i hvert enkelt  

 værdipapir.
Information herom skal offentliggøres af Københavns Fondsbørs.  

 Københavns Fondsbørs kan herudover offentliggøre åbningskurser,  

 midtvejskurser m.v.
Oplysninger, der har været offentliggjort, skal opbevares  

 i 5 år.
 § 34.  Indberettede handler kan ikke annulleres uden  

 samtykke fra fondsbørsbestyrelsen.
HANDLERS OPFYLDELSE § 35.  Handler udført på Københavns Fondsbørs  

 handelssystemer afvikles på 3. børsdag efter handlens indgåelse, medmindre  

 andet aftales.
 Stk. 2.  Handler indgået uden om Københavns Fondsbørs  

 handelssystemer afvikles 3. børsdag efter handlens indgåelse, medmindre der  

 udtrykkelig er aftalt en anden frist.
 Stk. 3.  Fondsbørsbestyrelsen kan fastsætte særlige  

 regler for afvikling af sjældent handlede værdipapirer, jfr. § 30, stk. 2, og  

 udenlandske værdipapirer, der er optaget til notering på Københavns  

 Fondsbørs.
 § 36.  Køberen skal afhente de købte fysiske  

 værdipapirer hos sælgeren, medmindre andet aftales.
 Stk. 2.  Hvis sælgeren er forhindret i at levere et  

 værdipapir, kan tidspunktet for levering udsættes med købers samtykke, imod  

 at sælger leverer en godseddel.
Stk. 3.  Fondsbørsbestyrelsen fastsætter nærmere regler  

 om anvendelse af godsedler, herunder om frister for indfrielse, indberetning  

 ved fristoverskridelse, anvendelse af særlige formularer m.v.
Reglerne  

 forelægges for Tilsynet med Banker og Sparekasser til godkendelse.
Stk. 4.  Et børsnoteret aktieselskab er forpligtet til  

 at ombytte ikke-leveringsmæssige aktiestørrelser til leveringsmæssige  

 størrelser.
Fondsbørsbestyrelsen fastsætter nærmere regler herfor, herunder  

 inden for hvilken frist ombytning skal ske.
 § 37.  Ved køb og salg af aktier anses ethvert  

 udbytte, der på handelsdagen endnu ikke er forfaldet til udbetaling som  

 indbefattet i købesummen, medmindre det forinden salget er meddelt, at salget  

 gælder for aktien med fradrag af udbytte.
 § 38.  Ved handel med obligationer opgøres påløbne,  

 men endnu ikke forfaldne renter særskilt.
 Stk. 2.  Fondsbørsbestyrelsen fastsætter skæringsdagen  

 for afregning inklusive henholdsvis eksklusive renter.
 § 39.  De solgte fysiske papirer skal leveres i  

 fuldstændig orden med de ældre transportpåtegninger i behørigt noteret stand.  

 Udgifterne ved transporten til køberens kommittent er sælgeren uvedkommende.
 Stk. 2.  Nægtes modtagelse af et papir som værende  

 ikke-leveringsmæssigt, forelægges spørgsmålet, så vidt muligt samme dag for  

 fondsbørsbestyrelsen til afgørelse.
 § 40.  Fondsbørsbestyrelsen fastsætter de nærmere  

 regler om værdipapirers leveringsmæssighed ved handler på Københavns  

 Fondsbørs.
BAISSEFORRETNINGER § 41.  Et børsmæglerselskab må kun udlåne en  

 kommittents værdipapirer til brug ved salg med henblik på tilbagekøb til en  

 lavere kurs, såfremt kommittenten har givet sit samtykke dertil ved at  

 underskrive en erklæring på en af fondsbørsbestyrelsen godkendt formular.  

 Tilladelsen kan ikke gyldigt udstedes for et længere tidsrum end 3 måneder,  

 men kan fornys.
Den kan til enhver tid tilbagekaldes.
Meddelelse om de  

 stedfundne udlåns antal og hvert enkelts varighed skal af børsmæglerselskabet  

 sendes til kommittenten umiddelbart efter hvert kvartals afslutning.
Stk. 2.  Salg af lånte værdipapirer (blankosalg) må ikke  

 foretages af bank- og kreditinstitutaktier eller af aktier i selskaber med en  

 aktiekapital under 50 mill. kr.
Har selskaber aktier med forskellige  

 rettigheder, gælder kapitalgrænsen for hver aktieklasse for sig.
Et  

 børsmæglerselskab må heller ikke medvirke til sådanne blankosalg ved udlån af  

 aktier.
Stk. 3.  Anmeldelse og afmeldelse af de i stk. 1  

 omhandlede forretninger skal ske til Københavns Fondsbørs.
De nærmere regler  

 om de i nærværende paragraf omhandlede forretninger gives af  

 fondsbørsbestyrelsen.
 SLETNING AF KURSLISTEN M.V.
 § 42.  Opfylder en udsteder ikke de forpligtelser, der  

 følger af optagelsen til officiel notering, kan fondsbørsbestyrelsen, udover  

 at iværksætte de §§ 43-44 omhandlede foranstaltninger eller sanktioner,  

 meddele offentligheden, at udstederen ikke opfylder nævnte forpligtelser.
 § 43.  Noteringen af et værdipapir suspenderes, hvis  

 udstederen standser sine betalinger, indgiver konkursbegæring eller indkalder  

 til generalforsamling med forslag om likvidation.
 Stk. 2.  Fondsbørsbestyrelsen kan i øvrigt træffe  

 afgørelse om suspension, når markedets tilfredsstillende funktion  

 midlertidigt ikke er eller vil være sikret, eller når beskyttelsen af  

 investorerne kræver det.
 § 44.  Fondsbørsbestyrelsen kan bestemme, at et  

 værdipapir skal slettes af kurslisten, såfremt den finder, at det normale  

 regelmæssige marked for dette værdipapir ikke kan opretholdes på grund af  

 særlige omstændigheder.
 Stk. 2.  Mister en udsteder rådigheden over sit bo,  

 slettes dennes værdipapirer af kurslisten.
 Stk. 3.  Fremsætter bestyrelsen for et aktieselskab,  

 hvis aktier er optaget til officiel notering, anmodning om slettelse af  

 kurslisten, skal anmodningen tages til følge, medmindre fondsbørsbestyrelsen  

 har begrundet formodning om, at dette vil være til skade for aktionærerne  

 eller er egnet til at skaffe visse aktionærer eller andre en utilbørlig  

 fordel på andre aktionærers eller selskabets bekostning.
 Stk. 4.  Nedskriver et aktieselskab aktiekapitalen,  

 eller overtager det et andet aktieselskab ved fusion, afgør  

 fondsbørsbestyrelsen, om selskabets aktier fortsat kan noteres.
DÆKNING AF UDGIFTER VED TILSYNET MED BANKER  

 OG SPAREKASSERS TILSYN § 45.  Københavns Fondsbørs dækker en tredjedel af  

 udgifterne til administration af loven ved Tilsynet med Banker og  

 Sparekassers tilsyn og børsmæglerselskaberne dækker to tredjedele af  

 udgifterne.
Bidraget fra børsmæglerselskaberne fastsættes af Tilsynet med  

 Banker og Sparekasser i forhold til det enkelte børsmæglerselskabs samlede  

 aktiver.
Bidragene kan inddrives ved udpantning.
STRAFFEBESTEMMELSER § 46.  Overtrædelse af §§ 5, 6, 8-10, 12, 17, stk. 1,  

 § 18, 19, stk. 1, § 25, og § 41 straffes med bøde.
IKRAFTTRÆDELSESBESTEMMELSER § 47.  Denne bekendtgørelse træder i kraft den 1.  

 januar 1987.
 Samtidig ophæves bekendtgørelse nr. 525 af 10. november 1983 om Københavns  

 Fondsbørs med undtagelse af §§ 7-13 samt §§ 25-27.
 Stk. 2.  Industriministeren fastsætter det nærmere  

 tidspunkt for ophævelse af § 31, litra b og c, og § 32, når samtlige  

 værdipapirer er overgået til handel på det elektroniske handelssystem.
