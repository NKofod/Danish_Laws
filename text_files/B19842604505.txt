 Oprettelse eller benyttelse af svartilbage-anlæg må kun finde sted efter  

 en i hvert enkelt tilfælde indhentet tilladelse fra Post- og Telegrafvæsenet  

 (P&T), Radioteknisk Tjeneste, Islands Brygge 83 C, 2300 København S.  

 Tilladelse udstedes i henhold til bekendtgørelse om landmobile  

 radiotjenester, og der opkræves en årlig afgift for hver sender og for hver  

 modtager.
Til brug for svartilbage-anlæg er der indtil videre afsat følgende  

 frekvenser: 146,0375 MHz 422,175 MHz 146,0625 MHz 422,525 MHz 161,0750 MHz  

 422,725 MHz 161,1750 MHz P&T kan ikke påtage sig noget ansvar i forbindelse med forstyrrelser  

 på nævnte frekvenser.
Radioanlæggenes indretning og godkendelse samt mærkning Anlæggene hos den enkelte bruger må kun være indrettet for den eller de  

 frekvenser, som af P&T er anvist den pågældende.
Det benyttede udstyr skal i henhold til ovennævnte bekendtgørelse være  

 godkendt af P&T.
Når et udstyr ønskes afprøvet med henblik på  

 godkendelse, rettes af en dansk fabrikant eller en dansk repræsentant  

 skriftlig henvendelse herom til Radioteknisk Tjeneste, Islands Brygge 83 C,  

 2300 København S.
Anmodningen skal indeholde oplysninger om anlæggets  

 fabrikat samt typebetegnelse.
Som bilag til anmodningen skal vedlægges  

 diagrammer, beskrivelse samt tekniske specifikationer for udstyret.
 Udstyr, der ønskes afprøvet, sendes til Radioteknisk Tjeneste, Islands  

 Brygge 83 C, 2300 København S.
For afprøvningen, der foretages med henblik på godkendelse, opkræver  

 P&T et gebyr pr. prøve, uanset afprøvningens resultat.
Til beløbet lægges  

 merværdiafgift.
For anlæg, der godkendes uden egentlig afprøvning, opkræves et af P&T  

 fastsat gebyr.
Til beløbet lægges merværdiafgift.
 Udstyret skal være mærket med følgende oplysninger:
Mærkningen skal være mekanisk solid og holdbar og kan f.eks. udføres ved  

 gravering, prægning eller anvendelse af metalskilte.
De nævnte oplysninger  

 skal være således placeret på anlægget, at de er let synlige i forbindelse  

 med kontrol.
Før anlæg bringes ud på markedet, skal mærkningen være godkendt  

 af Radioteknisk Tjeneste.
Tekniske specifikationer Sendere Sendetype Udstyret skal være indrettet for fasemodulation eller frekvensmodulation.  

 Sendeeffekt Maksimalt 50 milliwatt ERP.
Frekvensafvigelse Senderens frekvensafvigelse må ikke være større end nedenstående  

 frekvenstolerancer.
Det maksimalt tilladte frekvenssving er +/- 5 kHz.
Udstrålet effekt i  

 nabokanaler Udstrålingen i nabokanaler (25 kHz kanaler) må højst være 0,2 mikrowatt.  

 Uønsket udstråling Uønsket udstråling på andre frekvenser end bærebølgefrekvensen og de  

 sidebånd, der fremkommer ved normal modulation, må ikke overstige 0,25  

 mikrowatt i frekvensrådet 100 kHz - 1000 MHz og må ikke overstige 1 mikrowatt  

 i frekvensområdet 1000 MHz - 4000 MHz.
Den tilsvarende udstråling, når  

 udstyret er i standby, må ikke overstige 2 nanowatt hhv. 20 nanowatt.  

 Modtagere Kravene i cirkulære »Tekniske bestemmelser for landmobilt VHF/UHF  

 radiotelefonudstyr, oktober 1974« skal overholdes.
 Det anbefales, at der anvendes et effektivt kodet toneopkaldssystem.  

 Herved vil uønskede modtageroplukinger i mange tilfælde kunne undgås.
 P&T forbeholder sig til enhver tid ret til at ændre ovennævnte  

 bestemmelser, såfremt det på grundlag af indvundne erfaringer skønnes  

 påkrævet.
 Disse bestemmelser erstatter tilsvarende bestemmelser, marts 1982.
