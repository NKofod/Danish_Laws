 I justitsministeriets bekendtgørelse nr. 42 af 2. marts 1956 om  

 udenlandske køretøjer og udenlandske førere af motorkøretøjer fastsættes  

 følgende ændringer:
§ 1 1. I § 9, stk. 3, indsættes efter ordene »cykel  

 med hjælpemotor«:
 »bortset fra cykler, der er hjemmehørende i Finland eller  

 Sverige,».
 2. Til § 9 føjes som nyt stykke:
»Stk. 4.  For cykler med hjælpemotor, der er  

 hjemmehørende i Finland eller Sverige, hæfter Dansk Forening for  

 international Motorkøretøjsforsikring i henhold til aftale med  

 justitsministeriet for det ansvar, der inden for den lovpligtige  

 ansvarsforsikring måtte blive pådraget ved køretøjets benyttelse her i  

 landet.
For disse køretøjer kræves følgelig ikke særligt bevis for, at  

 forsikringen er i orden, men toldvæsenet påser blot, at køretøjet er  

 hjemmehørende i Finland eller Sverige.
Til godtgørelse heraf må forevises  

 enten det forsikringsskilt, som skal være påhæftet en finsk og kan være  

 påhæftet en svensk cykel med hjælpemotor, eller det forsikringsbevis, som en  

 svensk fører af en cykel med hjælpemotor altid skal medføre under  

 kørslen.« § 2 Denne bekendtgørelse træder i kraft den 1. marts 1962.
 Justitsministeriet, den 21. februar  

 1962.
 Hans Hækkerup.
 /Robert Dam.
 (* 1) Optaget i Juristforbundets færdselslovsamling.
