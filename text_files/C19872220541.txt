 FORMÅL:
Formålet med undervisningen er at vedligeholde og videreudvikle elevernes  

 kundskaber i edb-faglig og almindelig sprogbrug.
Der lægges vægt på, at  

 eleverne bliver i stand til at forstå engelsk-sproget edb-faglitteratur og  

 -vejledninger.
 MÅL:
 Eleven skal kunne:
 - forstå autentisk talesprog.
 - læse og forstå indholdet af autentiske tekster af alment,  

 erhvervsmæssigt og edb-fagligt indhold.
 - udtrykke sig selvstændigt, varieret og i en god sproglig form i  

 relevante situationer, samt referere og kommentere autentiske tekster af  

 alment, erhvervsmæssigt og edb-fagligt indhold.
 - formulere sig skriftligt med udgangspunkt i autentiske tekster med  

 alment, erhvervsmæssigt og edb-fagligt indhold.
 INDHOLD:
 Der arbejdes ekstensivt og intensivt med et alsidigt udvalg af tekster,  

 hvis indhold belyser teknologiske, erhvervsmæssige og samfundsmæssige  

 forhold.
 Der inddrages edb-faglitteratur, sagprosa af aktuelt tilsnit og moderne  

 skønlitteratur.
I undervisningen indgår mindst 6 emnekredse.
I emnekredsene arbejdes der  

 intensivt og ekstensivt med et bredt og varieret udvalg af tematisk  

 sammenhængende tekster.
Teksterne skal belyse emnet ud fra forskellige  

 synsvinkler.
En af emnekredsene har temaet teknologi-menneske-samfund.
1. Sprogfærdighed For at styrke de receptive og de produktive færdigheder arbejdes der med  

 autentisk lyd-, billed- og tekstmateriale.
Mundtlig Gennem arbejdet med sagprosatekster og skønlitterære tekster styrkes  

 elevernes evne til at referere, kommentere, analysere og argumentere.
 Ved udarbejdelse og afholdelse af korte foredrag opøves elevernes evne til  

 at præsentere et emne.
 Udtryksfærdigheden styrkes desuden ved arbejde med rollespil og  

 simulationer.
Skriftlig På baggrund af og med udgangspunkt i de behandlede tekster trænes eleverne  

 i tekstforståelse, udfærdigelse af resumeer, kommentering og selvstændig  

 formulering.
Der udarbejdes mindst en større skriftlig opgave.
Gennem dette  

 arbejde øves eleverne i at organisere, strukturere og præsentere et  

 stofområde.
 Der afleveres et antal hjemmeopgaver.
2. Tværfaglig dimension Fagets sammenhæng med uddannelsens øvrige fag understreges ved at  

 tilgodese den tværfaglige dimension i videst muligt omfang.
I samarbejde med  

 edb-lærerne inddrages edb-vejledninger i undervisningen.
Andre fag, som giver  

 mulighed for tværfagligt samarbejde er: Dansk, Organisation og Eksterne  

 interessenter.
3. Støttediscipliner Sprogfærdigheden styrkes gennem arbejdet med opslagsværker samt grammatik  

 baseret på kontrastive principper.
 Elektroniske hjælpemidler herunder datamater inddrages i undervisningen.
 Undervisningen foregår så vidt muligt på engelsk.
 Læreplanen har virkning fra den 1. januar 1988.
 P.d.v.
 e.b.
Erik Nexelmann underv.insp.
