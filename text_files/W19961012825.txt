 Tilladelse blev givet på vilkår af, at aktierne i  

 datterselskabet C A/S, der var et hvilende selskab, ikke blev omfattet af  

 tilførslen.
Aktiver, Grendiskussionen Reference: Fusionsskattelovens § 15 c.
M A/S anmodede Ligningsrådet om tilladelse til tilførsel af  

 aktiver til selskab A A/S, jf. fusionsskattelovens § 15 c.
M A/S, der driver  

 handel inden for cykel- og knallertbranchen ønskede at overdrage sine  

 driftaktiviteter samt datterselskabsaktierne i B A/S og C A/S til det  

 nystiftede 100 % ejede datterselskab A A/S.
 Den påtænkte disposition ønskes foretaget med virkning  

 pr. 1. januar 1996.
 Ligningsrådet fandt på det foreliggende grundlag, jf. dog det  

 nedenfor anførte vilkår, at anmodningen kunne  

 imødekommes.
I skatteministeriets cirkulære nr. 31 af 22. februar 1996 om  

 fusionsskatteloven fremgår, at "Ved en gren af en virksomhed"  

 forstås alle aktiver og passiver i en afdeling af et selskab, som ud  

 fra et organisationsmæssigt synspunkt udgør en selvstændig  

 bedrift, dvs. en samlet enhed, der kan fungere ved hjælp af egne  

 midler.
Aktiebesiddelse anses ikke for selvstændig virksomhed.
Anlægsaktier eller - anparter (Typisk datterselskabsaktier) anses  

 dog for at udgøre en del af (en gren af) en virksomhed, når  

 overdragelsen sker i forbindelse med overdragelsen af virksomheden eller  

 virksomhedsgrenen, og overdragelsen af aktierne eller anparterne  

 skønnes at være organisatorisk begrundet.' På baggrund af cirkulæret fandt Told- og Skattestyrelsen, at  

 tilladelse til det ansøgte kun kunne gives med det vilkår, at  

 aktierne i C A/S ikke blev overdraget til det nystiftede selskab A A/S, men  

 forblev i M A/S.
Begrundelsen herfor var, at C A/S er et hvilende selskab,  

 hvori man ønsker at placere fremtidige aktivitetsudvidelser.
C A/S  

 opfylder således ikke på tidspunktet for tilladelse  

 cirkulærets krav om, at det ud fra et organisatorisk synspunkt  

 udgør en del af den gren af virksomheden, der tilføres  

 datterselskabet.
 Endelig bemærkedes, at Ligningsrådet ikke ved tilladelse havde  

 taget stilling til værdiansættelsen af de overdragne aktiver og  

 passiver.
Under henvisning til fusionsskattelovens § 15 d, stk. 2, jf. § 6, stk. 1  

 og 4, henledes opmærksomheden på, at genpart af de i denne  

 bestemmelse omhandlende dokumenter vedrørende tilførslen, skal  

 indsendes til Told- og Skattestyrelsen.
Det er således ved tilladelsen  

 forudsat, at de endelige dokumenter ikke giver anledning til en ændret  

 bedømmelse af sagen.
 Ved afgørelsen var bl.a. følgende oplysninger lagt til  

 grund:
Ved den påtænkte disposition overføres  

 driftsaktiviteterne vedrørende handel inden for cykel- og  

 knallertbranchen til et nystiftet selskab A A/S pr. 1. januar 1996 sammen med  

 aktierne i de underliggende datterselskaber B A/S og C A/S.
Det nye  

 datterselskab vil blive stiftet ved apportindskud af de aktiver og passiver,  

 der knytter sig til driftsaktiverne, og vederlaget herfor vil blive  

 berigtiget med aktier.
Ejendommene og værdipapirerne forbliver i M  

 A/S.
Vedrørende datterselskaberne B A/S og C A/S var det oplyst, at B  

 A/S driver handel inden for cykelbranchen, og til kunder, som ligeledes er  

 kunder i M A/S.
Datterselskabet C A/S er for tiden et hvilende selskab, der  

 ønskes inddraget i overtagelsen af fremtidige  

 aktivitetsudvidelser.
Den påtænkte disposition blev begrundet med ønske om en  

 organisation med juridisk adskillelse mellem funktioner med forskellige  

 forretningsgrundlag.
Koncerndannelsen ønskes endvidere  

 gennemført for at lette et efterfølgende generationsskifte,  

 hvor 2 medarbejder skal tegne aktier i A A/S.
Endvidere var formålet  

 med ændringen af koncernstrukturen at sikre fremtidig ekspansion.
 Revisor havde oplyst, at datterselskaberne vil være  

 selvfinansierende.
 Der var til sagen vedlagt udkast til åbningsballance for det  

 indskydende og modtagende selskab.
Vedrørende overdragelsen af aktierne i datterselskaberne var det  

 Told- og Skattestyrelsens opfattelse, at aktierne i datterselskabet B A/S  

 kunne omfattes af tilførslen.
Tilførslen af aktierne i selskab  

 B A/S anses at være organisatorisk begrundet, på grund af  

 sammenfald mellem selskab B´s aktivitet og de fra selskab M A/S  

 overførte driftsaktiviteter til selskab A A/S.
Derimod kunne aktierne  

 i selskab C A/S ikke omfattes af tilførslen, da aktierne i selskabet  

 ikke udgjorde en gren af en virksomhed eller en selvstændig bedrift set  

 ud fra et  organisatorisk synspunkt, da selskabet var uden  

 erhvervsmæssige aktiviteter.
 Told- og Skattestyrelsen indstillede herefter, at der blev givet  

 tilladelse til tilførslen med det vilkår, at aktierne i  

 datterselskab C A/S ikke var omfattet af de tilførte aktiver.
 Ligningsrådet tiltrådte Told- og Skattestyrelsens indstilling,  

 hvorefter den skattefrie tilførsel af aktiver blev imødekommet  

 med det af styrelsen indstillede vilkår.
