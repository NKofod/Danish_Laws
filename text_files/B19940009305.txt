 I medfør af § 33, stk. 3 og § 67 i lov om miljøbeskyttelse, jf. lov nr.  

 358 af 6. juni 1991 som ændret ved lov nr. 484 af 24. juni 1992 og som senest  

 ændret ved lov nr. 1112 af 22. december 1993, fastsættes:
Område § 1.  Denne bekendtgørelse omfatter listevirksomheder,  

 som er optaget på listen i bilag 1 til bekendtgørelse nr. 794 af 9. december  

 1991, og som indtil 1. januar 2000 etableres på arealer, der ved regler  

 (landsplandirektiv) efter § 3 i lov om nr. 388 af 6. juni 1991 om  

 planlægning, er udpeget som erhvervszone.
 Stk. 2.  Bekendtgørelsen omfatter endvidere udvidelser  

 og ændringer af eksisterende listevirksomheder i erhvervszonen, hvis  

 virksomheden tidligere er godkendt i henhold til miljøbeskyttelseslovens  

 kapitel 5.
 Stk. 3.  Bekendtgørelsen omfatter ikke de virksomheder,  

 der er omfattet af kapitel 2 i Miljøministeriets bekendtgørelse nr. 903 af  

 17. december 1991 om supplerende regler i medfør af lov om planlægning (VVM).
 Stk. 4.  Bekendtgørelsen omfatter endvidere ikke de  

 industrianlæg, der er omfattet af Rådets direktiv nr. 84/360 om bekæmpelse af  

 luftforurening fra industrianlæg, jf. bilag I i denne bekendtgørelse.
Administrative bestemmelser § 2.  Virksomheder, der er omfattet af § 1, stk. 1 og  

 2, skal ikke søge om godkendelse i henhold til miljøbeskyttelseslovens § 33,  

 hvis kommunalbestyrelsen har tilvejebragt en lokalplan for erhvervszonen i  

 overensstemmelse med reglerne i planlovens kapitel 5 og 6. Lokalplanen  

 ledsages af en redegørelse, hvoraf de miljømæssige krav til virksomhederne ud  

 fra erhvervszonens særlige beliggenhed fremgår.
 Stk. 2.  De i stk.1 nævnte lokalplaner skal være  

 endeligt vedtaget og offentliggjort inden 1. januar 1995.
 Stk. 3.  Virksomheder, der ønsker at indgive ansøgning  

 om godkendelse efter miljøbeskyttelseslovens kap. 5, kan indgive sådan  

 ansøgning i overensstemmelse med de sædvanlige regler, der gælder for  

 ansøgning og godkendelse i miljøbeskyttelsesloven.
Tilsyn § 3.  Kommunalbestyrelsen fører tilsyn med de  

 virksomheder, der etablerer sig i erhvervszonen.
 Stk. 2.  Kommunalbestyrelsen kan meddele påbud og forbud  

 i medfør af lovens § 42 for at forebygge og afhjælpe forurening fra de  

 virksomheder, der er omfattet af denne bekendtgørelse.
 Stk. 3.  For tilsyn og håndhævelse gælder iøvrigt  

 reglerne i kapitel 9 i lov om miljøbeskyttelse.
Stk. 4.  Kommunalbestyrelsen udarbejder en gang årligt  

 en rapport om tilsynet med etablerede virksomheder i erhvervszonen.
Rapporten  

 indsendes til amtsrådet.
Ikrafttrædelse § 4.  Denne bekendtgørelse træder i kraft den 15.  

 februar 1994.
