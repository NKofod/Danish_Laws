Ved cirkulærskrivelse af 30. august 1973 om ophævelse af adgangen for  

 forsvarets personel til at erhverve og besidde private skydevåben har  

 justitsministeriet bemyndiget politiet til at udstede 2- eller 5-årige  

 våbentilladelser mod gebyr til personel, der i henhold til de tidligere  

 regler er i besiddelse af private skydevåben, der anvender forsvarets  

 ammunition.
Opmærksomheden blev i den forbindelse henledt på, at det ved  

 fornyelser skulle påses, at den pågældendes tilknytning til forsvaret ikke er  

 ophørt.
 På given foranledning skal justitsministeriet herved meddele, at en  

 officers tilknytning til forsvaret må anses for bevaret, indtil den  

 pågældende afskediges af reserven eller fra sin stilling som fast officer i  

 hjemmeværnet.
