 I nogle tilfælde, hvor personer i medfør af straffelovens § 70 er dømt til  

 at undergives sikkerhedsforanstaltninger ved anbringelse i en  

 åndssvageanstalt, og hvor domfældte derefter ved retskendelse afsagt i  

 henhold til bestemmelsen i straffelovens § 70, stk. 3, er forsøgsvis  

 udskrevet fra åndssvageanstalten til anbringelse i kontrolleret familiepleje,  

 plads eller lignende, er det forekommet, at det i kendelsen er blevet  

 bestemt, at overtrædelse af de for prøveudskrivningen fastsatte vilkår vil  

 medføre genanbringelse på anstalten efter øvrighedens bestemmelse, eller  

 efter forud indhentet retskendelse.
 Da dette har haft til følge, at tilbageførelse til åndssvageanstalten i  

 disse tilfælde først har kunnet finde sted, efter at øvrighedens beslutning  

 herom var indhentet, eller retskendelse afsagt, hvilket må anses for særdeles  

 uheldigt, idet det er af betydning - i mange tilfælde endog bydende  

 nødvendigt - at en fra åndssvageanstalt prøveløsladt person i tilfælde af  

 overtrædelse af vilkårene for udskrivningen omgående føres tilbage til  

 anstalten, skal jeg anmode d'herrer om i alle sager, hvor der er spørgsmål om  

 forsøgsvis udskrivning fra åndssvageanstalt, at påse, at der, såfremt  

 udskrivning i øvrigt kan tiltrædes, af anklagemyndigheden altid nedlægges  

 påstand på, at udskrivningen sker bl.a. på vilkår, at den pågældende, såfremt  

 han overtræder vilkårene, eller hans forhold i øvrigt måtte give anledning  

 dertil, straks vil være at tilbageføre til åndsvageanstalten, idet det herved  

 er en forudsætning, at anstalten, såfremt tilbageførelse finder sted,  

 omgående vil have at rette henvendelse til påtalemyndigheden med anmodning  

 om, at spørgsmålet om genanbringelse snarest forelægges retten til  

 efterfølgende godkendelse i overensstemmelse med reglerne i straffelovens §  

 70, stk. 3.
 Det tilføjes, at sager angående forandring af sikkerhedsforanstaltninger,  

 herunder også sager om forsøgsvis anbringelse i kontrolleret familiepleje og  

 om genanbringelse på åndsvageanstalt, vil være at forelægge rigsadvokaten i  

 samme omfang som hidtil, jfr. cirk. af 7. december 1932 II B sidste stk. i  

 slutningen.
