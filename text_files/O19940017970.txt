Resumé A's far, B, der i 1966 havde meldt sig ud af Folkekirken, døde i  

 1991. Han blev begravet i samme gravsted på X Kirkegård som hans hustru C der  

 ved sin død i 1967 var medlem af Folkekirken.
A stod for begravelsen af B og  

 blev af kirkegården opkrævet et beløb for fornyelse af gravstedet indtil  

 den 31. december 2011 på ca. 20.000 kr.
Beløbet, der var ca. 40 gange større  

 end det beløb, A skulle have betalt hvis B ved sin død havde været medlem af  

 Folkekirken, var fastsat i henhold til de graduerede takstbestemmelser i  

 vedtægten for X Kirkegård.
Ombudsmanden udtalte at det utvivlsomt i sig selv var lovligt at  

 fastsætte højere takster for personer, der ved deres død ikke var medlem af  

 Folkekirken.
Derimod måtte det efter ombudsmandens opfattelse - i lyset af  

 det  

 vederlagssynspunkt der ligger til grund for de relevante lovbestemmelser -  

 anses for tvivlsomt om der var hjemmel til fuldt ud at anvende taksterne for  

 ikkemedlemmer af Folkekirken på B, der i en del af sit voksenliv havde været  

 medlem af Folkekirken og dermed via kirkeskatten havde bidraget til  

 kirkegårdenes vedligeholdelse og drift.
Ombudsmanden fandt dog ikke fuldt  

 tilstrækkeligt  

 grundlag for at kritisere Kirkeministeriets (K's) praksis.
Under ombudsmandens behandling af sagen tilsluttede K sig at  

 taksterne for ikke-medlemmer af Folkekirken ikke kan overstige de faktiske  

 omkostninger, der er forbundet med etablering og vedligeholdelse af  

 gravstederne.
Det måtte anses for meget usikkert om kirkegårdsmyndighederne i  

 A's sag havde været opmærksom på dette retsprincip.
Ombudsmanden henstillede  

 derfor til K at sagen blev genoptaget. (J. nr. 1992-2595-74).
 Principperne for graduering af taksterne for erhvervelse og  

 fornyelse af brugsret til gravsteder.
 Advokat D klagede for A over  

 at Kirkeministeriet ikke havde fundet grundlag for at tilsidesætte den i  

 vedtægten for X Kirkegård gennemførte graduering af taksterne for erhvervelse  

 og fornyelse af brugsretten til gravsteder.
 De faktiske omstændigheder i  

 sagen var følgende:
Overlæge A's mor, C, døde den  

 27. december 1967. Hun blev begravet på X Kirkegård i et gravsted som hendes  

 ægtefælle, B, havde erhvervet.
C var ved sin død medlem af Folkekirken.
B døde den 28. september  

 1991. Han havde i 1966 meldt sig ud af Folkekirken.
B blev begravet i samme  

 gravsted som sin hustru.
A, som stod for begravelsen,  

 modtog efterfølgende en regning fra Y Sogns Menighedsråd.
Den samlede regning  

 lød på 19.916,30 kr.
Heraf udgjorde 1.661,10 kr. betaling for gravkastning og  

 rydning af beplantning.
Det resterende beløb - 18.255,20 kr. - udgjorde  

 betaling for fornyelse af gravstedet indtil den 31. december 2011. Ved en  

 opringning til kordegnen fik A oplyst at beløbet ville have været 120 kr.  

 (pr.  

 gravplads), såfremt B ved sin død havde været medlem af Folkekirken.
Herefter klagede A ved  

 skrivelse af 3. november 1991 til Stiftsøvrigheden i Z.
I skrivelsen hed det  

 bl.a. følgende:
 "...
 Konklusionen af ovenstående  

 er at det for et ikke-medlem af folkekirken (uanset 67 års tidligere  

 medlemsskab samt 50 års bopæl i sognet) koster, ikke det dobbelte, eller  

 f.eks.  

 5 gange så meget, men 152 gange så meget at blive begravet, i forhold til  

 taksterne for folkekirkemedlemmer, også uanset at ægtefællen er begravet i  

 samme gravsted som værende medlem af folkekirken, samt uanset at klerikale  

 personer eller kirkens bygninger ikke er ulejliget ved højtideligheden.
..." I anledning af A's klage  

 anmodede stiftsøvrigheden domprovsten om en udtalelse.
I domprovstens  

 skrivelse  

 af 13. november 1991 hed det bl.a. følgende:
 "...
I betragtning af, at  

 udgifterne til kirkegårdens drift dækkes dels ved brugerbetaling og dels ved  

 de  

 midler, folkekirkens medlemmer betaler i kirkeskat, må det være rimeligt, at  

 ikke-medlemmer af folkekirken yder en væsentlig større betaling for  

 erhvervelse  

 af gravsted på folkekirkens kirkegårde end medlemmer.
I modsat fald måtte der  

 pålignes folkekirkens medlemmer en forholdsmæssig større kirkeskat.
 I det konkrete tilfælde er  

 der tale om, at det pågældende ikke-folkekirkemedlems arvinger i 19 år kan  

 disponere over et gravsted på 4 kistepladser mod en (ikke urimelig) årlig  

 ydelse af kr. 960,80. I disse 19 år kan familien lade foretage et ikke ringe  

 antal urnenedsættelser samt 3 kistebegravelser uden anden yderligere betaling  

 for gravstedsretten end den betaling, en forlængelse udover den nugældende  

 fredningsperiode måtte give anledning til.
Det kunne måske være en  

 mulighed at dele det pågældende gravsted op i 2 gravsteder med hver 2  

 kistepladser og sløjfe det ene af disse, hvorved der så kun skulle betales  

 for  

 fornyelse af et gravsted med 2 kistepladser.
Denne løsning ville dels  

 forudsætte, at der inden for de sidste tyve år ikke har været andre  

 kistebegravelser end den nævnte og dels, at ægteparret er således placeret i  

 gravstedet, at en sådan opdeling er praktisk mulig.
Det er imidlertid  

 telefonisk oplyst, at de 4 kistepladser ikke ligger side om side, men to og  

 to  

 for enden af hinanden - hvilket måske vanskeliggør en sådan løsning.
..." Ved skrivelse af 27. november  

 1991 meddelte Y Sogns Menighedsråd stiftsøvrigheden at man ikke kunne  

 tilslutte  

 sig, at gravstedet blev opdelt.
Stiftsøvrigheden i Z  

 besvarede A's klage ved skrivelse af 12. december 1991. Stiftsøvrigheden  

 bemærkede at det opkrævede beløb var i overensstemmelse med vedtægten for X  

 Kirkegård, og at man derfor ikke havde mulighed for at ændre beløbets  

 størrelse.
I skrivelsen hed det endvidere bl.a. følgende:
 "...
Ifølge gældende praksis anses  

 det for afgørende for takstfastsættelsen, om brugsperioden - d.v.s. den  

 periode  

 hvori gravstedsretten indehaves - forlænges som følge af begravelse af et  

 medlem eller et ikke-medlem af folkekirken.
Forlængelse anses i dette  

 tilfælde  

 for sket som følge af begravelse af et ikke-medlem af folkekirken.
Dette  

 skyldes, at gravstedets fredningstid overstiger den løbende brugsperiode ved  

 begravelsen af ikke-medlemmer, samt at forlængelse af brugsperioden er påbudt  

 i  

 kirkegårdsvedtægtens § 8, når fredningstiden overstiger den løbende  

 brugsperiode.
 Som det fremgår af  

 kirkegårdsvedtægtens § 32 er taksten for forlængelse af brugsperioden  

 afhængig  

 af gravstedets størrelse, og da der her er tale om et gravsted med 4 pladser,  

 er taksten tilsvarende høj.
..." Herefter påklagede advokat D  

 på A's vegne stiftsøvrighedens afgørelse til Kirkeministeriet.
Advokat D  

 anførte bl.a.  

  

 at  

  

 de gældende regler  

 var i strid med grundlovens § 70, og  

  

 at  

  

 det måtte anses for dokumenteret at det opkrævede beløb oversteg de faktiske  

 udgifter, der var forbundet med vedligeholdelse af gravstedet.
Advokat D  

 bemærkede endelig følgende:
 "...
 Sammenfattende skal jeg  

 tillade mig at bemærke:
at  

  

 det er i strid med de nævnte lovbestemmelser og almindelige  

 lighedsgrundsætninger at afkræve bidrag, som ikke fremgår af eksakte og  

 dokumenterede regnskabsoplysninger, at  

  

 det på forhånd må afvises, at driftsudgifterne beløber sig til  

 kr. 208,00, at  

  

 der ikke har kunnet fremføres rimelighedsbetragtninger iøvrigt  

 til støtte for de af menighedsrådet anvendte takster, og at  

  

 menighedsrådet herefter må henvises til  

  

 enten  

  

 at anvende samme takst for alle begravelser  

  

 eller  

  

 opstille et holdbart  

 beregningsgrundlag for differentieringen.
..." I forbindelse med  

 Kirkeministeriets behandling af klagen rejste ministeriet ved skrivelse af  

 28.  

 april 1992 over for Y Sogns Menighedsråd spørgsmål om hvorvidt man på ny  

 kunne  

 overveje at tilbyde A, at gravstedet blev opdelt i to gravsteder med hver to  

 gravpladser.
Menighedsrådet meddelte ved skrivelse af 27. maj 1992 at man  

 ikke  

 mente at kunne tilbyde en sådan opdeling.
Ved skrivelse af 6. oktober  

 1992 meddelte Kirkeministeriet advokat D at man ikke kunne give ham medhold i  

 hans klage.
Kirkeministeriet anførte bl.a. følgende:
 "...
I denne anledning skal man  

 meddele, at ifølge § 12, stk. 1, i lov om folkekirkens kirkebygninger og  

 kirkegårde (lovbekendtgørelse nr. 454 af 11. juni 1992) skal der ved enhver  

 kirkegård være en vedtægt for orden på kirkegården og dennes benyttelse.
Ved  

 en  

 pr. 1. juli 1992 gennemført ændring af loven er kompetencen til at godkende  

 sådanne vedtægter overgået fra stiftsøvrighederne til provstiudvalgene.
Vedtægten skal, jf. § 12,  

 stk. 2, bl.a. indeholde takstbestemmelser vedrørende erhvervelse og  

 vedligeholdelse af gravsteder.
I modsætning til den tidligere lovgivning (§  

 25  

 i lov om vedligeholdelse af kirker og kirkegårde, lovbekendtgørelse nr. 455  

 af  

 23. september 1947) indeholder lov om folkekirkens kirkebygninger og  

 kirkegårde  

 ingen regler, der påbyder graduering af takster, således at betaling for  

 erhvervelse og fornyelse af brugsret til gravsteder er højere for personer,  

 som  

 ved deres død ikke var medlemmer af folkekirken, end for medlemmer af  

 folkekirken.
I overensstemmelse med de almindelige  

 decentraliseringsbestræbelser, der har fundet sted gennem de senere år, er  

 det  

 nu overladt til de lokale kirkelige myndigheder at træffe bestemmelse om  

 eventuel graduering af takster under hensyn til lokale forhold.
 Det er fremdeles fast  

 praksis, at der ved fastsættelsen af de heromhandlede takster tages hensyn  

 til,  

 at personer uden for folkekirken ikke deltager i udgifterne til kirkegårdens  

 vedligeholdelse og drift.
Selv om den betaling, der i  

 vedtægten for (X) Kirkegård er fastsat for ikke-medlemmer af folkekirken, kan  

 forekomme høj sammenlignet med, hvad der er fastsat for medlemmer af  

 folkekirken, finder ministeriet ikke at have grundlag for at tilsidesætte den  

 i  

 vedtægten gennemførte graduering af taksterne for erhvervelse og fornyelse af  

 brugsretten til gravsteder.
Man henholder sig herved til, at taksterne er  

 godkendt af stiftsøvrigheden, og at de er fastsat i overensstemmelse med  

 stiftsøvrighedens  

 retningsgivende takster.
 Efter den givne anledning  

 bemærkes, at denne graduering ikke ses at stride mod lov om begravelse og  

 ligbrænding eller mod almindelige lighedsgrundsætninger, herunder grundlovens  

 §  

 70.
..." Ved skrivelse af 4. november  

 1992 indbragte advokat D sagen for mig.
Han anførte bl.a. følgende:
 "...
 Mens det på den ene side er  

 åbenbart, at det beløb stort kr. 480,00, som beregnes for en fornyelse, hvor  

 der er tale om medlemsskab af Folkekirken, aldeles ikke er tilstrækkeligt og  

 forudsætter tilskud fra anden side, er det på den anden side ligeså åbenbart,  

 at forrentning og forbrug af et beløb stort kr. 18.255,20 over 19 år vil  

 medføre et afkast, som langt overstiger de faktiske omkostninger ved at  

 stille  

 gravstedsarealet til rådighed.
 Hvad enten det overskud, der  

 vil fremkomme ved betalingen af fornyelsen for min klients fars gravsted  

 direkte indgår i kirkeregnskabet som en del af de førnævnte tilskud eller  

 indgår i menighedsrådets almindelige regnskab uden, at en sådan direkte  

 overførsel kan påvises, er det min klients klare overbevisning, at der  

 foreligger en forskelsbehandling, som er i strid med elementære,  

 grundlovfæstede  

 principper.
..." Kirkeministeriet meddelte mig  

 ved skrivelse af 16. december 1992 at man kunne henholde sig til ministeriets  

 afgørelse af 6. oktober 1992 og til en udtalelse af 7. december 1992, som  

 ministeriet havde indhentet fra Z Stift.
 Ved skrivelse af 12. januar  

 1993 anmodede jeg Kirkeministeriet om - efter at have indhentet en udtalelse  

 fra Z Stiftsøvrighed - at kommentere den del af advokat D's klage hvorefter  

 det  

 beløb, der afkræves folk, som ikke er medlemmer af Folkekirken, overstiger de  

 udgifter, der faktisk er forbundet med fornyelse og vedligeholdelse af  

 gravstedet.
 I den anledning anførte stiftsøvrigheden  

 i en skrivelse af 12. februar 1993 til Kirkeministeriet bl.a. følgende:
 "...
Til advokat (D's) anbringende  

 om, at det opkrævede beløb for gravstedsfornyelse ikke kan overstige de  

 faktiske omkostninger ved at stille gravstedsarealet til rådighed bemærkes,  

 at  

 grundlaget for takstfastsættelse for et ikke-medlem af folkekirken så vidt  

 ses  

 aldrig har været overvejelser over de faktiske omkostninger ved at stille  

 gravstedsarealet til rådighed.
Fra lovgivningsmagtens side ses heller ikke at  

 være givet vejledende anvisninger for, at sådanne overvejelser kunne lægges  

 til  

 grund.
..." I tilslutning hertil anførte  

 Kirkeministeriet i en skrivelse af 18. februar 1993 til mig bl.a. følgende:
 "...
 Underskuddet ved drift og  

 vedligeholdelse af folkekirkens kirkegårde dækkes ved ligning på folkekirkens  

 medlemmer i kommunen, jf. § 3, stk. 3, og § 2, stk. 1, nr. 2, i lov om  

 folkekirkens økonomi (lovbek. nr. 455 af 11. juni 1992).
Ifølge § 12 i lov om  

 folkekirkens kirkebygninger og kirkegårde (lovbek. nr. 454 af 11. juni 1992)  

 skal der ved hver kirkegård være en af provstiudvalget (tidligere  

 stiftsøvrigheden) godkendt vedtægt, der bl.a. skal indeholde takster for  

 erhvervelse og fornyelse af gravsteder.
Størrelsen af disse takster er ikke  

 ens  

 over hele landet, men beror på en lokalpolitisk vurdering af, i hvilken grad  

 driften af kirkegården skal være indtægtsdækket virksomhed.
Det var tidligere  

 lovbestemt, og er stadig fast praksis, at der ved fastsættelsen af taksterne  

 ved erhvervelse og fornyelse af gravstederne for personer, der ved deres død  

 ikke er medlemmer af folkekirken, tages hensyn til, at de ikke deltager i  

 udgifterne ved kirkegårdens vedligeholdelse og drift, jf. ministeriets  

 skrivelse af 6. oktober 1992.
..." Efter at jeg havde gjort  

 advokat D bekendt med Kirkeministeriets skrivelse, anførte advokaten i en  

 skrivelse af 26. marts 1993 at man herefter måtte spørge, på hvilket nærmere  

 grundlag de gældende takster var beregnet.
Kirkeministeriet anførte i en  

 skrivelse af 27. april 1993 at man vedrørende grundlaget for takstberegningen  

 kunne henholde sig til ministeriets skrivelse af 18. februar 1993 til mig, og  

 at advokat D's skrivelse ikke i øvrigt gav anledning til yderligere  

 bemærkninger.
 I en skrivelse af 12.  

 november 1993 til Kirkeministeriet anførte jeg herefter foreløbigt følgende:
"Taksterne for  

 erhvervelse og fornyelse af gravsteder på (X) Kirkegård er fastsat ved  

 kirkegårdens vedtægt af 25. oktober 1988. Vedtægten er godkendt af (Z)  

 Stiftsøvrighed.
Ifølge vedtægtens § 32 betaler personer, der ikke er  

 medlemmer  

 af Folkekirken, som grundbeløb 200 kr. pr. gravplads på kistegravsteder.  

 Beløbet reguleres jævnligt.
I august 1991 blev det således af (Z)  

 Stiftsøvrighed  

 fastsat, at taksten fremover skulle beregnes som 24,02 gange grundbeløbet.  

 Grundbeløbet for et tilsvarende gravsted for medlemmer af Folkekirken er 5  

 kr.  

 På (X) Kirkegård betaler personer, der ikke er medlemmer af Folkekirken,  

 således 40 gange så meget for den omhandlede type gravpladser som personer,  

 der  

 er medlemmer af Folkekirken.
 Det bemærkes, at taksterne  

 for renholdelse, vedligeholdelse og gravning m.v. ikke er gradueret på  

 grundlag  

 af, om den pågældende ved sin død var medlem af Folkekirken, jf.  

 kirkegårdsvedtægtens §§ 34-37.
 Vedtægtens takstbestemmelser  

 er i øvrigt i overensstemmelse med (Z) Stiftsøvrigheds vejledning af 15.  

 december 1989.
Det er ubestridt, at det  

 beløb, som (A) er blevet opkrævet, er beregnet i overensstemmelse med de  

 gældende takster.
Spørgsmålet er derfor alene, om taksterne er i  

 overensstemmelse med lovgivningen, herunder almindelige forvaltningsretlige  

 principper.
 Herefter rejser sagen to  

 spørgsmål:
 Spørgsmålet om, hvorvidt det i sig selv er  

 retsstridigt, at takstbestemmelserne gør forskel på medlemmer og  

 ikke-medlemmer  

 af Folkekirken.
Spørgsmålet om, hvorvidt der i øvrigt er hjemmel til at  

 fastsætte de omhandlede takstbeløb .
 ad a: Spørgsmålet om forskelsbehandling.
 1. De nugældende regler om  

 fastsættelse af takster for erhvervelse m.v. af gravsteder findes i lov nr.  

 268  

 af 22. maj 1986 om folkekirkens kirkebygninger og kirkegårde (lovkendtgørelse  

 nr. 454 af 11. juni 1992). Indtil denne lov trådte i kraft, fandtes reglerne  

 i  

 lov nr. 282 af 30. juni 1922 om Vedligeholdelse af Kirker og Kirkegårde m.v.  

 (lovbekendtgørelse nr. 455 af 23. september 1947). I denne lovs § 25, stk. 5,  

 hed det følgende:
"  

  

 Stk. 5.  

  

 Personer, som ikke tilhører Folkekirken, har Ret til at  

 erholde Begravelsesplads udlagt på Folkekirkens Kirkegårde i de sogne, hvor  

 de  

 bor, for saa vidt der ikke i Sognet findes nogen kommunal Kirkegaard eller  

 Kirkegaard for det Trossamfund, som de tilhører.
Den Betaling, der herfor  

 skal  

 ydes, fastsættes i Vedtægten under Hensyntagen til, at saadanne Personer ikke  

 deltager i Udgifterne til Kirkegaardens Vedligeholdelse og Drift." Efter den citerede  

 bestemmelse var det ikke blot tilladt, men tillige påbudt, at fastsætte  

 takstbestemmelser, der tog hensyn til, om den pågældende var medlem af  

 Folkekirken.
 Den nugældende lov indeholder  

 i § 12, stk. 1 og 2, følgende bestemmelser:
 "§ 12.  

  

 Ved enhver kirkegård skal der være en af  

 provstiudvalget godkendt vedtægt for orden på kirkegården og dennes  

 benyttelse,  

 en af provsten autoriseret kirkegårdsprotokol samt et kort over kirkegården.
Stk. 2.  

  

 Vedtægten skal bl.a. indeholde bestemmelser om  

 gravstedernes størrelse og om fredningstidens længde samt takstbestemmelser  

 vedrørende erhvervelse, fornyelse og vedligeholdelse af gravsteder." Det fremgår ikke af lovens §  

 12, stk. 2, om der kan eller skal gøres forskel i takstbestemmelserne under  

 hensyn til, om den pågældende ved sin død var medlem af Folkekirken.
I  

 lovforslagets  

 bemærkninger til bestemmelsen hedder det imidlertid bl.a. følgende  

 (Folketingstidende  

 1985/86, tillæg A, sp. 4060-61):
 "...
Ifølge § 25 i den nugældende  

 lov skal betalingen for erhvervelse af brugsret til gravsteder gradueres,  

 således at den er højere for personer, der ved deres død ikke var medlemmer  

 af  

 folkekirken, end for medlemmer af folkekirken, og højere for udensognsboende  

 end for indensognsboende.
Og for udensognsboende uden særlig tilknytning til  

 sognet skal taksten være højere end for udensognsboende med en sådan  

 tilknytning.
Lovforslaget indeholder ingen regler, der påbyder en sådan  

 graduering af takster.
Det må anses for rimeligt og i overensstemmelse med de  

 almindelige decentraliseringsbestræbelser, at det fremtidig overlades til  

 stiftsøvrigheden i forbindelse med godkendelsen af kirkegårdsvedtægten at  

 træffe bestemmelser om eventuel graduering af taksterne under hensyn til de  

 lokale forhold.
..." På baggrund af de citerede  

 forarbejder må det anses for utvivlsomt, at det ikke i sig selv er i strid  

 med  

 lovens § 12, stk. 2, at fastsætte bestemmelser, hvorefter der gælder højere  

 takster  

 for personer, der ved deres død ikke var medlem af Folkekirken; man har alene  

 overladt beslutningen herom til stiftsøvrigheden (nu provstiudvalgene).
 2. (A's) sag rejser  

 imidlertid et særligt spørgsmål, da (B) efter det oplyste var medlem af  

 Folkekirken indtil 1966. Om betydningen af dette forhold skal jeg foreløbig  

 bemærke følgende:
Af den tidligere lovs § 25,  

 stk. 5, fremgik det udtrykkeligt at baggrunden for, at der kunne (og skulle)  

 fastsættes højere takster for personer, der ved deres død ikke var medlem af  

 Folkekirken, var, at disse personer ikke - gennem kirkeskatten - havde  

 bidraget  

 til kirkegårdens drift.
Det var således et vederlagssynspunkt, der lå til  

 grund  

 for bestemmelsen.
Som anført er der fortsat  

 mulighed for (men ikke pligt til) at graduere taksterne efter det nævnte  

 kriterium.
Da andet ikke følger af forarbejderne, må det antages, at  

 baggrunden  

 herfor stadig er det omtalte vederlagssynspunkt.
 På denne baggrund kan man  

 spørge, om bestemmelsen i § 12, stk. 2, - i tilfælde, hvor hjemlen til at  

 graduere takstbestemmelserne er udnyttet - ikke må forudsætte, at der tages  

 hensyn til de situationer, hvor den pågældende ganske vist ikke ved sin død  

 var medlem af Folkekirken, men dog tidligere havde været medlem; herved  

 sigter  

 jeg til, at det omhandlede vederlagssynspunkt i disse tilfælde kun delvis  

 tilsiger, at den pågældende - der jo i kraft af sit tidligere medlemsskab af  

 Folkekirken i et vist omfang  

  

 har  

  

 bidraget til kirkegårdens drift - skal betale en højere takst end andre.
Det spørgsmål kan derfor  

 rejses, om der i loven er hjemmel til fuldt ud at anvende taksterne for  

 ikke-medlemmer af Folkekirken over for personer, der ikke ved deres død var  

 medlem af Folkekirken, men som dog tidligere har været medlem.
Spørgsmålet  

 melder sig selvsagt navnlig i de tilfælde, hvor den pågældende har meldt sig  

 ud  

 af Folkekirken kort før sin død, men opstår i princippet også i andre  

 tilfælde,  

 hvor den pågældende gennem en vis periode af sit voksenliv har været medlem  

 af  

 Folkekirken.
En mulighed kunne være at beregne beløbet forholdsmæssigt af  

 forskellen mellem taksterne for medlemmer henholdsvis ikke-medlemmer af  

 Folkekirken.  

 Jeg er selvsagt opmærksom på, at der vil kunne være visse administrative  

 vanskeligheder  

 forbundet med en sådan løsning.
 Endvidere bemærker jeg, at  

 der kan rejses et selvstændigt spørgsmål om, hvorvidt det i et tilfælde som  

 det  

 foreliggende - hvor et ikke-medlem af Folkekirken begraves i et gravsted, der  

 oprindelig er erhvervet til brug for en nærtstående, der var medlem af  

 Folkekirken - er rimeligt at anvende den fulde takst for ikke-medlemmer.
 Vedtægten for (X) Kirkegård  

 synes ikke at tage højde for de rejste spørgsmål.
 Om den konkrete sag bemærker  

 jeg, at (B) efter det oplyste var medlem af Folkekirken, indtil han fyldte 67  

 år.
 Jeg anmoder venligst  

 Kirkeministeriet om at meddele mig, hvorledes man ser på de omhandlede  

 spørgsmål, såvel principielt som i relation til (A's) sag.
 ad b: Spørgsmålet om, hvorvidt taksterne i øvrigt er lovlige.
Også udover spørgsmålet om  

 forskelsbehandling mellem medlemmer og ikke-medlemmer af Folkekirken har  

 advokat (D) rejst spørgsmål om beregningen af taksterne.
Advokat (D's)  

 synspunkt er således, at der under ingen omstændigheder er hjemmel til at  

 fastsætte takstbeløb, der overstiger de faktiske omkostninger, der er  

 forbundet  

 med fornyelsen af gravstederne.
Hverken lovens § 12, stk. 2,  

 eller dens forarbejder indeholder nærmere vejledning om, efter hvilke  

 retningslinier taksterne skal fastsættes.
I bemærkningerne til lovforslaget  

 (Folketingstidende 1985/86, tillæg A, sp. 4060-61, citeret ovenfor) er det  

 således alene angivet, at en eventuel graduering skal ske "under  

 hensyntagen til de lokale forhold". Samtidig fremgår det af (Z)  

 Stiftsøvrigheds skrivelse af 12. februar 1993 til Kirkeministeriet, at  

 grundlaget  

 for takstfastsættelsen så vidt vides aldrig har været de faktiske  

 omkostninger  

 ved at stille gravstedet til rådighed.
Af Kirkeministeriets skrivelse af 18.  

 februar 1993 til mig fremgår det, at takstfastsættelsen "beror på en  

 lokalpolitisk vurdering af, i hvilken grad driften af kirkegården skal være  

 indtægtsdækket virksomhed".
 Det står mig ikke ganske klart,  

 hvorledes den citerede passus i Kirkeministeriets skrivelse skal forstås.  

 Samtidig synes det at følge af det vederlagssynspunkt, der som anført må  

 antages at ligge til grund for hjemmelen til at graduere taksterne, at der  

 for  

 personer, der ikke er medlemmer af Folkekirken, må være en vis  

 overensstemmelse mellem taksterne på den ene side og de faktiske  

 omkostninger,  

 der er forbundet med at stille gravstedet til rådighed, på den anden side.  

 Herved bemærker jeg særligt,  

  

 at  

  

 menighedsrådet ved fastsættelsen af takstbestemmelser er omfattet af den  

 offentlige rets almindelige principper om beregning af gebyrer m.v, og  

  

 at  

  

 (B) har haft et retskrav på at blive  

 begravet på en af sognets kirkegårde, medmindre der i sognet er en kommunal  

 begravelsesplads eller en begravelsesplads for det særlige trossamfund, som  

 (B) måtte have tilhørt, jf. den ovennævnte lovs § 14.
 På den anførte baggrund beder  

 jeg venligst Kirkeministeriet om at oplyse hvilke retlige grænser for  

 taksternes størrelse, der efter ministeriets opfattelse følger af lovens §  

 12,  

 stk. 2. Samtidig beder jeg Kirkeministeriet oplyse, hvorvidt de takster, som  

 der er tale om i den foreliggende sag, efter ministeriets opfattelse ligger  

 inden for disse grænser.
..." Jeg modtog herefter med  

 skrivelse af 23. marts 1994 Kirkeministeriets supplerende udtalelse, og i  

 skrivelse af 6. april 1994 fremsatte D sine afsluttende bemærkninger i sagen.
 I en skrivelse til advokat D  

 udtalte jeg herefter følgende:
 "I min skrivelse af 12.  

 november 1993 gjorde jeg rede for, at den foreliggende sag rejser to  

 principielle spørgsmål:
Spørgsmålet om, hvorvidt det i sig selv er  

 retsstridigt, at takstbestemmelserne gør forskel på medlemmer og  

 ikke-medlemmer  

 af Folkekirken, og Spørgsmålet om, hvorvidt der i øvrigt er hjemmel til at  

 fastsætte de omhandlede takstbeløb.
 ad a: Spørgsmålet om forskelsbehandling.
 1. I skrivelsen af 12.  

 november 1993 anførte jeg, at det ikke i sig selv er i strid med § 12, stk.  

 2,  

 i loven om Folkekirkens kirkebygninger og kirkegårde (lovbekendtgørelse nr.  

 454 af 11. juni 1992) at fastsætte bestemmelser, hvorefter der gælder højere  

 begravelsestakster for personer, der ved deres død ikke var medlem af  

 Folkekirken,  

 end for personer, der ved deres død var medlem af Folkekirken; dette fremgår  

 utvetydigt af lovens forarbejder.
 Den foreliggende sag rejser  

 imidlertid et særligt spørgsmål, da (B) efter det oplyste var medlem af  

 Folkekirken indtil 1966. Om betydningen af dette forhold bemærkede jeg i min  

 skrivelse bl.a. følgende:
 "...
Af den tidligere lovs § 25,  

 stk. 5, fremgik det udtrykkeligt, at baggrunden for, at der kunne (og skulle)  

 fastsættes højere takster for personer, der ved deres død ikke var medlem af  

 Folkekirken, var, at disse personer ikke - gennem kirkeskatten - havde  

 bidraget  

 til kirkegårdens drift.
Det var således et vederlagssynspunkt, der lå til  

 grund  

 for bestemmelsen.
Som anført er der fortsat  

 mulighed for (men ikke pligt til) at graduere taksterne efter det nævnte  

 kriterium.
Da andet ikke følger af forarbejderne, må det antages, at  

 baggrunden  

 herfor stadig er det omtalte vederlagssynspunkt.
 På denne baggrund kan man  

 spørge, om bestemmelsen i § 12, stk. 2, - i tilfælde, hvor hjemlen til at  

 graduere takstbestemmelserne er udnyttet - ikke må forudsætte, at der tages  

 hensyn til de situationer, hvor den pågældende ganske vist ikke ved sin død  

 var medlem af Folkekirken, men dog tidligere havde været medlem; herved  

 sigter  

 jeg til, at det omhandlede vederlagssynspunkt i disse tilfælde kun delvis  

 tilsiger, at den pågældende - der jo i kraft af sit tidligere medlemskab af  

 Folkekirken i et vist omfang  

  

 har  

 bidraget til kirkegårdens drift -  

 skal betale en højere takst end andre.
Det spørgsmål kan derfor  

 rejses, om der i loven er hjemmel til fuldt ud at anvende taksterne for  

 ikke-medlemmer af Folkekirken over for personer, der ikke ved deres død var  

 medlem af Folkekirken, men som dog tidligere har været medlem.
Spørgsmålet  

 melder sig selvsagt navnlig i de tilfælde, hvor den pågældende har meldt sig  

 ud  

 af Folkekirken kort før sin død, men opstår i princippet også i andre  

 tilfælde,  

 hvor den pågældende gennem en vis periode af sit voksenliv har været medlem  

 af  

 Folkekirken.
En mulighed kunne være at beregne beløbet forholdsmæssigt af  

 forskellen mellem taksterne for medlemmer henholdsvis ikke-medlemmer af  

 Folkekirken.  

 Jeg er selvsagt opmærksom på, at der vil kunne være visse administrative  

 vanskeligheder  

 forbundet med en sådan løsning.
..." 2. Hertil har  

 Kirkeministeriet i sin skrivelse af 23. marts 1994 bl.a. anført følgende:
 "...
Forholdet mellem den  

 nugældende og den tidligere lovgivning på dette område fremgår af  

 bemærkningerne til § 12, stk. 2, i lov om folkekirkens kirkebygninger og  

 kirkegårde.
Som anført der, skulle taksterne i henhold til den tidligere lovs  

 § 25 gradueres således, at de var højere for personer, der ved deres død ikke  

 var medlemmer af folkekirken, end for medlemmer af folkekirken.
Ifølge § 25,  

 stk. 5, skulle betalingen fastsættes under hensyn til, at sådanne personer  

 (dvs. personer der ikke tilhører folkekirken) ikke  

  

 deltager  

  

 i udgifterne til kirkegårdens vedligeholdelse og drift.
I  

 henhold hertil er der i praksis ved takstfastsættelsen alene taget hensyn til  

 afdødes kirkelige tilhørsforhold ved dødsfaldet.
Der lå efter ministeriets  

 opfattelse ikke noget vederlagssynspunkt til grund for den graduering af  

 taksterne, som bestemmelsen påbød.
Bestemmelsen fastslog kun, at betalingen  

 for  

 udlæggelse af et gravsted til en person, der ved dødsfaldet ikke var medlem  

 af  

 folkekirken og derfor ikke betalte kirkeskat, skulle være højere end den  

 betaling, der gjaldt for medlemmer af folkekirken.
Selv om det efter den  

 nugældende lov er overladt til de lokale kirkelige myndigheder at bestemme,  

 om  

 taksterne skal gradueres, har det ikke ved lovændringen været hensigten at  

 ændre de hidtil gældende kriterier for taksternes graduering i det omfang  

 graduering herefter finder sted.
Der er principielt intet til hinder for, at  

 de  

 lokale kirkelige myndigheder kan praktisere takstgradueringen på nøjagtig  

 samme  

 måde som efter den tidligere lovgivning.
 Den gældende lovs § 12, stk.  

 2, kan derfor ikke siges at indeholde nogen forudsætning om, at der ved  

 takstfastsættelsen skal tages hensyn til situationer, hvor den pågældende  

 ikke  

 ved sin død var medlem af folkekirken, men tidligere havde været medlem.  

 Loven  

 er således ikke til hinder for, at taksterne for ikke-medlemmer fuldt ud  

 anvendes i sådanne situationer.
 Det bemærkes i denne  

 forbindelse, at såfremt man ved takstfastsættelsen skulle tage hensyn til, at  

 en person, der ved sin død ikke var medlem af folkekirken, tidligere havde  

 været medlem, måtte man på tilsvarende måde ved begravelse af  

 folkekirkemedlemmer tage hensyn til - og altså foranstalte en undersøgelse af  

 -  

 om den enkelte tidligere i en periode havde stået uden for folkekirken.
 Administrative hensyn taler  

 efter ministeriets opfattelse afgørende for, at den hidtidige praksis  

 opretholdes.
..." I Deres skrivelse af 6. april  

 1994 har De ikke på dette punkt kommenteret Kirkeministeriets udtalelse.
 3. Kirkeministeriet synes at  

 bestride, at der ligger et vederlagssynspunkt til grund for bestemmelsen i  

 § 25, stk. 5, i den tidligere lov om vedligeholdelse af kirker og kirkegårde  

 m.v. (lovbekendtgørelse nr. 455 af 23. september 1947).
 Jeg må stille mig uforstående  

 over for dette standpunkt.
 Den omtalte bestemmelse havde  

 følgende ordlyd:
"  

  

 Stk. 5.  

  

 Personer, som ikke tilhører Folkekirken, har Ret til at  

 erholde Begravelsesplads udlagt på Folkekirkens Kirkegaarde i de sogne, hvor  

 de  

 bor, for saa vidt der ikke i Sognet findes nogen kommunal Kirkegaard eller  

 Kirkegaard for det Trossamfund, som de tilhører.
Den Betaling, der herfor  

 skal  

 ydes, fastsættes i Vedtægten under  

  

 Hensyntagen  

 til, at saadanne Personer ikke deltager i Udgifterne til Kirkegaardens  

 Vedligeholdelse og Drift.  

  

 " (min fremhævelse).
 Det fremgår klart af  

 bestemmelsens ordlyd, at der ligger et vederlagssynspunkt til grund for  

 princippet om forskelsbehandling; hermed mener jeg, at taksten for personer,  

 der ved deres død ikke var medlem af Folkekirken, skulle være højere, netop  

 fordi disse personer ikke - gennem kirkeskatten - havde medvirket til  

 kirkegårdenes vedligeholdelse og drift.
 Som anført i min skrivelse af  

 12. november 1993 må vederlagssynspunktet også antages at ligge til grund for  

 bestemmelsen i § 12, stk. 2, i den nugældende lov.
Det må derfor fortsat  

 forekomme mig tvivlsomt, om der er hjemmel til fuldt ud at anvende taksterne  

 for ikke-medlemmer af Folkekirken over for personer, der ikke ved deres død  

 var medlem af Folkekirken, men som dog tidligere har været medlem.
Som anført  

 i min ovennævnte skrivelse tilsiger det omhandlede vederlagssynspunkt i disse  

 tilfælde kun delvis, at den pågældende - der i kraft af sit tidligere  

 medlemskab af Folkekirken jo i et vist omfang  

  

 har  

  

 bidraget til kirkegårdenes drift - skal betale en højere takst  

 end andre.
4. Af Kirkeministeriets  

 udtalelse fremgår det imidlertid, at man stedse - også under den tidligere  

 lov  

 - har administreret reglerne således, at det afgørende for, hvilke takster  

 der  

 skal anvendes, alene er den pågældendes kirkelige tilhørsforhold på  

 dødstidspunktet.
Samtidig vil det, som også anført i min skrivelse af 12.  

 november 1993, formentlig være forbundet med væsentlige administrative  

 vanskeligheder at foretage en graduering af taksterne i overensstemmelse med  

 det anførte.
Under disse omstændigheder  

 har jeg ikke fuldt tilstrækkeligt grundlag for at henstille, at man ændrer  

 praksis.
Da den gældende ordning imidlertid efter omstændighederne kan føre  

 til ganske urimelige resultater, går jeg ud fra, at Kirkeministeriet ved en  

 kommende revision af loven vil være opmærksom på det omhandlede spørgsmål.
 Herefter foretager jeg ikke  

 videre på dette punkt.
 5. I min skrivelse af 12.  

 november 1993 bemærkede jeg endvidere, at der kan rejses et selvstændigt  

 spørgsmål om, hvorvidt det i et tilfælde som det foreliggende - hvor et  

 ikke-medlem af Folkekirken begraves i et gravsted, der oprindelig er  

 erhvervet  

 til brug for en nærtstående, der var medlem af Folkekirken - er rimeligt at  

 anvende den fulde takst for ikke-medlemmer.
 (Kirkeministeriet havde i  

 udtalelsen af 23. marts 1994 herom anført følgende:
 "...
 Taksten for gravstedsrettens  

 forlængelse ud over den løbende fredningsperiode beregnes i sådanne tilfælde  

 alene under hensyn til,  

  

 hvem der begraves  

  

 i gravstedet, idet formålet med gravstedsrettens forlængelse er at sikre  

 gravfreden for den pågældende i den i kirkegårdsvedtægten fastsatte  

 fredningstid.
Det må efter ministeriets  

 opfattelse anses for rimeligt, at det nævnte princip for takstfastsættelsen  

 gælder i alle tilfælde, og altså også i et tilfælde som det foreliggende,  

 hvor  

 en person, der ikke er medlem af folkekirken, begraves i et gravsted, der  

 oprindeligt var erhvervet til brug for en tidligere afdød ægtefælle, der var  

 medlem af folkekirken.
Man finder derfor ikke, at dette forhold kan begrunde,  

 at der ikke opkræves den fulde takst for gravstedrettens forlængelse for  

 ikke-medlemmer af folkekirken.
...") Under hensyn til det, der er  

 anført i Kirkeministeriets udtalelse af 23. marts 1994, har jeg ikke  

 tilstrækkeligt grundlag for at foretage videre vedrørende dette spørgsmål.  

 Herved har jeg også lagt en vis vægt på, at De ikke selv har ønsket  

 spørgsmålet  

 behandlet nærmere.
 ad b: Spørgsmålet om, hvorvidt taksterne i øvrigt er lovlige.
 1. I min skrivelse af 12.  

 november 1993 anførte jeg om dette spørgsmål bl.a. følgende:
 "...
Også udover spørgsmålet om  

 forskelsbehandling mellem medlemmer og ikke-medlemmer af Folkekirken har  

 advokat (D) rejst spørgsmål om beregningen af taksterne.
Advokat (D's)  

 synspunkt er således, at der under ingen omstændigheder er hjemmel til at  

 fastsætte takstbeløb, der overstiger de faktiske omkostninger, der er  

 forbundet  

 med fornyelsen af gravstederne.
Hverken lovens § 12, stk. 2,  

 eller dens forarbejder indeholder nærmere vejledning om, efter hvilke  

 retningslinier  

 taksterne skal fastsættes.
I bemærkningerne til lovforslaget  

 (Folketingstidende  

 1985/86, tillæg A, sp. 4060-61, citeret ovenfor) er det således alene  

 angivet,  

 at en eventuel graduering skal ske "under hensyntagen til de lokale  

 forhold". Samtidig fremgår det af (Z) Stiftsøvrigheds skrivelse af 12.  

 februar 1993 til Kirkeministeriet, at grundlaget for takstfastsættelsen så  

 vidt vides aldrig har været de faktiske omkostninger ved at stille gravstedet  

 til rådighed.
Af Kirkeministeriets skrivelse af 18. februar 1993 til mig  

 fremgår det, at takstfastsættelsen "beror på en lokalpolitisk vurdering  

 af, i hvilken grad driften af kirkegården skal være indtægtsdækket  

 virksomhed".
Det står mig ikke ganske  

 klart, hvorledes den citerede passus i Kirkeministeriets skrivelse skal  

 forstås.
Samtidig synes det at følge af det vederlagssynspunkt, der som  

 anført  

 må antages at ligge til grund for hjemmelen til at graduere taksterne, at der  

 for personer, der ikke er medlemmer af Folkekirken, må være en vis  

 overensstemmelse  

 mellem taksterne på den ene side og de faktiske omkostninger, der er  

 forbundet  

 med at stille gravstedet til rådighed, på den anden side.
Herved bemærker jeg  

 særligt,  

  

 at  

  

 menighedsrådet ved  

 fastsættelsen af takstbestemmelser er omfattet af den offentlige rets  

 almindelige principper om beregning af gebyrer m.v, og  

  

 at  

  

 (B) har haft et retskrav på at blive begravet på en af sognets  

 kirkegårde, medmindre der i sognet er en kommunal begravelsesplads eller en  

 begravelsesplads for det særlige trossamfund, som (B) måtte have tilhørt, jf.  

 den ovennævnte lovs § 14.
..." 2. I Kirkeministeriets  

 udtalelse af 23. marts 1994 hedder det bl.a. følgende:
 "...
I henhold til § 12, stk. 2, i  

 lov om folkekirkens kirkebygninger og kirkegårde er det overladt til de  

 lokale  

 kirkelige myndigheder at fastsætte kirkegårdstaksterne.
Bestemmelsen er  

 udtryk  

 for det nærdemokratiske princip, der gælder i folkekirken, og som ved den  

 seneste lovændring i 1992 er blevet yderligere styrket ved, at kompetencen  

 til  

 at godkende kirkegårdsvedtægterne er overgået fra stiftsøvrighederne til  

 provstiudvalgene.
Den betaling, der fastsættes  

 - såvel for medlemmer som ikke-medlemmer af folkekirken - får indflydelse på  

 størrelsen af underskuddet ved kirkegårdens drift og vedligeholdelse.
Dette  

 underskud skal dækkes ved ligning på folkekirkens medlemmer i kommunen, jf. §  

 3, stk. 3, sammenholdt med stk. 1 og § 2, stk. 1, nr. 2, i lov om  

 folkekirkens  

 økonomi (lovbek. nr. 455 af 11. juni 1992). Dette er baggrunden for den  

 ovenfor  

 citerede passus i ministeriets skrivelse af 18. februar 1993.
 Som anført ovenfor ad  

 spørgsmål a) finder kirkeministeriet ikke, at der kan lægges et  

 vederlagssynspunkt til grund for takstgradueringen.
 Takstfastsættelsen er efter  

 ministeriets opfattelse heller ikke omfattet af den offentlige rets  

 almindelige  

 principper om beregning af gebyrer m.v., og man mener derfor ikke, at der ud  

 fra disse principper kan udledes retlige grænser for størrelsen af de  

 takster,  

 der kan fastsættes med hjemmel i § 12, stk. 2.
På den anden side må ministeriet  

 være af den opfattelse, at det må følge af kirkegårdenes monopolstilling som  

 begravelsespladser, at taksten for et ikke-medlem af folkekirken i princippet  

 ikke kan overstige de faktiske udgifter ved etableringen og opretholdelsen af  

 gravstedet i fredningsperioden med tillæg af en andel af omkostningerne ved  

 kirkegårdens generelle drift og vedligeholdelse.
Det bemærkes dog i denne  

 forbindelse, at beregningen af de faktiske omkostninger er forbundet med  

 betydelig usikkerhed.
Det følger af lovens § 12,  

 stk. 3, at taksterne skal være ensartede inden for samme ligningsområde,  

 medmindre særlige forhold gør sig gældende.
Bestemmelsen blev indsat i loven  

 ved den i 1992 gennemførte lovændring og omfatter således ikke de i  

 nærværende  

 sag omhandlede takster.
 Som anført i ministeriets  

 skrivelse af 6. oktober  

 1992 in  

 fine finder ministeriet ikke, at den graduering af taksterne, som er fastsat  

 i  

 vedtægten for (X) kirkegård, kan anses for lovstridig.
..." 3. I Deres skrivelse af 6.  

 april 1994 har De fremhævet, at Kirkeministeriet nu for første gang har  

 erklæret sig enig i, at begravelsestaksterne for personer, der ikke er  

 medlemmer af Folkekirken, i princippet ikke kan overstige de faktiske  

 omkostninger, der er forbundet med etableringen og vedligeholdelsen af  

 gravstederne.
 Herudover hedder det i Deres  

 skrivelse bl.a. følgende:
 "...
 Hvorledes Kirkeministeren kan  

 bringe gradueringen i (X) Kirkegårds vedtægter i overensstemmelse med dette  

 princip er mig uklart.
 Hvis kirkegårdens regnskab  

 med hensyn til den generelle drift hviler i sig selv, således at betalingen  

 for  

 gravstederne er tilstrækkelige til at dække udgifterne ved denne generelle  

 drift, er dette i sig selv dokumentation for, at medlemmerne betaler mindre  

 end  

 de faktiske udgifter, og at ikke-medlemmerne betaler mere.
 Hvis de pålignede betalinger  

 for ikke-medlemmernes gravsteder svarer til de faktisk afholdte udgifter ved  

 den generelle drift, medens disse udgifter for medlemmernes vedkommende  

 nedbringes ved andre tilførsler, som er ikke-medlemmerne uvedkommende, må  

 kirkegårdsregnskabet for så vidt angår den generelle drift - som anført i min  

 førnævnte klage til ministeriet - balancere årligt med ca. kr. 208,00 pr.  

 m2.
 Jeg er ikke klar over, hvor  

 mange m2  

 (X) Kirkegård dækker, men under alle omstændigheder vil der  

 blive tale om et så ex orbitant beløb, at det må kunne afvises uden eksakt  

 dokumentation.
..." 4. Som De anfører, har  

 Kirkeministeriet nu erklæret sig enig i, at gravstedstaksterne for  

 personer, der ikke er medlemmer af Folkekirken, ikke kan overstige de  

 faktiske  

 udgifter ved etableringen og opretholdelsen af gravstedet.
Jeg kan i den  

 forbindelse tilslutte mig, at der ved takstfastsættelsen også kan tages et  

 vist  

 hensyn til udgifterne ved den generelle drift og vedligeholdelse af  

 kirkegården.
 På den baggrund har jeg ikke  

 anledning til at komme nærmere ind på ministeriets argumentation; dog skal  

 jeg  

 bemærke, at det efter min opfattelse er åbenbart, at menighedsrådene og  

 provstiudvalgene ved udfærdigelsen og godkendelsen af takstbestemmelserne  

 handler som forvaltningsmyndigheder og derfor er underlagt den offentlige  

 rets  

 almindelige principper om beregning af gebyrer m.v.
 5. Efter Kirkeministeriets  

 opfattelse er taksterne på (X) Kirkegård ikke i strid med de nævnte  

 principper.
Ministeriet har ikke anført  

 nogen argumentation for dette synspunkt.
Samtidig har i hvert fald (Z)  

 Stiftsøvrighed  

 befundet sig i en vildfarelse vedrørende sagens principielle retlige  

 spørgsmål;  

 jeg henviser til følgende passus i stiftsøvrighedens skrivelse af 12. februar  

 1993 til Kirkeministeriet:
 "Til advokat (D's)  

 anbringende om, at det opkrævede beløb for gravstedsfornyelse ikke kan  

 overstige de faktiske omkostninger ved at stille gravstedsarealet til  

 rådighed  

 bemærkes,  

  

 at grundlaget for  

 takstfastsættelse for et ikke-medlem af folkekirken så vidt ses aldrig har  

 været overvejelser over de faktiske omkostninger ved at stille  

 gravstedsarealet  

 til rådighed.  

  

 Fra lovgivningsmagtens side ses heller ikke at være givet  

 vejledende anvisninger for, at sådanne overvejelser kunne lægges til  

 grund." (min fremhævelse).
Efter de foreliggende  

 oplysninger må det anses for overordentlig usikkert, om gravstedstaksterne på  

 (X) Kirkegård er fastsat på grundlag af en korrekt retsopfattelse.
Jeg må  

 derfor anse det for rigtigst, at menighedsrådet og provstiudvalget overvejer  

 spørgsmålet på ny.
På denne baggrund har jeg i  

 dag over for Kirkeministeriet henstillet, at man tager sagen op til fornyet  

 overvejelse.
Jeg har udbedt mig underretning om sagens udfald.
Samtidig har  

 jeg  

 bedt Kirkeministeriet om at oplyse, hvorledes man vil sikre sig, at taksterne  

 på landets øvrige kirkegårde beregnes i overensstemmelse med de principper,  

 hvorom der nu - i realiteten - er enighed.
