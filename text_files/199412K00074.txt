Nr LSF 74 Forslag til Lov om ændring af lov om en børnefamilieydelse (Forhøjelse af  

 børnefamilieydelsen for de 0-2-årige) Fremsat af skatteministeren (Carsten Koch) den 23. november 1994 Vedtaget ved tredjebehandling den 16. december 1994 Lov nr. 1116 af 21/12/1994 § 1 I lov om en børnefamilieydelse, jf. lovbekendtgørelse nr. 609 af 30. juni  

 1994, foretages følgende ændringer:
 1. § 1, stk. 1, 2. pkt., affattes således:
»Børnefamilieydelsen udgør 7.700 kr. årligt for børn indtil det  

 fyldte 3. år, 6.900 kr. årligt for børn fra og med det fyldte 3. år og indtil  

 det fyldte 7. år og 5.300 kr. årligt for børn fra og med det fyldte 7. år og  

 indtil det fyldte 18. år.« 2. § 1, stk. 2, affattes således:
»Stk. 2. Grundbeløbene efter stk. 1 forhøjes med 200 kr. i  

 1996, 400 kr. i 1997 og 600 kr. i 1998 og efterfølgende år.« § 2 Loven træder i kraft den 1. januar 1995.
Oprindeligt fremsat forslag § 1 I lov om en børnefamilieydelse, jf. lovbekendtgørelse nr. 609 af 30. juni  

 1994, foretages følgende ændringer:
 1. § 1, stk. 1, 2. pkt., affattes således:
 »Børnefamilieydelsen udgør 7.700 kr. årligt for børn indtil det  

 fyldte 3. år, 6.900 kr. årligt for børn fra og med det fyldte 3. år og indtil  

 det fyldte 7. år og 5.300 kr. årligt for børn fra og med det fyldte 7. år og  

 indtil det fyldte 18. år.«.
 2. § 1, stk. 2, affattes således:
 »Stk. 2. Grundbeløbene efter stk. 1 forhøjes med 200 kr. i  

 1996, 400 kr. i 1997 og 600 kr. i 1998 og efterfølgende år.«.
§ 2 Loven træder i kraft den 1. januar 1995.
Bemærkninger til lovforslaget Almindelige bemærkninger Lovforslaget er en del af aftalen mellem regeringspartierne, Venstre og  

 Det konservative Folkeparti om Finansloven for 1995.
 Der gennemføres en ændring af søskenderabatten, således at forældre med to  

 eller flere børn fremover betaler fuld takst for dyreste plads og får 50 pct.  

 rabat på øvrige pladser i dagtilbud.
Ved denne regelændring sker der generelt en fordyrelse af  

 dagtilbudsbetalingen.
Fordyrelsen vil være størst for familier med mindre  

 børn.
 Derfor foreslås i dette lovforslag en forhøjelse af børnefamilieydelsen på  

 1.000 kr. for de 0-2 årige (2 årige inkl.).
Til alle børn og unge med hjemsted i Danmark udbetales en skattefri  

 indkomstuafhængig børnefamilieydelse.
Ydelsen udbetales kvartalsvis med en  

 fjerdedel af beløbet.
 Efter gældende regler udbetales følgende beløb i 1994 og 1995.
1) Inkl. forhøjelse af grundbeløbet med 400 kr. i 1995 som led i  

 skattereformen.
Grundbeløbene bliver yderligere forhøjet med 200 kr. pr. år i  

 1996 - 1998.
Administrative konsekvenser Det skønnes, at forslaget vil medføre engangsudgifter for Told og Skat i  

 1995 på ca. 0,7 mill. kr. til information om ændringen og til tilretning af  

 edb systemet.
 Derudover skønnes lovforslaget ikke at have administrative konsekvenser.
Provenumæssige konsekvenser Forslaget skønnes at medføre en årlig merudgift for staten på ca. 200  

 mill. kr.
Finansårsvirkningen for 1995 skønnes ligeledes til ca. 200 mill.  

 kr.
Bemærkninger til de enkelte bestemmelser Til § 1 Til nr. 1 Det foreslås, at børnefamilieydelsen for de 0-2 årige forhøjes med 1.000  

 kr. årligt.
Det vil sige, at den forhøjede ydelse udbetales til 3 årgange,  

 nemlig 0 årige, 1 årige og 2 årige.
Denne særlige »babyydelse«  

 udbetales sidste gang i det kvartal, hvor barnet fylder 3 år.
Til nr. 2 Ændringen er en redaktionel konsekvens af ændringen i nr. 1.
Til § 2 Den forhøjede ydelse til de 0-2 årige udbetales første gang i januar måned  

 1995.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om en børnefamilieydelse, jf. lovbekendtgørelse nr. 609 af 30. juni  

 1994, foretages følgende ændringer:
 1. § 1, stk. 1, 2. pkt., affattes således:
 »Børnefamilieydelsen udgør 7.700 kr. årligt for børn indtil det  

 fyldte 3. år, 6.900 kr. årligt for børn fra og med det fyldte 3. år og indtil  

 det fyldte 7. år og 5.300 kr. årligt for børn fra og med det fyldte 7. år og  

 indtil det fyldte 18. år.«.
§ 1. For børn under 18 år udbetales en skattefri  

 børnefamilieydelse.
Børnefamilieydelsen udgør 6.500 kr. årligt for børn  

 indtil det fyldte 7. år og 4.900 kr. årligt for børn fra og med det fyldte 7.  

 år og indtil det fyldte 18. år.
- - - 2. § 1, stk. 2, affattes således:
 »Stk. 2. Grundbeløbene efter stk. 1 forhøjes med 200 kr. i  

 1996, 400 kr. i 1997 og 600 kr. i 1998 og efterfølgende år.«.
§ 1. - - - Stk. 2. Grundbeløbene efter stk. 1 forhøjes med 200 kr. i 1994,  

 400 kr. i 1995, 600 kr. i 1996, 800 kr. i 1997 og 1.000 kr. i 1998 og  

 efterfølgende år.
