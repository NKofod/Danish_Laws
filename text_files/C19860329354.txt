 De statsanerkendte arbejdsløshedskasser.
 Arbejdsministeriet har i skrivelse af 14. april 1986 meddelt direktoratet  

 følgende:
 »Arbejdsministeriet har fået forelagt spørgsmålet om, hvorvidt § 116  

 i arbejdsløshedsforsikringsloven skal fortolkes således, at de  

 efterlønsmodtagere, som pr. 1.januar 1983 helt fik bortreguleret deres  

 efterløn, kan få foretaget efterregulering.
Efter en principiel overvejelse af spørgsmålet finder arbejdsministeriet,  

 at § 116's ordlyd ikke er til hinder for, at efterlønsmodtagere, som fik  

 reguleret deres efterløn til 0,- kr. som følge af indførelsen af den fælles  

 omregningssats, kan få efterreguleret deres efterløn i henhold til  

 lovbestemmelsen.
Dette gælder dog kun for de efterlønsmodtagere, som er  

 forblevet medlem af en arbejdsløshedskasse.« Det skal tilføjes, at det endvidere er en betingelse for at få  

 efterregulering, at de pågældende efterlønsmodtagere eller tidligere  

 efterlønsmodtagere har opfyldt betingelserne for ret til efterløn i den  

 periode, der søges regulering for.
 Direktoratet skal anmode kasserne om at omgøre eventuelle afgørelser, der  

 ikke er i overensstemmelse med ovennævnte fortolkning.
 P.D.V.
