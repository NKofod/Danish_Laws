 Herved bekendtgøres lov nr. 46 af 20. februar 1985 om  

 statstilskud til produktudvikling med de ændringer, der følger af lov nr. 399  

 af 10. juni 1987 om ændring af lov om statstilskud til produktudvikling.
 § 1.  Der kan inden for de årlige bevillinger på  

 finansloven til teknologi- og produktudvikling gives tilsagn om statstilskud  

 til private virksomheder inden for industri, håndværk og service til  

 videreudvikling, forbedring og nyudvikling af produkter, herunder systemer,  

 edb-programmer, produktionsprocesser, -metoder og -anlæg, samt aktiviteter,  

 som er nødvendige forudsætninger for en erhvervsmæssig udnyttelse af  

 resultaterne af udviklingsarbejdet (produktudvikling).
 § 2.  Tilskud kan ydes til virksomheder, som har en  

 tilstrækkelig produktions- og markedsføringskapacitet.
 Stk. 2.  Tilskud kan tillige ydes i forbindelse med  

 etablering af ny virksomhed samt til grupper af virksomheder m.v.
§ 3.  Tilskud kan ydes til projekter, hvis resultater  

 kan ventes at få væsentlig beskæftigelsesmæssig, eksportfremmende eller  

 importkonkurrerende virkning.
Særlige hensyn kan tages til virksomheder under  

 etablering samt til projekter, der tjener andre samfunds- og erhvervsmæssige  

 formål.
 Stk. 2.  Tilskuddet skal bl.a. under hensyntagen til  

 virksomhedens størrelse og soliditet kunne anses for at være af væsentlig  

 betydning for projektets gennemførelse.
 Stk. 3.  De forventede virkninger af et projekt skal som  

 hovedregel kunne påregnes inden for en periode på 5 år fra projektets  

 påbegyndelse.
§ 4.  Tilskud ydes normalt med indtil 40 pct. af de  

 meromkostninger ved et projekt, som ansøgeren kan dokumentere.
Omkostningerne  

 opgøres uden merværdiafgift.
 Stk. 2.  Tilskuddet kan højst udgøre 2 mill. kr. til  

 hvert projekt.
 Stk. 3.  Der kan ikke ydes tilskud til projekter, hvor  

 de tilskudsberettigede omkostninger udgør mindre end 50.000 kr.
Stk. 4.  Tilskud skal tilbagebetales, hvis projektets  

 økonomiske resultat betinger det.
Den betingede tilbagebetalingspligt  

 omfatter som hovedregel kun den del af tilskuddet, der overstiger 200.000 kr.  

 Hvor særlige omstændigheder taler derfor, kan den betingede  

 tilbagebetalingspligt omfatte en større del af eller hele tilskudsbeløbet.
 Stk. 5.  De nærmere regler for tilbagebetalingspligten  

 fastlægges af Teknologirådet, der kan bestemme, at tilbagebetaling ikke skal  

 finde sted ved visse projekttyper, hvor særlige omstændigheder taler herfor.
 § 5.  Projekter skal gennemføres inden for  

 tidsfrister, som fastsættes i tilskudsaftalen.
 Stk. 2.  Tilskud ydes ikke til omkostninger, som  

 virksomheden har afholdt eller påtaget sig at afholde, inden tilsagn om  

 tilskud er givet.
 Stk. 3.  Tilskud udbetales mod dokumentation af de  

 udgifter, som tilsagnet vedrører.
§ 6.  Ansøgning om tilskud bilagt redegørelse for det  

 påtænkte projekt indsendes til Teknologistyrelsen, der træffer afgørelse i  

 sager om tilskud.
Teknologistyrelsen følger i sine afgørelser retningslinier  

 fra Teknologirådet.
 Stk. 2.  Til bistand for Teknologistyrelsen ved  

 behandlingen af tilskudsansøgninger nedsætter industriministeren et  

 rådgivende udvalg af sagkyndige med særligt kendskab til produktudvikling,  

 produktion og markedsføring.
 Stk. 3  Teknologistyrelsen kan i særlige tilfælde  

 inddrage konsulentbistand ved behandlingen af tilskudssager.
 § 7.  Tilskud kan ikke ydes til projekter, hvortil der  

 ydes bistand efter lov nr. 104 af 20. marts 1970 om Fondet til fremme af  

 teknisk og industriel udvikling.
 § 8.  Teknologistyrelsen kan inden for de i § 1 nævnte  

 bevillinger afholde udgifter til oplysnings- og vejledningsvirksomhed i  

 forbindelse med denne lov.
§ 9.  Teknologistyrelsen kan bestemme, at tilsagn om  

 tilskud bortfalder helt eller delvis, og at udbetalte tilskud skal  

 tilbagebetales, hvis § 10.  Industriministeren fastsætter tidspunktet for  

 lovens ikrafttræden.(* 1) Stk. 2.  Lov nr. 470 af 14. september 1977 om  

 statstilskud til produktudvikling ophæves.
 § 11.  Loven gælder ikke for Færøerne og Grønland.
---------- Lov nr. 399 af 10. juni 1987 indeholder følgende  

 ikrafttrædelsesbestemmelse:
§ 2.  Industriministeren fastsætter tidspunktet for  

 lovens ikrafttræden.(* 2) (* 3) Industriministeriet, den 18. august 1987 NILS WILHJELM /Eyvind Moe (* 1) Sat i kraft ved bekendtgørelse nr. 47 af 20. februar 1985.  

 Bekendtgjort i Lovtidende den 23. februar 1985.
 (* 2) Loven angår § 2, stk. 2, § 3, stk. 1 og 2, § 4, stk. 1, 2, 4 og 5, §  

 6, stk. 1.
 (* 3) Sat i kraft pr. 10. august 1987 ved bekendtgørelse nr. 502 af 22.  

 juli 1987. Bekendtgjort i Lovtidende den 30. juli 1987.
