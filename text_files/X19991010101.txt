Færøerne, beskatningsret til  

 rejsegodtgørelse Told- og Skattestyrelsen har modtaget forespørgsler  

 vedr. den nye tjenesterejseaftale for statens ansatte og de nye  

 rejsegodtgørelsesregler i ligningslovens § 9, indført pr. 1.4.  

 1999.
Der kan ikke længere udbetales skattefri  

 rejsegodtgørelse for rejser, der varer mindre end et døgn,  

 eller hvor der ikke sker overnatning i udlandet.
Ved rejse i udlandet,  

 herunder Færøerne og Grønland kan der højst  

 udbetales skattefri rejsegodtgørelser i de første 6 mdr.
Der  

 kan ikke længere udbetales skattefri rejsegodtgørelse for  

 udokumenterede overnatningsudgifter.
Disse udgifter kan kun dækkes som  

 udlæg efter regning.
Endelig er satserne for skattefri  

 rejsegodtgørelse blevet reduceret og vil blive yderligere reduceret  

 over de næste 2 år.
De punkter, hvor der med den nye tjenesterejseaftale kan  

 udbetales beløb, som tidligere var skattefri, men som med de nye  

 regler i ligningslovens § 9 ikke længere er det, er  

 rejsegodtgørelse udbetalt efter 6 mdr. og udokumenteret  

 nattillæg.
Disse ydelser er skattepligtige.
 Efter protokol af 25. juni 1997 til den nordiske  

 dobbeltbeskatningsoverenskomst, pkt VIII har Danmark i de første 5  

 år beskatningsretten til visse ydelser, herunder  

 rejsegodtgørelser og udokumenteret nattillæg udbetalt af det  

 offentlige.
 Rejsegodtgørelser eller lignende, herunder  

 udokumenteret nattillæg, vil blive beskattet efter de almindelige  

 danske regler i det omfang, de ikke falder ind under skattefriheden i  

 ligningslovens § 9.
 Skattefritagelseserklæringer, som er udstedt til  

 fuldt skattepligtige på grundlag af, at beskatningsretten til  

 løn eller lignende er overgået til Færøerne,  

 omfatter ikke rejsegodtgørelser eller lignende i det omfang, de ikke  

 er skattefrie efter ligningslovens § 9.
