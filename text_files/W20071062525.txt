Klage over behandling og pleje af ældre kvinde med brud på overarmen Nævnet fandt grundlag for at kritisere afdelingssygeplejersken, samt den sygeplejerske, der var klinisk vejleder, idet der manglede retningsliner vedrørende sygeplejerskestuderendes skrivning af sygeplejerapporter.
 Nævnet fandt ikke grundlag for at kritisere de læger, der var involveret i behandlingen, idet hendes brud blev behandlet relevant med først en aflastende gipsskinne, og senere en plastbandage (Sarmientobandage), ligesom hun løbende blev relevant undersøgt i forhold til de gener, der opstod.
 Nævnet har lagt vægt på, at nervefunktionen blev kontrolleret efter, at Sarmientobandagen var anlagt inden udskrivelsen, og at der blev planlagt besøg af hjemmesygeplejerske dagligt for at tilse og rette bandagen til, ligesom der blev aftalt ambulant kontrol.
 Nævnet fandt ikke grundlag for at kritisere de sygeplejersker, der var involveret i plejen, idet der forelå tilstrækkeligt dokumentation for kostregistrering af føde og væskeindtag og for at plejepersonalet havde vurderet patientens evne til at indtage væske og føde, samt havde tilbud proteindrik og væske i blodbanen.
