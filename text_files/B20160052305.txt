Bekendtgørelse om ændring af bekendtgørelse om ibrugtagningstilladelse for delsystemer i jernbaneinfrastrukturen § 1 I bekendtgørelse nr. 661 af 8. maj 2015 om ibrugtagningstilladelse for delsystemer i jernbaneinfrastrukturen, som ændret ved bekendtgørelse nr. 864 af 7. juli 2015, foretages følgende ændringer:
 1. § 1, stk. 1, affattes således:
»Bekendtgørelsen fastsætter procedurer for ansøgning om ibrugtagningstilladelser til jernbaneinfrastrukturen og ansøgning om tilladelser til test af jernbaneinfrastruktur, jf. dog § 3.« 2. I § 1, stk. 2 og 3, ændres »ibrugtagningstilladelser« til: »tilladelser«.
 3. I § 4 indsættes efter nr. 16 som nyt nummer:
»17) Test: Afprøvning af jernbaneinfrastruktur med det formål at teste tekniske egenskaber eller anvendelsesrelaterede forhold.« Nr. 17 og 18 bliver herefter nr. 18 og 19.
 4. I § 5, stk. 1, ændres »kan« til: »skal«.
 5. § 6, stk. 2, nr. 2, affattes således:
»2) sikkerhedsvurderingsrapport i overensstemmelse med CSM-RA eller bilag 1-3 i denne bekendtgørelse udarbejdet af en assessor, jf. § 10, hvis ændringen af delsystemet vurderes signifikant, jf.
CSM-RA eller bilag 1-3 til denne bekendtgørelse,« 6. § 6, stk. 2, nr. 3, affattes således:
»3) forslagsstillers skriftlige erklæring om, at alle identificerede farer og risici ved disse farer er holdt på et acceptabelt niveau, jf.
CSM-RA artikel 16 og bilag 1, afsnit 7, i denne bekendtgørelse, hvis ændringen af delsystemet vurderes signifikant, jf.
CSM-RA eller bilag 1-3 til denne bekendtgørelse, og« 7. Efter § 9 indsættes i kapitel 3:
»Test af infrastruktur § 9 a.
Trafik- og Byggestyrelsen udsteder tilladelse til test på eksisterende strækninger.
 Stk. 2. Såfremt en virksomhed ønsker at udføre en test på en eksisterende strækning af et eller flere delsystemer eller dele af delsystemer, som ikke er omfattet af en ibrugtagningstilladelse, skal virksomheden før testens iværksættelse vurdere, om testen medfører en signifikant ændring af jernbanesystemet efter artikel 4, stk. 1 og 2, i CSM-RA eller bilag 1 til denne bekendtgørelse.
Stk. 3. Vurderes det, at testen medfører en signifikant ændring af jernbanesystemet, jf. stk. 2, skal jernbaneinfrastrukturforvalteren ansøge om tilladelse til test hos Trafik- og Byggestyrelsen før iværksættelse.
Ansøgning om tilladelse til test skal vedlægges:
1) en systemdefinition, 2) en sikkerhedsvurderingsrapport, jf.
CSM-RA artikel 15 eller bilag 1-3 til denne bekendtgørelse, udarbejdet af en assessor, jf. § 10, og 3) forslagsstillers skriftlige erklæring i henhold til CSM-RA artikel 16 eller bilag 1, afsnit 7, i denne bekendtgørelse.
Stk. 4. Ansøgning om tilladelse til test skal ske ved brug af Trafik- og Byggestyrelsens ansøgningsskema.
Ansøgningsskemaet findes på Trafik- og Byggestyrelsens hjemmeside.
Stk. 5. Hvis ansøger indsender dokumentation, der er udfærdiget på andre sprog end dansk eller engelsk, kan Trafik- og Byggestyrelsen kræve, at ansøger oversætter dokumentationen til et af de to nævnte sprog.« 8. I § 10, stk. 1, indsættes efter »ibrugtagningstilladelse«: »og i forbindelse med ansøgning om tilladelse til test«.
 9. I § 10, stk. 2, indsættes efter »ibrugtagningstilladelse«: »og i ansøgningen om tilladelse til test«.
 10. I § 10, stk. 3, indsættes efter »ændringer«: », herunder tests i forbindelse med«.
 11. I § 13, stk. 1, indsættes efter »§ 6, stk. 1,«: »eller § 9 a, stk. 3,«.
 12. I § 13, stk. 2, indsættes efter »ændring«: », herunder en test,«, og der indsættes efter »§ 7«: »eller § 9 a, stk. 2«.
§ 2 Bekendtgørelsen træder i kraft den 1. juli 2016.
