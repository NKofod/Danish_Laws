Landsskatteretskendelse As klage vedrører et af Ligningsrådet meddelt afslag af 16.  

 august 2000 på tilladelse til skattefri aktieombytning, jf.  

 aktieavancebeskatningslovens § 13, stk. 1 og 2.
 Klagerens advokat ansøgte ved brev af 15. november 1999  senere  

 suppleret med breve af 10. februar og 28. juni 2000 - på vegne af klageren om  

 tilladelse til skattefri aktieombytning i henhold til ovennævnte bestemmelser  

 af samtlige aktier i de to norske selskaber, B AS og C AS, med anparter i det  

 danske selskab D ApS under navneændring til E ApS.
Det er oplyst, at klageren er eneaktionær i B AS og C AS  

 (aktiekapital hhv. 151.155 NKR. og 515.000 NKR.), som begge er uden  

 driftsaktivitet.
Aktierne i de to selskaber er, bortset fra tidligere  

 gaveoverdragelse, erhvervet som arv efter faderen, som døde for ca. 4 ½ år  

 siden.
Klageren - og søsteren, som er udtrådt som aktionær af C AS i 1999 i  

 forbindelse med en nedskrivning af selskabets aktiekapital til 515.000 NKR. -  

 fik udlagt aktier i selskaber uden driftsaktivitet, medens driftsaktiviteten  

 efter faderens død blev videreført af en broder.
Herudover er klageren  

 eneanpartshaver i det danske selskab E ApS, der som eneste aktivitet ejer 41  

 %  

 af aktiekapitalen i det danske selskab F A/S.
Den erhvervsmæssige virksomhed  

 i  

 F A/S, der har agentur på salg af kontormøbler i Danmark, er indenfor et  

    

 område som klageren har været beskæftiget med  

 i en årrække, og klageren er ansat som direktør i selskabet.
Såvel  

 anpartsselskabet som aktieselskabet blev stiftet i 1999, herunder  

 anpartsselskabet med en indskudskapital på nom. 125.000 kr. ejet af klageren  

 og  

 aktieselskabet med en aktiekapital på nom. 500.000 kr. ejet af klageren og en  

 kollega via hvert deres holdingselskab med hver en ejerandel på 41 % og af et  

 finsk selskab med en ejerandel på 18 %. Aktieselskabet, som har  

    

 8 ansatte, havde sidste år en omsætning på 12  

 mio. kr.
Den påtænkte ombytning af klagerens aktier i B AS og C AS, med  

 anparter i E ApS vil blive gennemført ved en kapitalforhøjelse i sidstnævnte  

 selskab, således at der ikke vil ske kontant vederlæggelse til klageren.
B AS  

 og C AS ønskes efter ombytningen likvideret.
Formålet med aktieombytningen er  

 ifølge det oplyste primært at kunne anvende de norske selskabers midler til  

 driftsfinansiering af F A/S.
Såfremt der ikke gives tilladelse til  

 likvidation  

 umiddelbart efter aktieombytningen, er klageren indstillet på, at aktierne  

 ikke  

 afhændes i en periode på 3 år fra aktieombytningen.
Der er henvist til, at hovedformålet med aktieombytningen er at  

 etablere en hensigtsmæssig koncernstruktur, hvorved midlerne i de to norske  

 selskaber kan anvendes til aktiv erhvervsvirksomhed i Danmark.
Opnås  

 styrkelsen  

 af kapitalgrundlaget gennem udlån fra de norske selskaber, opretholdes en  

 selskabsstruktur, som er overflødig og omkostningskrævende.
En likvidation af  

 de to norske selskaber vil også medføre en vedvarende besparelse for  

 klageren,  

 først og fremmest til udarbejdelse af årsregnskaber og øvrig varetagelse af  

 selskabernes formelle forpligtelser over for de norske myndigheder.
Den  

 passive  

 kapitalanbringelse i to norske selskaber er således åbenbart udtryk for en  

 koncernstruktur, som er unødig omfattende og kompliceret.
 B AS og C AS  som begge i regnskabsåret 1998 har modtaget  

 likvidationsvederlag for deres andel i aktier i det norske selskab, G AS  

   

 havde ultimo regnskabsåret 1999 en egenkapital på hhv. 714.092 NKR. og  

 1.551.419 NKR. samt aktiver i alt hhv. 1.382.241 NKR. (bankindskud) og  

 2.414.430 NKR. (bankindskud 2.367.097 NKR. og fordringer 47.333 NKR.). Ultimo  

 regnskabsåret 2000 udgjorde egenkapitalen hhv. 600.259 NKR. og 721.196 NKR.  

 samt aktiver i alt hhv. 895.359  

    

 NKR.  

 (bankindestående) og 1.702.099 NKR. (bankindestående 1.654.766 NKR. og  

 fordringer 47.333 NKR.).
 Ved en afgørelse af 16. august 2000 har Ligningsrådet meddelt  

 afslag på anmodningen om tilladelse til skattefri aktieombytning.
Det er ved afgørelsen lagt til grund, at ombytningen opfylder de  

 objektive betingelser i aktieavancebeskatningslovens § 13, stk. 1 og 2. Der  

 er  

 henvist til, at et norsk aksjeselskab findes at svare til et  

 dansk  

 anpartsselskab.
Der er endvidere henvist til, at kravet om opnåelse af  

 majoritet og maksimalt kontant vederlag på 10 % også er opfyldt, da der opnås  

 helejerskab af de to selskaber, og da der ikke udbetales kontant vederlag.
Ved det meddelte afslag på skattefri aktieombytning er det  

 imidlertid lagt til grund, at formålet med ombytningen først og fremmest er  

 udskydelse af avanceskatten på aktierne i de to norske selskaber.
Alle de  

 herudover anførte bevæggrunde for ombytningen er anset at kunne tilgodeses  

 også  

 uden skattefri omstrukturering i medfør af aktieavancebeskatningslovens § 13,  

 stk. 1 og 2. Der er bl.a. henvist til, at skatteudskydelse ikke i sig selv er  

 en forretningsmæssig begrundelse efter artikel 11 i direktiv 90/434, jf. at  

 det  

 i konklusionerne i EF-domstolens dom af 17. juli 1997 - Leur-Bloem hedder  

 Begrebet økonomisk forsvarlige betragtninger i direktivets artikel 11  

 skal  

 fortolkes således, at det er mere vidtgående end hensigten om blot at opnå en  

 rent skattemæssig fordel, f.eks. i form af en horisontal tabsudligning.  

 Der er  

 endvidere henvist til, at likvidation af selskaberne må sidestilles med et  

 salg  

 af aktierne, og at den skitserede omstrukturering således vil være omfattet  

 af  

 de dispositioner, man ønsker at undgå, jf. at det i forarbejderne til lov nr.  

 312 af 17. maj 1995 (Folketingstidende Tillæg A, 1994-95, side 302f) bl.a.  

 hedder:
Med den foreslåede bestemmelse om forhåndsgodkendelse fra  

 Ligningsrådet udnyttes den mulighed, direktivet giver i artikel 11 for at  

 indføre regler mod omgåelse.
Blandt andet sikres det, at Ligningsrådet ved at  

 nægte tilladelse eller opstille vilkår herfor kan forhindre de tilfælde, hvor  

 der foretages en aktieombytning efterfulgt af et hurtigt salg af de ombyttede  

 aktier med det formål at omgå eller udskyde aktieavancebeskatning.
Der er eksempelvis grund til at gribe ind overfor situationer,  

 hvor en aktionær  med det formål at undgå eller udskyde  

 aktieavancebeskatning  

  i stedet for at sælge aktierne i et selskab foretager en  

 aktieombytning med  

 et holdingselskab, som aktionæren selv ejer, og derefter lader  

 holdingselskabet  

 sælge aktierne i selskabet hurtigt efter ombytningen.
Holdingselskabet vil  

 typisk kunne sælge aktierne i det erhvervede selskab uden at realisere en  

 skattepligtig avance, idet holdingselskabet anses at have erhvervet aktierne  

 i  

 selskabet til handelsværdien på datoen for aktieombytningen.
Herefter har  

 aktionæren blandt andet mulighed for gennem holdingselskabet at reinvestere  

 det  

 beløb salget af aktierne har indbragt. Det er i øvrigt bemærket, at slutmålet med omstrukturering og  

 likvidationer netop bringer koncernen tilbage til sin oprindelige struktur  

   

 nemlig et helejet holdingselskab, der ejer 41 % af et driftsselskab.
En  

 selvpålagt forpligtelse om besiddelse af aktierne i tre år fra  

 ombytningsdagen  

 bibringer ikke koncernstrukturen den nødvendige forretningsmæssige  

 begrundelse.
Klagerens advokat har nedlagt påstand om, at der meddeles  

 tilladelse til skattefri aktieombytning.
Det er gjort gældende, at formålet  

 med  

 aktieombytningen ikke først og fremmest er udskydelse af avanceskatten på  

 aktierne i de to norske selskaber, men at der derimod alene er tale om et  

 forretningsmæssigt grundlag for ansøgningen.
Det er anført, at klageren gennem en årrække har været  

 bosiddende i Danmark og driver erhvervsmæssig virksomhed her i landet via sit  

 helejede danske selskab E ApS, hvis eneste aktivitet er at eje aktieposten på  

 41 % i F A/S.
Driften af virksomheden i F A/S stiller i sagens natur krav til  

 aktionærernes mulighed for finansieringen heraf, og formålet med  

 aktieombytningen er primært at kunne anvende de midler, der for tiden henstår  

 som en passiv investering i de to norske selskaber, til driftsfinansiering af  

 F  

 A/S.
Efter aktieombytningen vil de norske selskaber være helejede  

 datterselskaber af E ApS, og ved en efterfølgende likvidation af de norske  

 selskaber vil koncernstrukturen være den optimale til forbedring af  

 likviditeten og dermed konkurrenceevnen i E ApS og F A/S, hvad der i  

 fusionsdirektivets præambel netop er angivet som formålet med adgangen til  

 skattefri aktieombytning.
Klageren vil ikke personligt blive tilført nogen  

 kapital som følge af transaktionen, og hans personlige skattemæssige stilling  

 berøres ikke af aktieombytningen.
I stedet for at eje aktier i tre selskaber  

 ejes efter ombytningen blot aktier i et selskab, og aktieombytningen vil ikke  

 ændre på den skattemæssige behandling af udbytter og andre udbetalinger fra  

 selskaberne til klageren.
Skal aktieavancen først beskattes hos klageren  

 personligt, er der færre midler til virksomhedens drift.
Formålet med  

 aktieombytningen er således ikke skatteunddragelse eller et salg af de norske  

 selskaber umiddelbart efter ombytningen, men ombytningen er alene begrundet i  

 den fortsatte drift og ekspansion i F A/S.
Der skal foretages en samlet undersøgelse af den konkrete  

 transaktion, før de nationale skattemyndigheder tager stilling til, om der  

 kan  

 meddeles tilladelse til skattefri aktieombytning, jf.
EF-Domstolen i  

 Leuer-Bloem dommen.
Ved det meddelte afslag er der alene lagt vægt på, at  

 forarbejderne til lov nr. 312 af 17. maj 1995 nævner den foreliggende  

 situation  

 som eksempel på et tilfælde, hvor det kan være relevant at nægte tilladelse  

 til  

 aktieombytning, hvis formålet er at omgå eller udskyde aktieavancebeskatning.  

 Endvidere er der ikke foretaget en helhedsvurdering, men truffet afgørelse ud  

 fra en ureflekteret anvendelse af lovens forarbejder.
Det lovpligtige skøn er  

 således ikke blevet foretaget, hvad der har forårsaget en forkert afgørelse.
 Landsskatteretten  

 udtaler:
Betingelsen i aktieavancebeskatningslovens § 13, stk. 1, om, at  

 ombytning af aktier som defineret i lovens § 13, stk. 2, kræver tilladelse,  

 blev indsat ved lov nr. 312 af 17. maj 1995 med baggrund i artikel 11, stk.  

 1,  

 litra a i fusionsdirektiv 90/434/EØF.
Ifølge fusionsdirektivets artikel 11,  

 stk. 1, litra a kan en medlemsstat fravige direktivet, når hovedformålet  

 eller  

 et af hovedformålene bag en af de transaktioner, direktivet dækker, herunder  

 ombytning af aktier, er skattesvig eller skatteunddragelse.
Videre fremgår,  

 at  

 såfremt en transaktion ikke foretages ud fra forsvarlige økonomiske  

 betragtninger, såsom omstrukturering eller rationalisering af aktiviteterne i  

 de selskaber, der deltager i transaktionen, kan dette skabe formodning om, at  

 hovedformålet eller et af hovedformålene med transaktionen er skattesvig  

 eller  

 skatteunddragelse.
Ved afgørelsen af, om den påtænkte transaktion som  

 hovedformål eller et af hovedformålene har skattesvig eller  

 skatteunddragelse,  

 skal fortages en samlet undersøgelse af den konkrete transaktion, jf. herved  

 EF-domstolens dom af 17. juli 1997 i Leur-Bloem sagen offentliggjort i SU  

 1997.257.
Ud fra en samlet vurdering af de i sagen foreliggende  

 oplysninger, herunder at den påtænkte aktieombytning vedrører to selskaber B  

 AS  

 og C AS, som begge er uden driftsaktivitet med aktiver alene bestående i  

 indestående i pengeinstitutter og tilgodehavender, og som begge efter  

 aktieombytningen ønskes likvideret med udlodning af likvidationsprovenu til  

 det  

 af klageren ejede holdingselskab, hvis eneste aktivitet såvel før som efter  

 aktieombytningen består i at have en ejerandel på 41 % af aktiekapitalen i  

 driftsselskabet F A/S, findes aktieombytningen at måtte anses at have som et  

 hovedformål at opnå en udskydelse af aktieavancebeskatningen ved en  

 likvidation  

 af de to selskaber med deraf følgende skattebesparelse.
Det bemærkes, at det  

 allerede på tidspunktet for aktieombytningen er hensigten, at de to norske  

 selskaber skal likvideres, og at den omstændighed, at selskaberne eventuelt  

 først likvideres 3 år efter aktieombytningen, ikke giver grundlag for en  

 ændret  

 bedømmelse af sagen.
Ligningsrådets afslag af 16. august 2000 på tilladelse til  

 skattefri aktieombytning efter aktieavancebeskatningslovens § 13, stk. 1 og  

 2,  

 findes herefter ikke at være i strid med fusionsdirektivets artikel 11, stk.  

 1,  

 litra a.
Det påklagede afslag stadfæstes derfor, hvilket er tiltrådt af Told-  

 og Skattestyrelsen.
