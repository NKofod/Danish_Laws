 Opfølgning til 2017-19. Forvaltningen af NemID gav anledning til spørgsmål om tilstrækkelig lovhjemmel m.v.
Regeringen annoncerede efterfølgende i lovkataloget for Folketingsåret 2017/2018 et forslag til Lov om udstedelse af og klage over NemID.
Lovforslaget blev fremsat den 22. februar 2018 som lovforslag nr.
L 150/2017-18 og blev vedtaget som lov nr. 439 af 8. maj 2018 om udstedelse af NemID med offentlig digital signatur til fysiske personer og til medarbejdere i juridiske enheder.
 I medfør af lovens § 1 og § 2 blev endvidere udstedt bekendtgørelse nr. 899 af 21. juni 2018 om udstedelse og spærring af NemID med offentlig digital signatur.
