Bekendtgørelse om ændring af bekendtgørelse om indberetning af grænseoverskridende ordninger1) § 1 I bekendtgørelse nr. 1634 af 27. december 2019 om indberetning af grænseoverskridende ordninger foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Rådets direktiv 2018/822 af 25. maj 2018 om ændring af direktiv 2011/16/EU for så vidt angår obligatorisk automatisk udveksling af oplysninger på beskatningsområdet i forbindelse med indberetningspligtige grænseoverskridende ordninger, EU-Tidende 2018, L 139, side 1, og dele af Rådets direktiv 2020/876/EU af 24. juni 2020 om ændring af direktiv 2011/16/EU for at imødekomme det akutte behov for at udsætte visse frister for indgivelse og udveksling af oplysninger på beskatningsområdet på grund af covid-19-pandemien, EU-Tidende 2020, L 204, side 46.« 2. I § 23, stk. 2, indsættes efter »§ 2, stk. 2,«: »senest«.
 3. I § 24, stk. 1, indsættes som nr. 5:
»5) Oplysning om det referencenummer, som ordningen er blevet tildelt af den skattemyndighed, der har modtaget første indberetning om ordningen.« 4. I § 32, stk. 2, ændres »31. august 2020« til: »28. februar 2021«.
 5. I § 32 indsættes som stk. 3-5:
»Stk. 3. Uanset § 23, stk. 1 og 2, og § 26 løber fristerne på 30 dage efter § 23, stk. 1 og 2, og § 26 fra den 1. januar 2021, hvis 1) en indberetningspligtig grænseoverskridende ordning stilles til rådighed med henblik på gennemførelse eller er klar til gennemførelse, eller hvis det første skridt i gennemførelsen heraf er blevet taget fra og med den 1. juli 2020 til og med den 31. december 2020, eller 2) mellemmænd omfattet af § 2, stk. 2, direkte eller ved hjælp af andre personer yder støtte, assistance eller rådgivning fra og med den 1. juli 2020 til og med den 31. december 2020.
 Stk. 4. I tilfælde af markedsegnede ordninger skal den første periodiske indberetning efter § 24 foretages af mellemmanden senest den 30. april 2021.
Stk. 5. Uanset § 29, stk. 1, vil anmeldelser om registrering af mellemmænd og relevante skatteydere, der bliver indberetningspligtige fra og med den 1. juli 2020 til og med den 31. december 2020, være rettidige, hvis de indgives senest den 8. januar 2021.« § 2 Bekendtgørelsen træder i kraft den 1. juli 2020.
Skatteministeriet, den 29. juni 2020 Morten Bødskov / Per Hvas 1) Bekendtgørelsen indeholder bestemmelser, der gennemfører dele af Rådets direktiv 2020/876/EU af 24. juni 2020 om ændring af direktiv 2011/16/EU for at imødekomme det akutte behov for at udsætte visse frister for indgivelse og udveksling af oplysninger på beskatningsområdet på grund af covid-19- pandemien, EU-Tidende 2020, L 204, side 46.
