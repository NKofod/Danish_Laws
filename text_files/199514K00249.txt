Nr BTL 249 Betænkning over Forslag til lov om afgift af spildevand   

 Nr L 249 1995-96, 1. samling Afgivet af Skatteudvalget Afgivet: 19960523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Aftalen vedrørende vandfond m.m. indgået mellem regeringen og Socialistisk  

 Folkeparti og Enhedslisten er optrykt som bilag til betænkningen.
 Udvalget har endvidere modtaget skriftlig og/eller mundtlig henvendelse  

 fra:
Dansk Industri, H.
Lundbeck A/S og Landbrugsraadet, Dansk Familielandbrug, De danske Landboforeninger og  

 Dansk Erhvervsjordbrug.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil stemme for ændringsforslag nr. 1 og nr. 3-6 og imod  

 ændringsforslag nr. 2.
 Et andet mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
 ÆndringsforslagAf skatteministeren, tiltrådt af et flertal  

 (S, V, KF, SF, RV, EL og CD):
 Til § 7 1) I stk. 2 ændres »stk. 3 og 4« til:  

 »stk. 3-6«.
 Af skatteministeren, tiltrådt af et flertal (S, SF, RV, EL  

 og CD):
 2) I stk. 3, 3. pkt., indsættes efter »170 m3 årligt  

 pr. ejendom«: », dog mindst 170 m3 pr. helårsboligenhed og mindst  

 70 m3 pr. boligenhed, der ikke er helårsbolig«.
 Af skatteministeren, tiltrådt af et flertal (S, V, KF, SF,  

 RV, EL og CD):
 3) Efter stk. 3 indsættes som nye stykker:
»Stk. 4. Spildevandsudledere, der ikke opkræver årlige  

 driftsbidrag efter tilknyttede ejendommes vandforbrug, kan fastsætte  

 vandforbruget til 170 m3 pr. ejendom, dog mindst 170 m3 pr. helårsboligenhed  

 og mindst 70 m3 pr. boligenhed, der ikke er helårsbolig.
Det er en  

 forudsætning, at mindre end halvdelen af den enkelte ejendoms vandforbrug  

 udledes som afgiftspligtigt spildevand og ikke overstiger 1.000 m3.
Stk. 5. For ejendomme, hvor der kun afledes spildevand fra  

 boligenheder, fastsættes vandforbruget uanset bestemmelserne i stk. 4 efter  

 måler eller som et skønnet forbrug, der mindst svarer til den mængde vand,  

 hvoraf der for boligenheden betales vandafgift efter lov om afgift af  

 ledningsført vand.« Stk. 4-7 bliver herefter stk. 6-9.
 Til § 8 4) I stk. 2, nr. 2, indsættes efter  

 »nitrifikation«: », kemisk fældning«.
 Til § 9 5) I stk. 2 ændres »(separatsystemer), og«  

 til: »(separatsystemer),», og efter  

 »grundvandssænkninger« indsættes: »og andre selvstændige  

 udledninger af grund- eller overfladevand, hvor mængden af afgiftspligtige  

 stoffer ikke er større i udledningen end ved tilførslen fra den pågældende  

 vandforsyning«.
 Til § 10 6) Stk. 2 udgår.
 Stk. 3-5 bliver herefter stk. 2-4.
Bemærkninger Til nr. 1 Der er tale om en konsekvensrettelse, jf. ændringsforslag nr. 3.
Til nr. 2 Det foreslås, at der ved standardansættelse betales afgift af  

 mindst 170 m3 pr. helårsbolig og af mindst 70 m3 pr. fritidsbolig.
Herved  

 kommer grundlaget til at svare til standardansættelserne i vandafgiftsloven.
Til nr. 3 I det åbne land er der en række ejendomme, herunder en række  

 landbrugs- og gartneriejendomme, der afleder spildevand til eget  

 rensningsanlæg eller til mindre private renseanlæg.
Vandforbruget i den  

 erhvervsmæssige del er ofte karakteriseret ved, at kun en ringe del udledes  

 som spildevand.
Der foreslås en præcisering af, at sådanne ejendomme kan  

 anvende en standard frem for målinger af det vandforbrug, der giver anledning  

 til udledning af spildevand.
Ejere af ejendomme med eget rensningsanlæg  

 betaler i sagens natur ikke bidrag til eget rensningsanlæg på grundlag af  

 vandforbruget og vil med den her foreslåede affattelse også have adgang til  

 standardansættelser.
For ejendomme, der afleder spildevand til renseanlæg, der opkræver årlige  

 bidrag efter de principper, som gælder ifølge betalingsvedtægterne for  

 offentlige spildevandsanlæg, vil de afgiftspligtige vandmængder uændret  

 skulle opgøres på samme grundlag som afledningsbidragene.
Ifølge  

 betalingsvedtægterne skal bidragene opkræves på baggrund af de tilknyttede  

 ejendommes vandforbrug eventuelt med fradrag af vand, der ikke afledes som  

 spildevand.
Ved boligenhedernes vandforbrug er der ligesom i vandafgiftsloven sigtet  

 på en bred opfattelse af boligenheden.
Forbruget i boligenheden omfatter  

 derfor også tilknyttet havevanding og lignende.
Det skal samtidig  

 understreges, at når vandforbruget fastsættes efter skøn, udøves skønnet af  

 den afgiftspligtige.
Det må antages, at ejere af ejendomme med egen rensning  

 altid vil fastsætte skønnet til det foreslåede minimum.
Stk. 5 er en præcisering af, at der ses helt bort fra vandforbruget i den  

 erhvervsmæssige del af ejendomme, når der ikke afledes afgiftspligtigt  

 spildevand fra denne del.
I disse tilfælde opgøres det afgiftspligtige  

 vandforbrug for ejendommen som den del af vandafgiften, der kan henføres til  

 boligenhederne.
Til nr. 4 Ved en beklagelig fejl var rensning ved »kemisk  

 fældning« som en af betingelserne for at opnå standardsatsen på 60 øre  

 pr. m3 udgået af det fremsatte lovforslag.
Dette korrigeres herved.
 Til nr. 5 og 6 Det foreslås, at adgangen til afgiftsfritagelse for  

 kølevand og andet uforurenet procesvand udvides til også at omfatte andet end  

 recipientvand.
 Der foreslås således en generel afgiftsfrihed for grund- og overfladevand,  

 herunder recipientvand, der udledes direkte, uden at der er sket en tilvækst  

 i indholdet af afgiftspligtige stoffer.
Udledninger af kølevand og lignende via fælles separatsystemer var  

 allerede ved det oprindelige forslag fritaget for afgift.
Den foreslåede  

 ændring ligestiller således direkte udledninger med separate udledninger.
Der  

 foreslås ingen ændringer for private eller fælles renseanlæg, der måtte  

 modtage køle- eller procesvand.
Disse anlæg vil efter forslaget uændret  

 skulle betale afgift i forhold til den samlede udledning.
 Rensningsanlægsafledning af spildevand til f.eks. kølning kan betragtes  

 som endelig udledning, såfremt spildevandet ikke senere tilsættes yderligere  

 afgiftspligtige stoffer.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
Bilag Miljø- og Energiministeriet Miljøstyrelsen Den 14. maj 1996 NOTAT Vedr. drøftelser om forslag til lov om afgift af spildevand - L  

 249 Lovforslaget om en spildevandsafgift, der blev fremsat den 17. april 1996,  

 har været drøftet mellem regeringen, Enhedslisten og SF - senest på møde den  

 14. maj 1996. Der er enighed om følgende:
Fremme af grønne og lokalt tilpassede spildevandsløsninger for  

 ejendomme Målsætningen for den fremtidige spildevandshåndtering for ejendomme uden  

 for kloak er ikke kloakering og central behandling af spildevandet.  

 Lovforslaget er derfor udformet, så den enkelte husholdning/virksomhed har et  

 incitament til at reducere vandforbruget og dermed afgiften og til at  

 forbedre spildevandsrensningen ved at udbygge eksisterende anlæg på de  

 enkelte ejendomme eller etablere nedsivningsanlæg.
 Der er behov for at få undersøgt og analyseret de forskellige muligheder,  

 der er for at bortskaffe spildevandet i de områder, der ikke er kloakeret, og  

 få belyst de ressourcemæssige og økologiske konsekvenser.
 Der foreslås derfor iværksat projekter, der bl.a. skal behandle følgende  

 elementer:
- gennemføre grøn spildevandsrensning af det grå spildevand - installere separationstoiletter - nedsivning af alt eller dele af spildevandet.
Inden for de kloakerede områder vil der være behov for - ved hjælp bl.a.  

 af demonstrationsprojekter - at få belyst de ressource- og energimæssige samt  

 økonomiske aspekter og den resulterende miljøbelastning ved en lokal  

 byøkologisk/grøn håndtering af spildevand i forhold til en traditionel  

 løsnng, hvor alt spildevandet ledes til et centralt rensningsanlæg.
Specielt  

 er der behov for at undersøge mulighederne for at anvende regnvand eller  

 bortskaffe det uden om kloaksystemet bl.a. ved nedsivning.
Det skal herunder  

 undersøges, om de eksisterende regler modvirker anvendelse af regnvand og  

 bortskaffelse uden om kloaksystemet, og i givet fald undersøges, hvordan  

 reglerne kan forbedres.
 Det foreslås, at der afsættes et mindre beløb af Vandfondens midler, jf.  

 nedenfor, til gennemførelse af ovennævnte projekter.
Som opfølgning på Spildevandsredegørelsen 1995 er der i Miljøstyrelsen  

 nedsat et udvalg, der medio 1996 ventes at komme med konkrete forslag til  

 ændringer af regelgrundlaget.
De eventuelle lovændringer vil følgelig kunne  

 fremsættes i folketingsåret 1996-97.
Spildevandsudvalget skal bl.a. overveje forslag til ændring af  

 betalingsreglerne.
Udvalget forudsættes således også at vurdere forslaget med  

 henblik på at anvende kloakforsyningens midler til etablering af  

 minirenseanlæg, økologiske spildevandsbehandlingsanlæg samt faskiner på  

 private grunde, som netop kræver ændringer i de eksisterende betalingsregler.
Virksomhederne skal påbegynde omstilling Lovforslaget om spildevandsafgiften er udformet således, at virksomheder,  

 der rammes meget hårdt af afgiften, kan opnå rabat.
Nogle vil således få en  

 lempelse på 70 pct., mens de mest belastede virksomheder kan få en lempelse  

 på 97 pct.
 Til gengæld vil krav om anvendelse af »bedst tænkelig teknologi«  

 blive indarbejdet i vilkårene for de udledningstilladelser, der i den  

 kommende tid skal gives til mange af de omhandlede virksomheder - ikke alene  

 for spildevand, men også for affald, således at miljøbelastningen ud fra en  

 samlet økologisk vurdering nedbringes mest muligt.
 Endvidere vil Spildevandsudvalget, jf. ovenfor, vurdere, hvordan man kan  

 anvende betalingsvedtægterne til at forøge incitamentet til at tilføre  

 spildevandsanlæggene færre miljøfremmede stoffer.
Endelig vil opmærksomheden om spildevandstunge virksomheder generelt blive  

 skærpet i vejledningsarbejdet, således at der med miljøtilsynet lægges op til  

 at - omlægge produktionsmetoderne, så miljøbelastningen ud fra en samlet  

 økologisk vurdering nedbringes mest muligt, - ændre virksomhedernes håndtering af spildevand og organisk affald med  

 henblik på at omdanne det til en ressource, der kan tilbageføres til  

 jordbruget som led i et økologisk kredsløb, - nedbringe den faktiske spildevandsudledning og især fjernelsen af  

 farlige stoffer.
 Dette vil yderligere blive understøttet af renere teknologiprojekter.
 I den forbindelse opfordres de spildevandstunge virksomheder - i lighed  

 med andre miljøbelastende virksomheder - til at benytte den i bekendtgørelse  

 nr. 644 af 7. juli 1994 om miljøstyring og miljørevision beskrevne ordning.
Med udgangen af 1998 gøres der status over spildevandsafgiften, herunder  

 også for spørgsmålet om måleusikkerheder, jf. lovforslagets bemærkninger,  

 samt for spildevands- og affaldshåndteringen på spildevandstunge  

 virksomheder.
Eventuelle konstaterede problemer gennemgås og drøftes med  

 partierne bag spildevandsafgiftsloven.
»Vandfonden« Der etableres en Vandfond med et samlet beløb på 70 mio. kr. årligt.
I  

 1997 afsættes et beløb på 25 mio. kr. og fra 1998 et beløb på 70 mio. kr. ud  

 over de 20 mio. kr., der for hvert år i perioden 1996-99 er disponeret til  

 forskning og vejledning inden for området vandforsyning, drikkevandskvalitet  

 og bekæmpelsesmidler.
 For at afhjælpe især de små vandværkers økonomiske problemer foreslås  

 Vandfondens midler anvendt til medfinansiering af følgende konkrete tiltag:
- etablering af nye vandindvindingsboringer som erstatning for boringer,  

 der er forurenet, - rørledninger til fremskaffelse af vand fra anden vandforsyning, - rensning i en overgangsperiode, hvor anden vandforsyning er praktisk  

 eller økonomisk urealistisk, - etablering af afværgeboringer, - kontrol og overvågning af vandkvaliteten i indvindingsoplandet, - andre foranstaltninger, der kan sikre en decentral vandforsyning i det  

 åbne land, f.eks. ændring af dyrkningspraksis i indvindingsoplande eller  

 fjernelse af punktkilder.
Der er i øjeblikket retningslinjer på vej til kommunerne om, hvorledes den  

 forøgede kontrol med drikkevandet skal gennemføres.
Der vil blive medtaget en  

 række nye stoffer i kontrollen, ligesom også Vandmiljøplanens  

 overvågningsprogram vil blive udvidet med et betydeligt antal stoffer.
Som Miljø- og Planlægningsudvalget er orienteret om, er der i  

 Miljøstyrelsens regi nedsat et Drikkevandsudvalg.
Udvalget skal nærmere  

 vurdere forskellige modeller til støtte for udviklingen af  

 vandforsyningsstrukturen samt mere generelt vurdere, om det eksisterende  

 lovgrundlag i tilstrækkelig grad sikrer beskyttelsen af  

 vandindvindingsområderne.
 Det vil derfor være naturligt at lade Drikkevandsudvalget analysere,  

 hvordan midlerne fra en vandfond kan anvendes for at sikre den decentrale  

 vandforsyning, som mange steder består af enkeltvandforsyninger eller små  

 vandværker, der har svært ved at klare sig, hvis de bliver ramt af  

 forurening.
 Udvalget vil i den forbindelse blive bedt om at vurdere mulighederne for  

 at tilvejebringe et lovgrundlag for, at der mod kompensation kan pålægges  

 dyrkningsklausuler i form af begrænsninger på gødskning og forbud mod  

 pesticider i vandindvindingsområder.
Der fremsættes et forslag til ændring af vandforsyningsloven eller  

 miljøbeskyttelsesloven, der alene omhandler oprettelsen af en Vandfond.
Et  

 lovforslag forventes fremsat, således at det lovmæssige grundlag for  

 etablering af Vandfonden kan vedtages i folketingsåret 1996-97.  

 Tilrettelæggelsen af administrationen af Vandfonden behandles i  

 Drikkevandsudvalget.
Herefter vil spørgsmålet indgå i lovforslaget om  

 oprettelsen af Vandfonden.
 Der optages på forslag til finanslov for 1997 en bevilling under konto  

 23.11.79. Reserver og budgetregulering, som vil blive udmøntet i forbindelse  

 med den forventede ændring af vandforsyningsloven eller  

 miljøbeskyttelsesloven.
 Det bemærkes, at der ved oprettelsen af Vandfonden ikke er taget stilling  

 til Danske Vandværkers ide om at opkræve et bidrag over vandprisen til opkøb  

 af jord/køb af dyrkningsklausuler på jord i vandindvindingsområder.
Der udarbejdes en analyse af de fordelingsmæssige aspekter ved ændringer  

 af skattesystemet, hvor skattetrykket flyttes fra personbeskatning til  

 ressourcebeskatning.
Med anvendelse af foreliggende statistik opstilles der  

 en række eksempler på det fordelingsmæssige samspil mellem grønne afgifter og  

 direkte personbeskatning.
Analysearbejdet færdiggøres i løbet af sommeren  

 1996.
