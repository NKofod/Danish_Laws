Kirker.
Gudstjenester m.v.
Fotografering Udtalt, at at fotografering i kirken under gudstjenester og kirkelige handlinger kun må foretages med samtykke af den fungerende præst.
Menighedsrådet kan fastsætte nærmere regler om foretagelse af fotografering.
 Kirkeministeriets skrivelse af 14. marts 1988 til Blistrup sogns menighedsråd.
 I anledning af menighedsrådets skrivelse af 8. marts 1988 vedrørende spørgsmålet om fotografering i kirken under kirkelige handlinger skal man meddele følgende:
 Fotografering i kirken under gudstjenester og kirkelige handlinger må kun foretages med samtykke fra den fungerende præst.
 Menighedsrådet kan fastsætte nærmere bestemmelse om, hvorledes fotografering i kirke må foretages.
 Giver præsten sit samtykke, og er der af menighedsrådet fastsat nærmere regler for fotograferingens foretagelse, skal disse bestemmelser overholdes af dem, der fotograferer i kirken.
 Det bør efter ministeriets opfattelse ikke generelt forbydes at fotografere til privat brug i en kirke.
