 Ved kgl. resolution af 4. november 1969 er kirkeministeriet bemyndiget til  

 i enkeltstående tilfælde at meddele ikke-anerkendte præster inden for de her  

 i landet anerkendte trossamfund tilladelse til med borgerlig gyldighed at  

 foretage ægtevielse.
 Hvilket herved meddeles til efterretning og videre bekendtgørelse for de  

 anerkendte præster.
Ansøgning om sådan tilladelse indsendes til kirkeministeriet og må foruden  

 oplysning om tid og sted for vielsen og præstens navn og adresse indeholde  

 oplysning om parternes religiøse tilhørsforhold samt om motiveringen for det  

 ansøgte.
Ansøgningen skal derhos være påtegnet en erklæring fra præsten eller  

 være ledsaget af en erklæring fra denne om, at han er villig til at foretage  

 vielsen.
 Ansøgningen skal endvidere være ledsaget af parternes og præsten fødsels-  

 og dåbsattester (navneattester) samt af en erklæring, hvorved præstens status  

 som sådan bekræftes af en anerkendt præst inden for det pågældende  

 trossamfund.
 Yderligere eksemplarer af nærværende cirkulæreskrivelse vil kunne  

 rekvireres ved henvendelse til kirkeministeriet.
 Kirkeministeriet, den 5. november 1969.
 P.M.V.
 E.B.
 Arne Truelsen.
