Bekendtgørelse om ændring af bekendtgørelse om tilskud til natur- og miljøprojekter § 1 I bekendtgørelse nr. 930 af 16. juli 2010 om tilskud til natur- og miljøprojekter, som ændret ved bekendtgørelse nr. 317 af 29. marts 2012, foretages følgende ændringer:
 1. Efter § 6 og før tekstoverskriften til § 7 indsættes:
»§ 6 a.
Uanset § 6 kan der fra den 1. maj 2014 ikke indgives ansøgning om tilskud.« 2. I § 16, nr. 3, § 21, stk. 1, nr. 4, og § 22, stk. 1, nr. 4, udgår: »rettidigt«.
 3. I § 16, nr. 3 og § 21, stk. 1, nr. 4, ændres »stk. 2 og 3« til »stk. 2 og 4«.
 4. I § 22, stk. 1, nr. 4, ændres »stk. 3« til »stk. 4«.
 5. § 16, nr. 2, § 21, stk. 1, nr. 3, og § 22, stk. 1, nr. 3, affattes således:
»at projektet afsluttes senest på det tidspunkt, der er anført i tilsagnet, medmindre NaturErhvervstyrelsen meddeler dispensation herfra,« 6. I § 31 indsættes som stk. 3:
»Stk. 3. Ved ændring af datoen, hvor projektet senest skal være afsluttet, kan afslutningsdatoen senest fastsættes til 1. februar 2015, jf. dog § 35, stk. 5 og 6.« 7. § 35, stk. 3, affattes således:
»Stk. 3. Udbetalingsanmodning for de i stk. 1 anførte projekter skal være modtaget i NaturErhvervstyrelsen senest 6 måneder efter datoen, hvor projektet senest skal være afsluttet.
NaturErhvervstyrelsen kan i særlige tilfælde meddele dispensation fra denne frist.« 8. I § 35 indsættes stk. 4, 5 og 6.
»Stk. 4. Afsluttende udbetaling af tilskud for de i stk. 2 anførte projekter er betinget af, at afsluttende udbetalingsanmodning er modtaget i NaturErhvervstyrelsen senest 6 måneder efter datoen, hvor projektet senest skal være afsluttet.
NaturErhvervstyrelsen kan i særlige tilfælde meddele dispensation fra denne frist.
Stk. 5. NaturErhvervstyrelsen kan efter ansøgning godkende en kortere periode end den i stk. 4 anførte for indsendelse af afsluttende udbetalingsanmodning.
Datoen for hvornår afsluttende udbetalingsanmodning senest skal være modtaget i NaturErhvervstyrelsen fastholdes.
Ansøgningen skal være modtaget i NaturErhvervstyrelsen inden datoen, hvor projektet senest skal være afsluttet.
Stk. 6. Hvis NaturErhvervstyrelsen godkender en ansøgning efter stk. 5, forlænges datoen for projektets afslutning tilsvarende.« Stk. 4 bliver herefter stk. 7.
§ 2 Bekendtgørelsen træder i kraft den 1. maj 2014.
