 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om ferie, jf. lovbekendtgørelse nr. 560 af 13. november 1984, som  

 ændret ved lov nr. 204 af 22. maj 1985 og § 5 i lov nr. 271 af 2. maj 1990,  

 foretages følgende ændringer:
 1. § 7 affattes således:
» § 7.  Elever med uddannelsesaftale efter lov om  

 erhvervsuddannelser har ret til betalt ferie i 30 dage i det første og andet  

 hele ferieår, efter at ansættelsesforholdet er påbegyndt.
Arbejdsgiveren  

 betaler løn under ferien i det omfang, eleven ikke har optjent løn under  

 ferie eller feriegodtgørelse.
 Stk. 2.  Er ansættelsesforholdet påbegyndt inden 1. juli  

 i et ferieår, har eleven en tilsvarende ret til betalt ferie i 30 dage i  

 dette ferieår.
Stk. 3.  Er ansættelsesforholdet påbegyndt 1. juli eller  

 senere, har eleven i forbindelse med, at virksomheden holder lukket under  

 ferie i tiden mellem 1. oktober og 1. maj, ret til højst 6 dages betalt ferie  

 i dette ferieår.« 2. § 17 a ophæves.
§ 2 Stk. 1.  Loven træder i kraft den 2. maj 1992.
 Stk. 2.  Lærlinge med lærlingekontrakt indgået inden den  

 1. januar 1991 efter den dagældende lærlingelovs § 1 og personer, der har  

 indgået aftale om læreforhold efter den dagældende lærlingelovs § 30, samt  

 elever med uddannelsesaftale indgået inden den 1. januar 1991 efter den  

 dagældende lov om erhvervsfaglige grunduddannelser har ret til betalt ferie  

 efter bestemmelserne i lovens § 7.
Givet på Christiansborg Slot, den 8.  

 april 1992 Under Vor Kongelige Hånd og Segl MARGRETHE R.
