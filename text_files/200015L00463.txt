Tillægsbetænkning afgivet af  

 Erhvervsudvalget den 10. maj 2001 Tillægsbetænkning over Forslag til lov om erhvervsdrivende  

 virksomheders aflæggelse af årsregnskab m.v.  

 (årsregnskabsloven) [af erhvervsministeren (Ole Stavad)] 1. Udvalgsarbejdet Lovforslaget blev fremsat den 10. januar 2001 og var til  

 1. behandling den 23. januar 2001. Lovforslaget blev efter 1. behandling  

 henvist til behandling i Erhvervsudvalget.
Udvalget afgav betænkning  

 den 3. maj 2001. Lovforslaget var til 2. behandling den 8. maj 2001,  

 hvorefter det blev henvist til fornyet behandling i Erhvervsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i et møde.
Spørgsmål Udvalget har under den fornyede behandling af lovforslaget  

 modtaget erhvervsministerens svar på spørgsmål 36 og 37.  

 Spørgsmål 36 og erhvervsministerens svar herpå er optrykt  

 som bilag til tillægsbetænkningen.
2. Tilkendegivelse fra erhvervsministeren Erhvervsministeren har over for udvalget oplyst  

 følgende:
» Erhvervsministeren har over for udvalget givet udtryk for,  

 at det er vigtigt, at den danske regnskabslovgivning lever op til de bedste  

 internationale regnskabsstandarder og vil i lyset heraf genoverveje behovet  

 for at ændre den eksisterende regnskabsmæssige  

 koncerndefinition.
 Valget af hvilken regnskabsmæssig definition, der  

 skal bruges, afhænger af om regnskabsbrugerne (investorer, kreditorer,  

 offentligheden m.v.) tilføres en reel merværdi ved at få  

 de pågældende informationer på en måde, som  

 også er internationalt anerkendt.
 Det er ligeledes vigtigt, at man i den sammenhæng  

 får belyst en eventuel sammenhæng mellem den  

 regnskabsmæssige koncerndefinition og koncernbegrebet i andre love.
På den baggrund vil der blive iværksat et  

 udredningsarbejde, som skal afdække anvendelsen af koncernbegrebet i  

 andre sammenlignelige lande samt fordele og ulemper for regnskabsbrugere ved  

 anvendelse af henholdsvis det lodrette og det vandrette koncernbegreb.« 3. Indstillinger og politiske bemærkninger Et flertal i udvalget (S, SF, RV og EL og Kirsten Jacobsen  

 (UP)) støtter ministerens tilkendegivelse vedrørende en  

 genovervejelse af behovet for en ændring af den regnskabsmæssige  

 koncerndefinition og iværksættelse af et udredningsarbejde til  

 afdækning af anvendelsen af koncernbegrebet.
 Udvalget indstiller lovforslaget til  

vedtagelse i den affattelse, hvori det foreligger efter 2.  

 behandling.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V)  Peter Brixtofte (V) fmd.  

 Pernille Sams (KF)  Kirsten Jacobsen (UP)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 138 omdelt efter  

 afgivelse af betænkning 50 Betænkning afgivet 3. maj 2001 51 Ændringsforslag til 2. behandling stillet den 7. maj 2001 uden for  

 betænkningen 52 Ændringsforslag til 2. behandling, fra erhvervsministeren 53 Svar på spm. 36 om koncerner i europæiske lande, fra  

 erhvervsministeren Svar på spm. 37 om koncernregnskab, fra erhvervsministeren 54 Betænkningsbidrag, fra erhvervsministeren 55 1. udkast til tillægsbetænkning Bilag 2 Et af udvalgets spørgsmål og  

 erhvervsministerens svar herpå Spørgsmålet og svaret er optrykt efter  

 ønske fra EL.
 Spørgsmål 36:
Hvilke europæiske lande har en koncerndefinition,  

 der indbefatter, at grupper af virksomheder, der rent faktisk agerer som en  

 koncern, også aflægger regnskab som en koncern? Svar:
Efter en foreløbig undersøgelse   herunder  

 hos Europa-kommissionen   har man kunnet konstatere, at tre EU-medlemsstater:  

 Belgien, Holland og Grækenland i deres lovgivning foreskriver  

 aflæggelse af koncernregnskaber, hvis der foreligger en vandret koncern  

 inden for rammerne af artikel 12 i 7. direktiv.
Det betyder i store  

 træk, at der foreligger en sådan koncern, hvis to eller flere  

 virksomheder handler på basis af en samlet ledelse.
Udover de  

 nævnte tilfælde kendes ikke til tilfælde indenfor EU, hvor  

 virksomheder, der faktisk agerer som en koncern, alene på baggrund af  

 deres koordinerede handlinger har pligt til at aflægge koncernregnskab.
