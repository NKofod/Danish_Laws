Ændringsforslag stillet den 21. maj 1999  

 uden for betænkningen Ændringsforslag til 2. behandling af Forslag til lov om Forbrugerinformationen Af	erhvervsministeren Til § 1 9) I stk. 2 indsættes efter 1. pkt. som nyt  

 punktum:
» Bemærkninger Til nr. 9 Forbrugerinformationens informationsvirksomhed skal  

 være uvildig, dvs. uafhængig af erhvervsinteresser og specifikke  

 politiske interesser.
Den skal desuden være aktuel, markedsorienteret,  

 baseret på efterprøvet viden og opfylde forbrugernes behov.
 Informationsvirksomheden skal indeholde den information,  

 der er nødvendig for, at forbrugeren kan få det bedst mulige  

 grundlag for at købe og anvende varer og tjenesteydelser.
 Test og prissammenligninger vil være  

 væsentlige elementer i Forbrugerinformationens virksomhed, og af  

 vedtægterne for Forbrugerinformationen vil det fremgå, at  

 informationen skal formidles gennem alle relevante medier, jf. dog  

 nedenfor.
Etableringen af Forbrugerinformationen skal sikre den  

 størst mulige gennemslagskraft i forbrugerinformationen.
For at sikre  

 at forbrugerinformationen kommer bredt ud til alle forbrugere, fastslås  

 det, at Forbrugerinformationens informationsformidling kan ske i samarbejde  

 med forbrugerorganisationer, andre virksomheder, skoler m.v. eller ved egen  

 virksomhed.
Det er således hensigten, at relevante test og  

 prissammenligninger, der foretages som led i Forbrugerinformationens  

 virksomhed, udgives i samarbejde med Forbrugerrådet, herunder gennem  

 offentliggørelse i Forbrugerrådets blad.
 I bemærkningerne til det fremsatte lovforslag  

 bør der herefter ses bort fra de almindelige bemærkninger s. 3,  

 afsnit 14 og 15, der vedrører Forbrugerinformationens  

 formidlingsvirksomhed og magasinudgivelse.
