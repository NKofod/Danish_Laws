Kendelse fra Pressenævnet i sag nr.  

 40/2001 [K] har v/advokat  Jakob  Fastrup klaget til  

 Pressenævnet over en artikel bragt i Ekstra Bladet den 5. april 2001,  

 idet han mener, at god presseskik er tilsidesat.
 Af artiklen med overskriften "DAGPLEJE-BØRN  

 PASSET HOS INCEST-DØMT" fremgår det af  

 brødteksten, at:
"Ingen information til forældre i incest-sag,  

 hvor dagplejemor er fyret efter ægtefælles sex-misbrug." I artiklen hed det:
"Fuldbyrdet voldtægt.
Gentagne samlejer mod  

 hendes vilje.
I alt 11 års misbrug.
 Grov seksuel udnyttelse af sin egen nu voksne datter  

 sendte i tirsdags den 48-årige [K] fra den midtjyske landsby Isenvad  

 tre et halvt år bag tremmer.
 Men længe inden dommen faldt bag dobbelt lukkede  

 døre i Herning har den midtjyske ægtemands seksuelle terror ikke  

 alene spoleret tilværelsen for hans egen familie i hjemmet på  

 Den har også vakt bekymring og utryghed blandt  

 børnefamilierne i den lille by et par kilometer syd for Ikast.
 Trods sagens alvorlige aspekter har hverken politi eller  

 Ikast Kommune informeret de mange forældre, der gennem de seneste ca.  

 ti år har fået deres børn passet på [adressen], om  

 sagen. Årsagen er, at hele efterforskningen har været hemmelig.  

 Kun selve dommen er offentliggjort.
HUSTRUEN FYRET Kun ganske få mennesker ved således, at den  

 sex-dømtes hustru blev fyret af Ikast Kommune i januar.
Det skete  

 få dage efter ægtefællens anholdelse.
Hun havde været  

 dagplejemor i ti år.
Den officielle fyringsgrund var  

 samarbejdsproblemer, men reelt røg hun ud som følge af mandens  

 anholdelse for incest.
Hustruen rejste aldrig modkrav mod kommunen.
I dag kan Ekstra Bladet desuden afsløre, at en 3.  

 person i parrets nære kreds undervejs i sagen også er blevet  

 sigtet for krænkelser mod parrets børn.
Denne sag behandles  

 ligeledes i dyb hemmelighed.
Politiet bekræfter sigtelsen, men afviser  

 at kommentere eventuelle familiebånd.
SAGEN ER LUKKET Chefen for Hernings kriminalpoliti  Peter  Nørgaard  

 siger:
- Jeg kan godt sætte mig ind i situationen set fra  

 børneforældrenes side.
Det er bare vanskeligt at informere fra  

 en lukket sag.
Og derfor kan jeg faktisk ikke besvare dine  

 spørgsmål.
 Kriminalinspektøren tilføjer:
- Hvis et forældrepar henvender sig med en konkret  

 mistanke, vil vi naturligvis tale med dem.
Under efterforskningen er der dog  

 mig bekendt ikke kommet noget frem, der peger på overgreb mod andre  

 mindreårige.
 Formanden for Børne- og Kulturudvalget i Ikast  

 Byråd,  Carsten  Kissmeyer (V) siger, at han efter Ekstra Bladets  

 henvendelse straks vil bede om en redegørelse hos den ansvarlige for  

 den kommunale børnepasning.
- Det gør mig ondt, hvis nogle forældre er  

 blevet bekymrede på denne baggrund.
Det er en meget ubehagelig sag, som  

 jeg kun kender ad omveje.
Men vi må få skaffet en vurdering af,  

 hvad kommunen kan gøre for at informere om sagen, siger han.
Den 48-årige familiefar blev anholdt på  

 baggrund af rygter ude "i byen". Under afhøringerne kom det  

 frem, at misbruget af hans datter har stået på siden 1990. Ikke  

 blot i hjemmet, men også i hans bil.
Ofte kørte han og datteren  

 ud i øde skovområder, hvor pigen blev tvunget til sex.
SLAG OG VOLDTÆGT For et halvt år siden forsøgte hun at  

 modsætte sig den fysisk overlegne fader, men hendes protester blev blot  

 belønnet med slag og efterfølgende regulær  

 voldtægt.
Pigen lider i dag af svære psykiske mén efter  

 11 års seksuelt misbrug.
Foruden fængselsstraffen skal [K] betale  

 60.000 kroner i erstatning til datteren." Artiklen er ledsaget af et billede af klagers bopæl  

 med underteksten:
"Villaen på [adressen], hvor den dømte  

 misbrugte sin nu voksne datter.
I samme periode har den dømtes hustru  

 passet masser af dagplejebørn, men hverken politi eller kommune har  

 informeret forældrene." Klageren har anført, at artiklen strider mod god  

 presseskik ved at omtale en straffesag som den foreliggende uden i  

 forbindelse med sagens omtale at nævne, at den afsagte dom er anket af  

 klageren.
Klageren har i den forbindelse anført, at oplysningen om  

 anken har været umiddelbart tilgængelig for bladet i forbindelse  

 med udarbejdelsen af artiklen.
Klageren har endvidere anført, at han ikke har  

 været opmærksom på bladets berigtigelse, idet han ikke var  

 orienteret herom af bladet.
Bladets beklagelse understøtter klagers  

 opfattelse af, at anken af dommen, der var bladet bekendt, burde have  

 været omtalt i forbindelse med bladets første omtale af  

 sagen.
 Klageren har herudover anført, at  

 Pressenævnet på grundlag af en række meget uheldige  

 eksempler - senest Plejebo-sagen - bør være meget  

 opmærksom med henblik på at undgå at  

 "dømme" en person, før end endelig dom foreligger.
Bladet har anført, at redaktionen ikke var  

 opmærksom på, at dommen var blevet anket af klager.
Bladet har  

 samtidig henvist til, at man den 28. april 2001 - efter at være blevet  

 gjort bekendt med klagen - bragte oplysningen om, at klager havde anket  

 dommen.
Bladet har i den forbindelse anført, at klager kunne have  

 fremmet sin sag, hvis han straks havde henvendt sig til bladet i stedet for  

 at skrive til Pressenævnet.
 Bladet har herudover anført, at det ikke står  

 helt klart, hvad klager mener med, at Pressenævnet bør  

 undgå at dømme en person, før endelig dom foreligger.
Bladet har endelig anført, at klagers forsøg  

 på at parallelisere sit klagemål med Plejebo-sagen forekommer  

 ubehjælpsomt, idet der ikke forelå nogen dom i denne.
Det ville  

 være utænkeligt, at en byretsdom i Plejebo-sagen skulle  

 være forbigået i tavshed i pressen, uanset om den måtte  

 være anket.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
Det fremgår af de presseetiske regler, at en omtale  

 af en straffesag bør være objektiv og bør følges  

 op med et referat af sagens afslutning, hvad enten denne finder sted i form  

 af tiltalefrafald, frifindelse eller domfældelse.
Det fremgår  

 endvidere, at det ved omtale af en straffesag klart skal fremgå, om  

 sigtede/tiltalte har erklæret sig skyldig eller ikke-skyldig.
 Pressenævnet finder ikke på baggrund af sagens  

 oplysninger at kunne lægge til grund, at oplysningen om anken af dommen  

 har været bladet bekendt på tidspunktet for  

 offentliggørelsen af artiklen.
Nævnet finder imidlertid, at bladet inden  

 offentliggørelsen burde have undersøgt, hvorvidt dommen var  

 anket eller påtænktes anket.
Ved at undlade dette har bladet  

 tilsidesat god presseskik.
 Efter at nævnet den 24. april 2001 rettede  

 henvendelse til bladet i anledning af klagen, bragte bladet den 28. april  

 2001 oplysningen om, at klager havde anket dommen, ligesom bladet beklagede,  

 at denne oplysning ikke indgik i artiklen.
 Henset til, at bladet den 28. april 2001 - fire dage  

 efter, at bladet var gjort bekendt med anken, - bragte oplysningen om, at  

 dommen var blevet anket af klager, finder nævnet ikke grundlag for at  

 pålægge bladet at offentliggøre nævnets  

 kendelse.
 Afsagt den 15. august 2001.
