Cirkulæreskrivelse om meddelelse om  

 dokumentation for sygdom som gyldig grund til et ophør Kommentar m.v.:
 Et medlem, som på grund af sygdom ophører i  

 et tilbud, der er led i en individuel handlingsplan, har bevisbyrden for at  

 dokumentere ved hjælp af en lægeerklæring, at medlemmet  

 havde en gyldig grund til ophøret.
 Meddelelse om afgørelsen:
 Et medlem ophørte før tiden i et  

 kursusforløb, der var et led i en individuel handlingsplan.
 Medlemmet oplyste, at ophøret skyldtes  

 sygdom på grund af graviditetsgener, at hun blev sygemeldt i  

 samråd med jordemoderen og egen læge, og at kommunen havde  

 modtaget en lægeattest i forbindelse med anmodning om sygedagpenge.
A-kassen bad medlemmet om en lægelig dokumentation  

 på sygdomsforløbet.
Det kunne ske ved, at medlemmet bad kommunen  

 tage en kopi af lægeattesten og sende den til a-kassen.
 Medlemmet tilkendegav, at hun af principielle  

 grunde ikke ville bede socialforvaltningen om en kopi af lægeattesten,  

at der ikke er lovhjemmel til at pålægge et medlem  

 udgiften til en lægeattest til brug for a-kassens sagsbehandling, og  

at det er a-kassen, som skal afholde udgiften til en lægeattest,  

 når det er a-kassen, der anmoder om en sådan.
 Arbejdsmarkedets Ankenævn tiltrådte  

 direktoratets afgørelse om, at medlemmet er selvforskyldt ledig, og  

 derfor skal pålægges en effektiv karantæne på 5 uger  

 (185 timer), fordi hun ikke har fremlagt dokumentation for, at hun havde en  

 gyldig grund til at ophøre i kursusforløbet.
 Arbejdsmarkedets Ankenævn lagde ved  

 afgørelsen vægt på, at medlemmet afbrød et  

 kursusforløb, som var led i en individuel handlingsplan, og at det  

 derfor må være medlemmet, som har bevisbyrden for at dokumentere  

 ved hjælp af en lægeerklæring, at medlemmet havde en gyldig  

 grund til ophøret.
