 Ansøgning om omdannelse af bevilling til partsbevilling til  

 bevillingshavers ægtefælle blev imødekommet.
 De har ved brev af 16. januar 1990 - modtaget i ministeriet den 2. marts  

 1990 gennem Storkøbenhavns Hyrevognsnævn - på vegne af Jørn og Inge Nielsen  

 anmodet om, at Inge Nielsens hyrekørselsbevilling nr. 1-2445 omdannes til en  

 partsbevilling, således at Jørn og Inge  Nielsen får bevillingen i  

 fællesskab.
 Det fremgår af sagen, at baggrunden for ønsket om omdannelse af  

 bevillingen til partsbevilling er Jørn Nielsens sygdom, og at han - hvis  

 ansøgningen imødekommes - vil opgive sin bevilling til hyrekørsel (nr.  

 1-2436), som har været deponeret siden den 30. juni 1989 på grund  

 af Jørn Nielsens helbredstilstand.
 Storkøbenhavns Hyrevognsnævn har ved fremsendelsen anbefalet det ansøgte.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
Efter ministeriets opfattelse foreligger der i det foreliggende tilfælde  

 sådanne særlige forhold, at ministeriet efter omstændighederne kan tillade,  

 at Inge Nielsens hyrekørselsbevilling omdannes til en partsbevilling, således  

 at Jørn og Inge Nielsen herefter har bevillingen i fællesskab.
Det bemærkes,  

 at det er en forudsætning herfor, at Jørn Nielsens hyrekørselsbevilling nr.  

 1-2436 samtidig afleveres til nævnet, jf. hyrekørselsbekendtgørelsens § 3,  

 stk. 3, nr. 3.
 Jørn og Inge Nielsen bedes rette henvendelse til Storkøbenhavns  

 Hyrevognskontor med henblik på foretagelse af det videre fornødne i sagens  

 anledning.
 Kopi af nærværende brev er d.d. sendt til Storkøbenhavns Hyrevognskontor  

 og Jørn og Inge  Nielsen.
