 I henhold til § 14 i kgl. anordning af 26. september 1974 om Det kgl.  

 danske Musikkonservatorium, § 14 i kgl. anordning af 14. september 1974 om  

 Det jydske Musikkonservatorium og § 13 i bekendtgørelse nr. 446, 447 og 448  

 af 29. august 1974 vedrørende Vestjysk Musikkonservatorium, Nordjysk  

 Musikkonservatorium og Det fynske Musikkonservatorium fastsætter ministeren  

 for kulturelle anliggender følgende ændringer:
 § 21  affattes således:
 De afsluttende eksaminer afholdes i eksamensterminen maj/juni.  

 Konservatorierne kan dog i særlige tilfælde tillade, at der afholdes eksamen  

 uden for eksamensterminen.
 Stk. 2.  Alle eksaminer i hovedfag er offentlige.  

 Eksaminationer i bifag samt årsprøver er interne.
 Stk. 3.  Indtegning til konservatoriernes eksaminer  

 finder sted senest den 1. januar.
 § 22  affattes således:
 Ved eksamination i hovedfag ved diplomeksamen, kirkemusikalsk  

 displomeksamen, musikpædagogisk eksamen, dirigenteksamen samt  

 hovedskoleeksamen, medvirker 4 censorer, der udpeges således:
1. Rektor ved det konservatorium, hvor eksaminationen  

 afholdes.
Rektor kan udpege en eller flere stedfortrædere.
 2. En af ministeriet for kulturelle anliggender  

 beskikket censor, der ikke er lærer ved et af de danske musikkonservatorier.  

 Beskikkelsen sker efter indstilling fra konservatorierne i fællesskab.
3. En censor, der er lærer i det pågældende hovedfag  

 ved et af øvrige musikkonservatorier.
Censor udpeges af konservatorierne i  

 fællesskab.
 4. En censor udpeget af øverste råd ved det  

 konservatorium, hvor eksamen afholdes, blandt den pågældende faggruppes  

 lærere - dog ikke eksaminandens lærer i faget.
 Stk. 2.  Ved diplomeksamen i hovedfaget  

 musikteori-musikhistorie, kan hvert af de under 3) og 4) anførte censorater  

 varetages af to censorer, hvoraf den ene deltager i bedømmelsen af de  

 musikteoretiske prøver, den anden i bedømmelsen af de musikhistoriske prøver.
 Stk. 3.  Ved musikpædagogisk eksamen kan det under 3)  

 anførte censorat varetages af 3 censorer, hvoraf den ene deltager i  

 bedømmelsen af præstationen i undervisning af elever på begynder- og  

 mellemstadiet, den anden i bedømmelsen af de øvrige hovedfagspræstationer.
 § 25  affattes således:
Ved årsprøver medvirker 4 censorer fra det konservatorium, hvor prøver  

 afholdes.
De pågældende udpeges således:
 1. Rektor eller en af rektor udpeget stedfortræder.
 2. Fagrådets formand og 1 af faggruppens lærere  

 udpeget af fagrådet eller 2 af faggruppens lærere udpeget af fagrådet.
 3. Den studerendes lærer i faget.
 § 27  affattes således:
 Ved optagelsesprøve til solistklassen medvirker 6 censorer, der udpeges  

 således:
 1. Rektor ved det konservatorium, hvor prøver afholdes  

 eller en af rektor udpeget stedfortræder.
2. 2 af ministeriet for kulturelle anliggender  

 beskikkede censorer valgt blandt lærerne ved konservatorierne.
Beskikkelsen  

 sker efter indstilling fra konservatorierne i fællesskab.
De pågældende  

 censorer medvirker ved optagelsesprøver i samtlige fag.
 3. Den af ministeriet for kulturelle anliggender i  

 henhold til § 22, stk. 1, pkt. 2 beskikkede censor til diplom- og  

 hovedskoleeksamen i det pågældende fag.
 4. 2 af konservatorierådet udpegede lærere fra  

 faggruppen ved det konservatorium, hvor prøven finder sted, heriblandt den  

 lærer, som den optagelsessøgende eventuelt har søgt.
 § 33  affattes således:
 Bekendtgørelsen træder i kraft ved kundgørelsen i Lovtidende.
 Ministeriet for kulturelle anliggender,  

 den 29. juni 1978.
