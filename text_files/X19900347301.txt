Et medlem ophører med beskæftigelse i Tyskland den 31. december 1989,  

 men påbegynder først beskæftigelse i Danmark den 5. marts 1990. Intet  

 grundlag for dispensation Nærings- og Nydelsesmiddelarbejdernes Arbejdsløshedskasse Vedrørende X, cpr.nr. 250364,-.
Direktoratet har den 8. juni 1990 modtaget kassens anmodning om  

 dispensation fra kravet om påbegyndelse af beskæftigelse i Danmark inden otte  

 uger, efter at forsikringsdækningen er ophørt i Tyskland.
Ovennævnte var  

 således forsikret og beskæftiget i Tyskland i perioden 24. april 1989 til den  

 31. december 1989, hvorfor en overførsel af forsikringsperioden fra Tyskland  

 derfor var betinget af, at ovennævnte påbegyndte beskæftigelse i Danmark  

 senest den 23. februar 1990.
 Det fremgår af sagen bl.a., at ovennævnte imidlertid først påbegyndte  

 beskæftigelse den 5. marts 1990, et projektarbejde i Y Kommune, som  

 arbejdsformidlingen og kommunen i samarbejde tilbød ovennævnte.
 Kassen har oplyst, at grunden til, at ovennævnte først påbegyndte  

 arbejdsforholdet den 5. marts 1990 udelukkende er en kommunikationsfejl  

 mellem arbejdsformidlingen og Y Kommune, hvilket den 28. marts 1990 er  

 bekræftet af begge.
 Kassen har videre oplyst, at ovennævnte tilmeldte sig arbejdsformidlingen  

 den 7. maj 1990 efter det afsluttede projektarbejde.
A F G Ø R E L S E Ifølge EF-forordning nr. 1408/71, artikel 67, stk. 1, skal den kompetente  

 institution i en medlemsstat i fornødent omfang medregne forsikrings- og  

 beskæftigelsesperioder, der er tilbagelagt som arbejdstager efter enhver  

 anden medlemsstats lovgivning, som om det drejede sig om forsikringsperioder,  

 der var tilbagelagt efter den for denne institution gældende lovgivning.
 Ifølge direktoratets cirkulære af 11. december 1986, afsnit II, ad 2,  

 hvilken bestemmelse er opretholdt i direktoratets vejledning af 24. april  

 1989 om arbejdsløshedsforsikring i relation til EF, afsnit II, ad 2, skal  

 man, ved tilbagevenden til Danmark, efter et beskæftigelsesforhold i et andet  

 EF-land, for at kunne medregne forsikringsperioder fra det andet EF-land,  

 inden otte uger, efter at forsikringsdækningen er ophørt i det andet EF-land,  

 have påbegyndt arbejde i Danmark af samme omfang, som kræves ved nyoptagelse  

 (300 timer inden for 10 uger).
 Er denne betingelse ikke opfyldt, kan der først opnås ret til dagpenge  

 efter 1 års medlemskab, jf. arbejdsløshedsforsikringslovens § 53, stk. 1.  

 Beskæftigelsesperioder optjent i det andet EF-land vil dog altid kunne  

 overføres til brug ved beregningen af, om arbejdskravet i henhold til § 55/§  

 72 er opfyldt.
 I denne anledning skal man meddele, at direktoratet efter det oplyste ikke  

 finder, at ovennævnte kan overføre sine forsikringsperioder fra Tyskland, da  

 otte ugers fristen, fastsat i nævnte vejledning, ikke er overholdt.
 Det bemærkes, at direktoratet ikke har fundet grundlag for at dispensere  

 fra otte ugers fristen.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
Direktoratet skal endvidere bemærke, at såfremt ovennævnte mener at have  

 lidt et økonomisk tab ved, at ansættelsesforholdet ved Y Kommune ikke blev  

 etableret inden otte ugers fristens udløb, henvises ovennævnte i denne  

 forbindelse til at anlægge sag ved de civile domstole.
P.D.V.
E.B.
