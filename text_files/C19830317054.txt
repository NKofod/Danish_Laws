 Til Arbejdsmarkedsnævnssekretariaterne.
 Ved skrivelse af 18. juli 1980 udsendte direktoratet retningslinier til  

 nævnssekretariaterne om, hvorledes der skulle forholdes i situationer, hvor  

 en virksomhed, der har varslet afskedigelser af større omfang, jfr. kap. 5a i  

 arbejdsløshedsloven, holder helt eller delvis kollektiv ferielukning i § 23d  

 30 dages perioden.
 Da Dansk Arbejdsgiverforening er kommet med indsigelser mod ministeriets  

 og direktoratets fortolking, som ligger til grund for ovennævnte skrivelse,  

 har ministeriet foranlediget heraf påny overvejet sagen.
 Hoslagt fremsendes ministeriets skrivelse af 15. juli 1983. Man skal  

 navnlig henlede opmærksomheden på skrivelsens tekst, begyndende med andet  

 afsnit på side 1 og afsluttende med næstsidste afsnit på side 2.
 Man skal samtidig meddele, at direktoratets skrivelse af 18. juli 1980  

 dags dato tilbagekaldes.
 P.D.V.
 E.B.
Kirsten Larsen fuldmægtig Arbejdsministeriets skrivelse af 15. juli 1983:
Under henvising til arbejdsdirektoratets skrivelse af 27.4.1983 (j.nr.
EH  

 4-1-131/81) om forståelsen af arbejdsløshedslovens § 23 d sammenholdt med  

 ferielovens § 10, stk. 2, skal man meddele, at Dansk Arbejdsgiverforenings  

 skrivelse af 16.10.1980 om spørgsmålet giver arbejdsministeriet anledning til  

 følgende bemærkninger.
 Arbejdsdirektoratets rundskrivelse af 18.7.1980 angår den situation, hvor  

 en arbejdsgiver har varslet afskedigelser, og virksomheden umiddelbart  

 derefter holder kollektiv ferielukning af 18 dages sammenhængende varighed,  

 helt eller delvis sammenfaldende med den i arbejdsløshedslovens § 23 d  

 omhandlede 30-dages periode.
 I denne situation må arbejdsgiveren se på samspillet mellem følgende 3 sæt  

 regler:
 - De individuele opsigelsesvarsler, jfr. arbejdsløshedslovens § 23 a, stk.  

 4.
 - Ferielovens § 10, stk. 2.
 - Arbejdsløshedslovens § 23 d.
 1. Først må arbejdsgiveren overholde den enkelte  

 afskedigedes individuelle opsigelsesvarsel i henhold til lov, kollektiv  

 overenskomst eller individuel aftale.
Er dette varsel længere end 3 måneder, er det det, der gælder.
Ferieovens  

 § 10, stk.2, og arbejdsløshedslovens § 23 d kommer ikke i anvendelse.
 2. Er det individuelle varsel mindre 3 måneder,  

 indebærer ferielovens § 10, stk. 2, at det individuelle opsigelsesvarsel  

 forlænges med antallet af feriedage, medmindre der foreligger samtykke fra  

 lønmodtageren til at se bort fra bestemmelsen eller adgang hertil følger af  

 bestemmelse i kollektiv overenskomst.
 Ved anvendelse af ferielovens § 10, stk. 2, må arbejdsgiveren være  

 opmærksom på, at »fratrædelsestidspunktet« kan være bestemt af  

 arbejdsløshedslovens § 23 d, hvorefter afskedigelser, hvorom der er givet  

 meddelelse efter § 23 c, stk. 1, tidligst får virkning 30 dage efter, at  

 meddelelsen er sendt til arbejdsmarkedsnævnet.
 Såfremt opsigelsesvarslet, eventuelt efter forlængelse efter ferielovens §  

 10, stk. 2, rækker ud over de 30 dage, skal dette varsel følges.
 3. Såfremt opsigelsesvarslet, selv efter forlængelse  

 efter § 10, stk. 2, ikke rækker ud over de 30 dage, bestemmer 30-dages  

 fristen fratrædelsestidspunktet, d.v.s. at opsigelsen tidligst kan afgives  

 til ikrafttræden ved udløbet af de 30 dage.
 4. Såfremt arbejdsgiveren undlader at sende meddelelse  

 til arbejdsmarkedsnævnet i overensstemmelse med § 23 c, stk. 1, bliver  

 30-dages reglen i § 23 d ikke aktuel.
 Afskedigelsen træder altså i kraft i overensstemmelse med det individuelle  

 varsel, eventuelt forlænget efter ferielovens § 10, stk. 2. Derimod skal  

 arbejdsgiveren efter arbejdsløshedslovens § 102 a, stk. 2, yde de pågældende  

 lønmodtagere en godtgørelse, der svarer til lønnen i en periode på 30 dage  

 fra opsigelsestidspunktet med fradrag af den løn, som lønmodtageren har  

 modtaget i en eventuel opsigelsesperiode.
 Det bemærkes, at bestemmelsen af »fratrædelsestidspunktet« i  

 ferielovens § 10, stk. 2, altså i denne situation ikke påvirkes af 30-dages  

 reglen i § 23 d.
 Når arbejdsministeriet i skrivelse af 15. juli 1980 udtalte, at 30-dages  

 fristen skulle forlænges med et antal dage svarende til de feriedage inden  

 for fristen, der ligger ud over restferien, havde dette sin baggrund i § 23  

 d, som i et vist omfang indebærer, at virkningerne af en opsigelse udskydes,  

 jfr. ovenfor under punkt 2.
Arbejdsministeriet er imidlertid nu mest tilbøjelig til at være enig med  

 Dansk Arbejdsgiverforening i, at § 23 d ikke har betydning for selve længden  

 af det individuelle opsigelsesvarsel, således som dette måtte være fastsat  

 ved overenskomst eller lov - herunder eventuelt forlænget i medfør af  

 ferieloven.
Dette indebærer, at der fortsat skal arbejdes med 2 frister, dels  

 det individuelle, eventuelt forlængede, opsigesesvarsel, dels de 30 dage, og  

 at den længste af disse frister er afgørende for arbejdsophøret, men at de 30  

 dage er et fikseret tidsrum, som ikke ændres i medfør af anden lovgiving.
 P.M.V.
 E.B.
