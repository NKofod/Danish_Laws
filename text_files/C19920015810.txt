 Bygge- og Boligstyrelsen er på foranledning af konkrete henvendelser  

 blevet opmærksom på, at nogle kommunalbestyrelser har været i tvivl om  

 mulighederne for at stille krav med hensyn til driften af specielt lette  

 kollektivboliger, men også de byggerier, som har fået tilsagn efter  

 dagældende boligbyggerilove før den 1.4.1976.
 De gældende tilsynsbestemmelser findes i:
- Pkt. 46 i Boligministeriets cirkulære af 22.6.1967 om offentlig støtte  

 til byggeri for sociale og kulturelle institutioner, - Pkt. 53 i Boligministeriets cirkulære af 17.2.1971 om offentlig støtte  

 til byggeri for sociale og kulturelle institutioner eller - Pkt. 37 i Boligministeriets cirkulære af 1.9.1976 om støtte til  

 opførelse af lette kollektivboliger mv.
De anførte tilsynsbestemmelser, som vedrører støttede byggerier med  

 tilsagn efter dagældende love om boligbyggeri, kap.
VI og fra 1976 kap.
X,  

 efter den 22.7.1967 og frem til 31.12.1987, har alle samme formulering.
 Efter disse bestemmelser føres et kommunalt tilsyn med de pågældende  

 byggerier efter de ovenfor anførte bestemmelser, så længe det ydede stats-  

 eller kommunale lån eller lån med stats- eller kommunal garanti ikke er  

 indfriet, eller så længe der ydes rentesikring eller rentebidrag til  

 institutionen.
 Efter de anførte bestemmelser i de pågældende cirkulærer påser  

 kommunalbestyrelsen i den kommune, hvor institutionen er beliggende, at  

 institutionen tilrettelægger en forsvarlig drift i overensstemmelse med de  

 herom gældende bestemmelser.
 Efter styrelsens opfattelse giver tilsynsbestemmelserne i de anførte  

 cirkulærer kommunalbestyrelsen hjemmel til bl.a. at fremsætte krav vedrørende  

 anvendelsen af henlagte midler eller efter en konkret vurdering af behovet  

 herfor forbud mod mellemregning mellem den selvejende institution og  

 institutionens forretningsfører.
