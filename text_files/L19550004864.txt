 Bekendtgørelse om Danmarks tiltrædelse af den i Paris den 23. oktober 1954  

 mellem Amerikas forenede Stater, Det forenede Kongerige Storbritannien og  

 Nord-Irland, Den franske Republik og Forbundsrepublikken Tyskland  

 undertegnede overenskomst om fremmede styrkers tilstedeværelse i  

 Forbundsrepublikken Tyskland.
 Ved kgl. resolution af 28. april 1955 har Danmark tiltrådt følgende af  

 Amerikas forenede Stater, Det forenede Kongerige Storbritannien og  

 Nord-Irland, Den franske Republik og Forbundsrepublikken Tyskland den 23.  

 oktober 1954 undertegnede overenskomst:
 Overenskomst om fremmede styrkers tilstedeværelse i  

 Forbundsrepublikken Tyskland.
 I betragtning af den nuværende internationale situation og nødvendigheden  

 af at sikre den frie verdens forsvar, hvilket nødvendiggør fremmede styrkers  

 fortsatte tilstedeværelse i Forbundsrepublikken Tyskland, er Amerikas  

 forenede Stater, Det forenede Kongerige Storbritannien og Nord-Irland, Den  

 franske Republik og Forbundsrepublikken Tyskland enige om følgende:
 1. Fra ikrafttrædelsen af aftalerne om det tyske  

 forsvarsbidrag kan styrker af samme nationalitet og effektive styrke som de  

 på dette tidspunkt tilstedeværende stationeres i Forbundsrepublikken.
 2.Den effektive styrke af de styrker, der i henhold til nærværende  

 artikels stk. 1 er stationeret i Forbundsrepublikken, kan til enhver tid  

 forøges med Forbundsrepublikken Tysklands regerings samtykke.
 3. Yderligere styrker tilhørende de stater, der er  

 deltagere i nærværende overenskomst, kan med Forbundsrepublikken Tysklands  

 regerings samtykke indrejse i og opholde sig på Forbundsrepublikkens  

 territorium i øvelsesøjemed i overensstemmelse med de regler, der er gældende  

 for styrker, der er tildelt den allierede øverstkommanderende i Europa,  

 forudsat at sådanne styrker ikke forbliver der mere end 30 dage ad gangen.
 4. Forbundsrepublikken tilstår styrker tilhørende  

 Frankrig, Det forenede Kongerige og De forenede Stater ret til indrejse i,  

 gennemrejse og udrejse af Forbundsrepublikkens territorium på vej til eller  

 fra Østrig (sålænge de fortsat har styrker stationeret der) eller ethvert af  

 Den nordatlantiske Traktats Organisations medlemslande efter de af Den  

 nordatlantiske Traktats medlemmer almindeligt fulgte regler, eller på sådanne  

 vilkår, som Det nordatlantiske Råd måtte blive enige om skal gælde for  

 samtlige medlemslande.
Nærværende overenskomst kan tiltrædes af ethvert ikke-underskrivende land,  

 der havde styrker stationeret på Forbundsrepublikkens territorium på datoen  

 for undertegnelsen i Paris den 23. oktober 1954 af protokollen om ophøret af  

 besættelsesstyret i Forbundsrepublikken Tyskland.
Ethvert sådant land, der  

 måtte ønske at tiltræde denne overenskomst, kan deponere et  

 tiltrædelsesinstrument hos forbundsregeringen.
 1. Nærværende overenskomst ophører ved afsluttelsen af  

 en tysk fredsordning, eller såfremt signatarlandene på et tidligere tidspunkt  

 er enige om, at den internationale situations udvikling retfærdiggør en ny  

 ordning.
 2. Signartarlandene vil tage nærværende overenskomsts  

 bestemmelser op til revision samtidig med og på samme betingelser som fastsat  

 i artikel 10 i overenskomsten om forholdet mellem de tre magter og  

 Forbundsrepublikken Tyskland.
1. Nærværende overenskomst skal ratificeres eller  

 godkendes af signatarlandene, og ratifikations- eller  

 godkendelsesinstrumenter skal af disse deponeres hos Forbundsrepublikken  

 Tysklands regering, som skal give hvert af signatarlandene meddelelse om  

 deponeringen af hvert ratifikations- eller godkendelsesinstrument.
Nærværende  

 overenskomst træder i kraft, når samtlige signatarlande har foretaget sådan  

 deponering, og når instrumentet vedrørende Forbundsrepublikken Tysklands  

 tiltrædelse af Den nordatlantiske Traktat er blevet deponeret hos Amerikas  

 forenede Staters regering.
 2. Den træder ligeledes i kraft på denne dato  

 forsåvidt angår enhvert tiltrædende land, som i henhold til artikel 2 i  

 nærværende overenskomst tidligere har deponeret et tiltrædelsesinstrument og,  

 forsåvidt angår enhvert andet tiltrædende land, på datoen for dettes  

 deponering af et sådant instrument.
3. Nærværende overenskomst skal deponeres i  

 Forbundsrepublikken Tysklands regeringsarkiver.
Nævnte regering vil overgive  

 hver af nærværende overenskomsts deltagere bekræftede genparter af  

 overenskomsten og af de tiltrædelsesinstrumenter, der er deponeret i  

 overensstemmelse med artikel 2, ligesom den vil underrette hvert enkelt land  

 om datoen for deponeringen af ethvert tiltrædelsesinstrument.
 TIL BEKRÆFTELSE HERAF har de nedenfor anførte, behørigt befuldmægtigede  

 repræsentanter underskrevet nærværende overenskomst.
 Udfærdiget i Paris den 23. oktober 1954 i tre tekster på engelsk, fransk  

 og tysk, alle tekster af samme gyldighed.
 Danmarks tiltrædelsesinstrument er den 4. maj 1955 deponeret hos  

 Forbundsrepublikken Tysklands regering i overensstemmelse med overenskomstens  

 artikel 2.
