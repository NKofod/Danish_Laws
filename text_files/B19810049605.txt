 I medfør af § 18, stk. 3, i lov nr. 297 af 14. juni 1974 om markedsføring  

 fastsættes herved følgende regler for forbrugerombudsmandens virksomhed:
 § 1.  Det påhviler forbrugerombudsmanden at føre  

 tilsyn med, at der ikke sker overtrædelse af god markedsføringsskik eller af  

 de øvrige bestemmelser i lov om markedsføring eller af bestemmelser fastsat  

 af industriministeren i medfør af denne lov.
 Stk. 2.  Forbrugerombudsmanden skal på eget initiativ  

 eller på grundlag af klager eller henvendelser fra andre ved forhandling søge  

 at påvirke de erhvervsdrivende til at virke i overensstemmelse med  

 markedsføringsloven og de af industriministeren i medfør af denne lov  

 fastsatte bestemmelser.
 § 2.  Forbrugerombudsmanden skal særligt føre tilsyn  

 med markedsføringen på områder, hvor overtrædelser af markedsføringsloven kan  

 forudses ofte at forekomme, eller hvor sådanne kan være til særlig skade for  

 forbrugerne, samt hvor der er tale om markedsføringsforanstaltninger af stor  

 praktisk betydning.
 Stk. 2.  Forbrugerombudsmanden kan ikke tage endelig  

 stilling til spørgsmål om lovligheden af påtænkte foranstaltninger inden for  

 markedsføring, som måtte blive ham forelagt, men kan kun uforpligtende og kun  

 i det omfang varetagelsen af de ham ved loven påbudte opgaver tillader det,  

 give oplysninger om de synspunkter, han ville anlægge over for sager af den  

 pågældende karakter, som han måtte få til behandling.
§ 3.  Forbrugerombudsmanden kan anlægge sag ved retten  

 om forbud mod handlinger, der er i strid med kapitel 1 i markedsføringsloven  

 og kan herunder nedlægge påstand om, at retten Stk. 2.  Begæring om foranstaltninger, som omhandlet i  

 stk. 1, kan også fremsættes over for retten af forbrugerombudsmanden efter,  

 at der er afsagt dom i sagen.
 Stk. 3.  Retssagen anlægges ved sø- og handelsretten i  

 København, medmindre forbrugerombudsmanden efter aftale med parten vedtager  

 andet værneting.
 Stk. 4.  Forbrugerombudsmanden kan indtræde efter  

 retsplejelovens almindelige regler i civile retssager vedrørende  

 markedsføringsloven.
Stk. 5.  Er der øjensynlig fare for, at formålet med  

 forbud vil forspildes, hvis sag herom skal afvente rettens afgørelse, kan  

 forbrugerombudsmanden nedlægge foreløbigt forbud.
Forbudsnedlæggelsen skal  

 ske skriftligt med angivelse af dato og klokkeslet.
Nedlægges forbudet ikke  

 på stedet af forbrugerombudsmanden, forkyndes forbudsdokumentet ved  

 stævningsmand.
Under den sag til stadfæstelse af forbudet, der efter  

 bestemmelserne i markedsføringsloven skal anlægges senest næste hverdag, må  

 forbrugerombudsmanden principalt påstå forbudet stadfæstet ved dom,  

 subsidiært forbudet foreløbigt godkendt ved kendelse.
Af hensyn til de korte  

 tidsfrister, bør forbrugerombudsmanden så vidt muligt tidsmæssigt koordinere  

 en forbudsnedlæggelse med retten.
§ 4.  Finder forbrugerombudsmanden, at der foreligger  

 overtrædelse af strafsanktionerede og offentlig påtale undergivne  

 bestemmelser i markedsføringsloven eller i forskrifter fastsat af  

 industriministeren i medfør af denne lov, kan han fremsætte anmodning til  

 anklagemyndigheden om, at der rejses tiltale.
Det samme gælder, hvis et af  

 retten nedlagt forbud eller givet pålæg tilsidesættes.
Med anmodningen til  

 anklagemyndigheden om tiltalerejsning kan forbrugerombudsmanden henstille, at  

 det overdrages ham at udføre tiltalen.
 § 5.  Forbrugerombudsmanden skal forhandle med  

 anklagemyndigheden om, for hvilken ret en straffesag vedrørende overtrædelse  

 af markedsføringsloven bør indbringes.
 § 6.  Forbrugerombudsmanden kan kræve meddelt alle  

 sådanne oplysninger, som skønnes nødvendige for hans virksomhed, herunder til  

 afgørelse af, om et forhold falder ind under markedsføringslovens  

 bestemmelser.
 § 7.  Forbrugerombudsmanden skal lægge vægt på at  

 orientere offentligheden om de af ham og af domstolene behandlede sager af  

 betydning for forståelsen af markedsføringslovens bestemmelser eller af almen  

 interesse og udarbejder ved finansårets udløb en årsberetning til  

 industriministeren om aktiviteterne i det forløbne år og administrationen i  

 øvrigt.
 § 8.  Forbrugerombudsmanden bistås af et sekretariat,  

 hvis daglige leder træder i forbrugerombudsmandens sted, når denne måtte være  

 forhindret, ligesom forbrugerombudsmanden om nødvendigt kan bemyndige andre  

 sekretariatsmedarbejdere til at handle på sine vegne i enkeltsager.
§ 9.  Bekendtgørelsen træder i kraft ved  

 offentliggørelsen i Lovtidende.
Samtidig ophæves bekendtgørelse nr. 169 af 6.  

 maj 1975 om regler for forbrugerombudsmandens virksomhed.
