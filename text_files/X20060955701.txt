Skattefri aktieombytning  lempelse af  

 vilkår Et børsnoteret selskab A anmodede om tilladelse  

 til skattefri aktieombytning af aktier, som A havde i et engelsk selskab, der  

 ved en aktieombytning blev overtaget af et børsnoteret japansk selskab.
A  

 anmodede endvidere om, at der blev givet tilladelse uden det sædvanlige  

 vilkår  

 om anmeldelse af væsentlige ændringer i de forhold, der lå til grund for  

 tilladelsen, idet selskabet efter ombytningen var uden væsentlig indflydelse  

 på  

 de beslutninger, det erhvervende selskab måtte træffe.
Før ombytningen ejede  

 A  

 ca. 8 % af aktierne i det engelske selskab og efter ombytningen ca. 3 % af  

 aktierne i det erhvervende japanske selskab Henset til at aktieombytningen efter det oplyste  

 var forretningsmæssigt begrundet, og at det erhvervende japanske selskab  

 overtog 100 % af aktierne i det engelske selskab, blev der meddelt tilladelse  

 til skattefri aktieombytning.
Endvidere blev tilladelsen meddelt alene på  

 vilkår om meddelelse af væsentlige ændringer i ejerforholdet til de  

 erhvervede  

 aktier (vederlagsaktierne). Anmeldelsesperioden blev fastsat til at løbe fra  

 den dag A havde ejet de oprindelige aktier i 3 år og 6 måneder frem.
De  

 ombyttede aktier havde på ombytningstidspunktet været ejet i mindre end 3 år,  

 hvorfor et salg af aktierne på ombytningstidspunktet ville have været  

 skattepligtigt i overensstemmelse med de alm. regler i  

 aktieavancebeskatningsloven, hvorfor det fandtes nødvendigt og proportionalt  

 at  

 stille vilkår som anført.
Derimod fandt man det i den konkrete situation  

 ikke relevant at stille vilkår vedrørende det japanske selskabs ejerforhold  

 til  

 det engelske selskab.
Der blev her henset til, at såvel A som det erhvervende  

 selskab er børsnoterede selskaber, og at A oplyste ikke at have nogen  

 aktuelle  

 planer om at sælge de erhvervede aktier.
 SKATs kommentar til ovenstående  

 afgørelse:
Som anført i afgørelsen stilles der ved  

 skattefri aktieombytninger sædvanligvis et såkaldt anmeldelsesvilkår.
Det  

 nærmere  

 indhold af vilkåret fremgår af LV afsnit  


  

 S.G.18.7 I almindelighed bliver dette vilkår også stillet  

 i situationer, hvor f.eks. en dansk ombyttende aktionær foretager ombytning,  

 hvorved aktionæren som vederlag erhverver aktier i f.eks. et udenlandsk  

 selskab  

 og uagtet, at den ombyttende aktionær alene erhverver en mindre eller minimal  

 aktiepost i det erhvervende selskab.
SKAT har, som det fremgår af den her  

 foreliggende konkrete afgørelse, ikke fundet det påkrævet at stille det  

 sædvanlige anmeldelsesvilkår.
Derimod er det fundet både påkrævet og  

 proportionalt  

 at stille vilkår for så vidt angår de ved ombytningen erhvervede aktier, dvs.  

 vederlagsaktierne.
Vilkåret er, som det fremgår af afgørelsen,  

 fastsat til at gælde i de første 6 måneder, hvor selskabet vil have mulighed  

 for at sælge de ombyttede aktier skattefrit.
Såfremt selskabet vælger at  

 sælge  

 de ombyttede aktier umiddelbart efter skattefriheden indtræder, vil det kunne  

 være en indikation for at  den skattefri ombytning reelt er valgt som et  

 alternativ til et skattepligtigt salg og, at der således er tale om en  

 skatteundgåelsessituation.
 Den lempelse i hidtidig praksis for  

 vilkårsstillelse, som afgørelsen er udtryk for, vil - efter en konkret  

 vurdering af tilsvarende sager - blive praktiseret i fremtidige sager om  

 skattefri aktieombytning.
