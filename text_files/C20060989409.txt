Cirkulære  

 om oprettelse, ændring og nedlæggelse af  

  

 pastorater, fastsættelse af pastoratsnavne samt om oprettelse  

  

 og nedlæggelse af præstestillinger (Til biskopperne) I henhold til kgl. resolution nr. 9778 af 19. juli  

 2006  

 fastsættes følgende:
 § 1.  

  

 Oprettelse, ændring og nedlæggelse af  

 pastorater i stiftet foretages af biskoppen efter høring af de berørte  

 menighedsråd og præster.
 Stk. 2.  

  

 Pastoratsnavne fastsættes af biskoppen efter høring  

 af de berørte menighedsråd.
 Stk. 3.  

  

 I pastorater med flere sogne fastsætter biskoppen,  

 hvilket sogn der er hovedsognet.
 § 2.  

  

 Indenfor stiftets præstebevilling  

 foretager biskoppen oprettelse og ændring af præstestillinger efter høring af  

 de berørte menighedsråd og præster.
 Stk. 2.  

  

 Nedlæggelse af ubesatte præstestillinger i stiftet  

 foretages af biskoppen efter høring af de berørte menighedsråd.
§ 3.  

  

 Medfører afgørelser i henhold til §§ 1  

 og 2 ændringer i allerede ansatte præsters ansættelsesområde, udarbejder  

 biskoppen nyt ansættelsesbevis til de pågældende.
Kirkeministeriet skal have  

 kopi af det underskrevne ansættelsesbevis.
 § 4.  

  

 Biskoppen underretter Kirkeministeriet  

 og de berørte menighedsråd, præster, provster samt Den Danske Præsteforening  

 om  

 afgørelse truffet i medfør af §§ 1 og 2.
 § 5.  

  

 Cirkulæret træder i kraft den 1. november  

 2006.
 Stk. 2.  

  

 Samtidig ophæves cirkulære nr. 9779 af 25.  

 september 2006 om oprettelse, ændring og nedlæggelse af pastorater,  

 fastsættelse af pastoratsnavne samt om oprettelse og nedlæggelse af  

 præstestillinger.
