Pressenævnet havde ikke mulighed for at  

 tage stilling til faktiske forhold, hvorom parterne var uenige.
Nævnet kunne  

 derfor ikke tage stilling til, hvorvidt det oplyste om dobbeltmordet på  

 Frederiksberg i 1948 var korrekt.
 Pressenævnet fandt imidlertid, at udsagnene  

 vedrørende [K] i den påklagede udsendelse kunne være skadelige, krænkende  

 eller  

 virke agtelsesforringende for [K], og Nævnet udtalte sin kritik heraf.
Kendelse  

 fra Pressenævnet i sag 2006-6-319 [K] har klaget til  

 Pressenævnet over en radioudsendelse i Radio Frederiksberg-Journalen den 27.  

 marts 2006, kl. ca. 13.30, idet han mener, at god presseskik er tilsidesat.
1. Sagsfremstilling Den 27. marts 2006 bragte  

 Radio Frederiksberg-Journalen en udsendelse, hvoraf følgende bl.a. fremgår:
 Radiovært 1:  

  

   Vi har lige måttet protestere endnu engang.
Sidste  

 gang var det Frederiksberg Bibliotek.
Nu er det til Kvarterhuset ude på  

 Amager,  

 der vil afholde et foredrag med [K] om dobbeltmordet.
Hvis han fortsat  

 påstår,  

 at ægteparret Jacobsen blev dræbt den 19. februar 1948, så er det løgn   

 endnu  

 engang  Det er utroligt, at man har nogle offentligt betalte biblioteker, som  

 på trods af fremsendt dokumentation, lader en foredragsholder stå op og  

 fortælle løgn.
Det bliver spændende at se, hvad Sundby Bibliotek, ledelsen,  

 svarer på vores klage.
Radiovært 2:  

  

 Det er sjovt, at han kan stille sig frem som  

 kapacitet.
Holde foredrag, og så også skrive det på sine hjemmesider.
Men når  

 han ikke har en stump af dokumentation overhovedet.
 Radiovært 1: ..  

  

 Det er utroligt, at man bliver ved med at lade en [K],  

 pensioneret bankmand, der er den eneste, der i øjeblikket har adgang til  

 arkivet...
 Den 28. marts 2006 blev  

 radioudsendelsen genudsendt.
2. Parternes synspunkter [K] har anført, at Radio  

 Frederiksberg-Journalen fremsætter nedsættende udtalelser om ham som person  

 ved  

 at omtale ham som løgner. [K] har videre anført, at han ikke længere ønskes  

 omtalt på Radio Frederiksberg-Journalen.
Radio Frederiksberg-Journalen  

 har anført, at man kun har afsløret, at [K] er fuld af løgn, når han  

 siger, at  

 ægteparret Jacobsen døde den 19.-20. februar 1948 i Dobbeltmordet på  

 Peter  

 Bangs Vej.
Radio Frederiksberg-Journalen har videre anført, at  

 udtalelserne  

 af 27. marts 2006 er et udtryk for sandheden.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget: Lene Pagter Kristensen, Jan Kristensen,  

 Lene  

 Sarup og Leif Max Hansen.
 Pressenævnet har ikke  

 mulighed for at tage stilling til faktiske forhold, hvorom parterne er  

 uenige.  

 Nævnet kan derfor ikke tage stilling til, hvorvidt det oplyste om  

 dobbeltmordet  

 på Frederiksberg i 1948 er korrekt.
 Pressenævnet finder  

 imidlertid, at udsagnene vedrørende [K] i den påklagede udsendelse kan være  

 skadelige, krænkende eller virke agtelsesforringende for [K], og Nævnet  

 udtaler  

 sin kritik heraf.
 I medfør af medieansvarsloven  

 § 49 pålægger Pressenævnet herefter den ansvarshavende redaktør af Radio  

 Frederiksberg-Journalen at bringe følgende:
Kendelse fra Pressenævnet Den 27. marts 2006, kl. ca. 13.30, bragte Radio Frederiksberg-Journalen  

 en udsendelse, hvori et foredrag afholdt af [K] blev omtalt, idet det bl.a.  

 blev nævnt, at hans omtale af dobbeltmordet på Frederiksberg i 1948 var løgn.  

[K]  

 har klaget til Pressenævnet, idet han mener, at god presseskik er tilsidesat.
 Pressenævnets afgørelse og begrundelse
  

 :
Pressenævnet har ikke mulighed for at tage stilling til faktiske  

 forhold, hvorom parterne er uenige.
Nævnet kan derfor ikke tage stilling til,  

 hvorvidt det oplyste om dobbeltmordet på Frederiksberg i 1948 er korrekt.
 Pressenævnet finder imidlertid, at udsagnene vedrørende [K] i den  

 påklagede udsendelse kan være skadelige, krænkende eller virke  

 agtelsesforringende for [K], og Nævnet udtaler sin kritik heraf.
