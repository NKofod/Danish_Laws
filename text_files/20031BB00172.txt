Fremsat den 13. april 2004 af  

 Pernille Rosenkrantz‑Theil (EL),  

 Keld Albrechtsen (EL), Line Barfod (EL) og&nbsp  

 ;Søren Søndergaard (EL) Forslag til folketingsbeslutning om mangfoldighed i gymnasiet Folketinget pålægger regeringen i folketingsåret 2004-05 at   

 	  

    

 bringe gymnasier og  

 hf-kurser tættere på at afspejle befolkningsgrundlaget gennem et intensiveret  

 samarbejde mellem gymnasier og hf-kurser med få tosprogede unge og  

 folkeskoler,  

 hvor der er en stor andel af tosprogede elever, og omvendt,   

 	  

    

 gennemføre regler, der  

 forhindrer gymnasier i at diskriminere ansøgere fra etniske mindretal,   

 	  

    

 redegøre for, hvilke  

 konsekvenser et multikulturelt samfund har for de gymnasiale uddannelsers  

 almendannende funktion,   

 	  

    

 indrette  

 undervisningen sådan, at eleverne får gavn af den kulturelle mangfoldighed og  

 udnytter det sproglige potentiale,   

 	  

    

 etablere  

 efteruddannelse i »dansk som andetsprog« og »kulturmøde« og   

 	  

    

 iværksætte forsøg med  

 »stifindere« (tosprogede unge, som selv har gennemgået et  

 gymnasie/hf-forløb).
Bemærkninger til forslaget Det er en kendsgerning, at tosprogede unge i storbyerne i  

 valget af gymnasium eller hf-kursus klart vælger nogle gymnasier eller  

 hf-kurser fra og andre til.
Den sidste type vælger de etnisk danske så gerne  

 fra.
Med det lovbestemte frie valg af uddannelsessted vandrer minoriteterne i  

 grupper på samme måde som de unge etniske danskere.
Tryghed, accept,  

 beskyttelse og det »at kunne være sig selv, uden at spille en rolle«  

 formulerer  

 tosprogede elever selv som motiver for skolevalget, men en ligeværdig og  

 gensidig integration kræver, at både tosprogede og danske elever er til  

 stede.
Mange bryder sig ikke om iøjnefaldende kulturelle og  

 sociale skel, men de har faktisk i lang tid karakteriseret  

 ungdomsuddannelserne.
De unge har gennem udseende, tøjstil, holdninger og  

 adfærd et mere eller mindre brændende behov for at markere et tilhørsforhold.  

 Etnicitet er blot et nyt ungdomsfænomen, som er fremkommet i takt med, at de  

 unge fra minoriteterne er blevet flere på ungdomsuddannelserne, og at  

 alternativet til individets isolation ikke længere er assimilation.
Ungdommen er en usikker fase i livet, hvor markante  

 holdepunkter kan skabe tryghed i relationerne til andre.
Intolerance og stærk  

 social kontrol væves ind i dette.
Unge gør oprør, afprøver roller og finder  

 efterhånden frem til sig selv i en identitet som voksen.
Der skal være rum for, at man kan være sig selv sammen med  

 sine egne, men det er også vigtigt at skabe et socialt fællesskab i klassen  

 og  

 på skolen.
Det er ikke nemt.
Lærerne og skolen har et ansvar for, at også  

 fællesskabet på tværs af de markerede grupper får mødesteder, hvor det kan  

 blomstre.
Skolens demokratiske liv skal være for alle.
I en ungdomsuddannelse skal også en tosproget elev have lov  

 til at være, som vedkommende er, men alle forandrer sig vel at mærke i mødet  

 med hinanden.
Det at være sig selv kræver, at minoriteterne er mere markant  

 til  

 stede.
Det er vanskeligt at være den første, bølgebryderen, og et  

 assimilationsagtigt pres er voldsomt.
Mange oplevede processen med de første tosprogede elever i  

 klassen som succesfuld integration.
Men de var dengang noget særligt og ofte  

 feterede, og de personlige omkostninger ved at være mønsterbryder kan være  

 store.
Vi tror ikke, man skal forvente, at det, der skete med de første, blot  

 gentager sig i fremtiden.
 En lille interviewundersøgelse af tosprogede unges valg af  

 gymnasier i Københavns Kommune viser  

1)  

  

 :
   

 	  

    

 At især andre  

 tosprogede unges meninger og erfaringer med gymnasiet er vigtige for valget.  

 Det foregår naturligvis uformelt, men nuværende elever kan aktivt anvendes  

 som  

 ambassadører.
   

 	  

    

 At forældrene ikke  

 har det store at skulle have sagt om valget af skole.
  

 	  

    

 At et besøg før  

 skolevalg har stor betydning, men det er kun et fåtal af de interviewede, der  

 har været til besøgs- og informationsdage.
Det kan der ændres på gennem et  

 mere  

 intensivt samarbejde mellem folkeskoler, gymnasier og hf-kurser.
  

 	  

    

 At skole- og  

 ungdomsvejledernes anbefalinger kan spille en vis rolle.
Spørgsmålet er, om  

 de  

 mere håndfast skal gå ind i valget af skole, bl.a. for at sikre gruppen som  

 udgangspunkt for integrationen i deres nye klasse, hvis den konkrete gruppe  

 elever ønsker dette.
Meget søgte gymnasier har nogle steder hidtil kunne  

 stjernemarkere en andel af deres ansøgere, som de ville holde på.
Vi har  

 hidtil  

 været overbevist om, at man ikke anvendte markeringerne til etnisk  

 frasortering.
Det er vi ikke længere.
En interviewet tosproget elev  

 fortæller:
»Da jeg ringede (til B gymnasium, et gymnasium i  

 hovedstadsområdet) for at klage (over ikke at være optaget som sine  

 klassekammerater), sagde de, at det nok var bedst for mig, at jeg gik på det  

 her gymnasium (med mange tosprogede). Da jeg spurgte dem, hvorfor det var  

 bedst  

 for mig at gå her, sagde de, at det var fordi, at jeg nok kunne bevæge mig  

 mere  

 frit på X Gymnasium.
Så sagde hun ikke mere, det var end of discussion.« Enhedslisten mener, at stjernemarkeringerne enten skal  

 afskaffes, eller at de skal laves i samarbejde med de afleverende skoler for  

 at  

 sikre gruppen som et udgangspunkt for integration.
Det er vigtigt, at også tosprogede og unge fra  

 uddannelsesfremmede miljøer skal finde ud af, hvad der foregår i  

 undervisningen  

 og på skolen.
Vi tror, det kræver, at lærerne oplever det som et generelt  

 problem.
Den forandring, som for nogle gymnasier og hf-kurser trænger sig på,  

 ligner den proces, flere folkeskoler har været igennem.
De velkendte fælles  

 forudsætninger i de gymnasiale uddannelser forsvinder under alle  

 omstændigheder, uanset om og hvordan man spreder de unge, således som nogle  

 ønsker det.
Og problemstillingen er i øvrigt gammel.
Engang handlede det om  

 »kulturløse« arbejderbørn! De gymnasiale uddannelser er og skal være almendannende.
Et  

 fag som dansk bygger på nogle danske kulturelle forudsætninger, som gør det  

 særdeles vanskeligt for mange tosprogede elever.
Globaliseringen  og  

 ikke kun  

 amerikaniseringen  trænger sig på, og vi lever i et mere og mere  

 multikulturelt præget samfund.
Burde undervisningen i faget dansk derfor ikke  

 hvile på et interkulturelt grundlag, hvor andre kulturers f.eks. moralske syn  

 på et værk bliver relevante, og hvor der i højere grad bliver sat fokus på et  

 værks basale kulturelle forudsætninger? Er f.eks. faget fransk her gået  

 foran,  

 når der stilles krav om at inddrage fransksproget litteratur skrevet uden for  

 Frankrig? Den almene dannelse bygger på en tradition, men må også  

 tage bestik af samfundets udvikling og politiske mål, f.eks. ønsket om en  

 gensidig integration i et solidarisk, rummeligt, multikulturelt præget  

 samfund.  

 Spørgsmålet om multikulturelle kompetencer skal på dagsordenen.
Vi må derfor  

 forsøge at definere en interkulturel dannelse og pædagogik som et væsentligt  

 element i de gymnasiale uddannelser.
Rapporten »Det multikulturelle gymnasium og hf-kursus«  

2)  

  

  handler  

 om Københavns Kommunes uddannelsesinstitutioner og blev til på baggrund af en  

 spørgeskemaundersøgelse og en række høringer af etniske  

 ungdomsorganisationer,  

 forældrerepræsentanter med etnisk baggrund, skolefolk og andre relevante  

 interessenter.
Det fremgår, at mange tosprogede selv peger på, at skriftligt  

 dansk er et meget svært fagligt område, men de vil ikke modtage  

 støtteundervisning i sprogværksteder for tosprogede.
De vil med andre ord  

 hverken stemples eller have positiv særbehandling.
Det er derfor vigtigt, at støtten i ungdomsuddannelserne  

 har et alment sigte, eksempelvis i form af lektiecafeer for alle.
Det  

 indebærer  

 også, at lærere og studievejledere skal efteruddannes bredt i »dansk som  

 andetsprog«, håndtering af kulturmødet og kulturelle barrierer.
Både de unge tosprogede og vejlederne har foreslået, at  

 studievejledningen på skolen suppleres på forskellig vis.
Det er nogle steder  

 sket ved, at tosprogede unge, der er i eller selv har gennemgået et  

 gymnasialt  

 forløb, inddrages som »stifindere«.
De ved af egen erfaring, hvor skoen  

 trykker,  

 og nyder den tillid, dette giver.
De kan også give en hånd med, når det  

 drejer  

 sig om gode råd om, hvordan man får et godt fællesskab i klassen.
Skriftlig fremsættelse Pernille Rosenkrantz-Theil  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om mangfoldighed i gymnasiet.
(Beslutningsforslag nr.
B 172).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 1)  

 Københavns Kommune, Skole- og Ungdomsvejledningen: »Et trygt sted at være«,  

 rapport juni 2001.
 2)  

    

  

 Københavns Kommune, Skoledirektoratet: »Det  

 multikulturelle gymnasium og hf-kursus«, rapport 1996.
