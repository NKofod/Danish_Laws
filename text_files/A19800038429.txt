 Herved bekendtgøres lov nr. 294 af 18. juni 1969 om folkekirkens  

 lønningsvæsen m.m., jfr. lovbekendtgørelse nr. 320 af 26. juni 1970, med de  

 ændringer, der følger af lov nr. 167 af 29. marts 1974, § 6 i lov nr. 329 af  

 26. juni 1975 om ændring af forskellige lovbestemmelser som følge af  

 omlægningen af det kommunale regnskabsår til kalenderåret, lov nr. 165 af 27.  

 april 1977, lov nr. 200 af 3. maj 1978 og lov nr. 200 af 27. maj 1980. Den  

 bekendtgjorte lovtekst gælder først fuldtud fra den 1. januar 1982, jfr. § 2  

 i loven af 27. maj 1980, der gengives i bekendtgørelsens slutning.
1. del Folkekirkens lønningsudgifter m.v.
 Kapitel 1. Statskassen m.v.
§ 1.  Af folkekirkens udgifter afholder statskasssen:  

 1) Lønninger, pensioner og andre ydelser til biskopperne. 2) Biskoppernes og  

 stiftsøvrighedernes kontorholdsudgifter. 3) Lønninger, pensioner og andre  

 ydelser til præsterne for de døves menigheder og for de tunghøre, honorarer  

 til disse præsters medhjælpere samt dagpenge og rejsegodtgørelser. 4) 60 pct.  

 af lønninger og andre lønydelser samt af pensioner til domprovster, provster  

 og tjenestemandsansatte præster bortset fra dem, der er nævnt i nr. 3. 5)  

 Enkepensioner samt børnepension og børnepensionstillæg til pensionister i  

 samme forhold som egenpensioner. 6) Provsters og domprovsters udgifter på  

 tjenesterejser, som ikke vederlægges på anden måde, og til anskaffelse af  

 protokoller, papir til tjenstlige skrivelser m. v.
Repræsentationstillæg til  

 domprovster. 7) Flytte- og rejsegodtgørelse til præsterne på Færøerne. 8)  

 Udgifterne til den kirkelige betjening af Christiansø. 9) Udgifter i henhold  

 til lov om tjenestemænd i staten, folkeskolen og folkekirken § 23, jfr. § 44.
 Stk. 2.  Lønforskud i henhold til § 56 i lov om  

 tjenestemænd i staten, folkeskolen og folkekirken til folkekirkens  

 tjenestemænd, bortset fra kirkefunktionærer og tjenestemænd på  

 stiftskassererkontorerne, udredes af statskassen.
 § 2.  For så vidt angår sognepræster, til hvis  

 stilling der er knyttet virksomhed som lærer i folkeskolen, udredes halvdelen  

 af den del af lønningen, der ikke dækkes gennem tilskud af statskassen, som  

 lærerløn efter de for folkeskolens lærere fastsatte regler.
Kapitel 2. Folkekirkens lønningsmidler § 3.  Udgifter til køb og opførelse af præstegårde og  

 præsteboliger samt til drift og vedligeholdelse heraf afholdes af  

 præstelønningskassen.
Det samme gælder efter kirkeministerens bestemmelse  

 udgifter til huslejetilskud, telefongodtgørelser og en del af udgifterne til  

 opvarmning af præstegårde.
Udgifter til drift og vedligeholdelse af lokaler  

 til konfirmandundervisning afholdes af præstelønningskassen i tilfælde, hvor  

 udgifterne hertil ikke afholdes af kirkekassen.
 Stk. 2.  I det omfang præstelønningskassens udgifter  

 ikke kan dækkes af kassens øvrige indtægter, tilvejebringes det fornødne  

 beløb ved ligning på kommunens til folkekirken hørende beboere efter reglerne  

 i § 7.
 Stk. 3.  Kirkeministeren kan bestemme, at en nærmere  

 fastsat del af udgifterne ved større hovedistandsættelser eller nybygninger  

 ved præstegårdene overtages af fællesfonden, jfr. § 8.
 § 4.  Udgifterne vedrørende kirkebetjeningen afholdes  

 ved selvejende kirker af kirkekassen, jfr. lov om kirkers bestyrelse m. m. §  

 13, og ved andre kirker af menighedsrådskassen, jfr. lov om menighedsråd §  

 27, stk. 4. Dog afholdes tjenestemandspensioner og understøttelser efter §  

 32, stk. 5, af fællesfonden, jfr. kap. 4, afsnit B, efter nærmere af  

 kirkeministeren fastsatte bestemmelser.
§ 5.  Er det samlede kirkelige ligningsbeløb i en  

 kommune særlig stort i forhold til den skattepligtige indkomst for  

 folkekirkens medlemmer i kommunen, kan kirkeministeren bestemme, at der ydes  

 et tilskud af fællesfonden til nedsættelse af ligningsbeløbet.
Det samlede  

 beløb, der anvendes på denne måde, må ikke noget år overstige 4 pct. af  

 landskirkeskatten for det år, for hvilket tilskud ydes.
 § 6.  Hvor andet ikke er særligt bestemt, afholdes  

 folkekirkens lønnings- og pensionsudgifter gennem en landskirkeskat.
 Stk. 2.  Landskirkeskattens størrelse fastsættes af  

 kirkeministeren, der tillige fastsætter det skattebeløb, der skal betales fra  

 hver enkelt kommune.
Stk. 3.  Landskirkeskattens fordeling mellem kommunerne  

 sker på grundlag af de skattepligtige indtægter i kommunerne for det på  

 fordelingstidspunktet nærmest forudgående indkomstår for de i lov om  

 opkrævning af indkomst- og formueskat for personer m. v. § 1 omhandlede  

 skattepligtige personer, således som disse indtægter er opgjort med henblik  

 på beregning af slutskat.
Forinden fordelingen foretages, fradrages i de  

 samlede indtægter for kommunerne sådanne indkomster, som vedrører medlemmer  

 af en valgmenighed, Skt.
Petri tyske menighed og beboere, der ikke hører til  

 folkekirken.
Kapitel 3. Den kirkelige ligning § 7.  Landskirkeskat og andre kirkelige afgifter  

 pålignes folkekirkens medlemmer under eet efter samme regler, hvorefter  

 kommunal indkomstskat svares til vedkommende kommune.
Bestemmelserne i lov om  

 kommunal indkomstskat §§ 3 og 4 finder tilsvarende anvendelse på kirkelige  

 afgifter.
 Stk. 2.  Påligning af kirkelige afgifter sker under eet  

 for kommunen, uanset om denne omfatter flere sogne.
Stk. 3.  Ved ligningen bortses fra medlemmer af  

 valgmenigheder og af Skt.
Petri tyske menighed.
Stk. 4.  Omfatter et sogn flere kommuner eller dele af  

 forskellige kommuner, deles samtlige kirkelige afgifter imellem dem i samme  

 forhold som det, hvori de svarer landskirkeskat, medmindre andet fastsættes  

 af kirkeministeren.
Omfatter et pastorat flere kommuner eller dele af  

 forskellige kommuner, finder bestemmelsen i 1. pkt. tilsvarende anvendelse  

 ved fordelingen af underskuddet vedrørende præstelønningskassen.
 Stk. 5.  Landskirkeskatten udbetales til  

 stiftsøvrigheden, medens det øvrige ligningsbeløb udbetales til vedkommende  

 menighedsråd.
Stk. 6.  Overstiger det ved ligning tilvejebragte beløb  

 i en kommune de godkendte ligningsbeløb, kan det overskydende beløb med  

 provstiudvalgets godkendelse anvendes til forhøjelse af ligningsbeløbet til  

 en eller flere af de kirkelige kasser.
Kommunalbestyrelsen kan med  

 provstiudvalgets tilslutning yde et menighedsråd forskud på ligningsbeløbet  

 for det nærmest følgende regnskabsår.
 Stk. 7.  Hvis den en skatteyder påhvilende kommunale  

 indkomstskat bevillingsmæssigt nedsættes eller eftergives, nedsættes eller  

 eftergives kirkelige skatter og afgifter, der er pålignet skatteyderen,  

 tilsvarende.
2. del Lønningsmidlernes bestyrelse Kapitel 4. Præsteembedernes lønningsmidler § 8.  De til præsternes lønning henlagte midler  

 bestyres dels som hjemmemidler, dels som stiftsmidler under navn af  

 præsteembedernes fællesfond.
 Stk. 2.  Ejendomsforholdet til præsteembedernes  

 kapitaler og ejendomme berøres ikke af denne lov.
 Stk. 3.  I retssager kan menighedsrådet optræde på  

 præsteembedets vegne.
A.
Præsteembedernes hjemmemidler § 9.  Som hjemmemidler bestyres præsteembedernes faste  

 ejendomme, præsternes boligbidrag, uafløste penge- og kornafgifter og  

 lignende ydelser, samt hvad der lignes til præstelønningskassen.
 § 10.  Hjemmemidlerne bestyres af menighedsrådet under  

 provstiudvalgets tilsyn.
Stk. 2.  Er der flere menighedsråd i et pastorat, er de  

 fælles om bestyrelsen.
Denne kan udøves af et fællesudvalg i det omfang, det  

 fastsættes af menighedsrådene.
§ 11.  Bestyrelsen af hjemmemidlerne udøves gennem  

 præstelønningskassen, hvis kasserer vælges af menighedsrådet.
Valg af en  

 kasserer, der ikke er medlem af menighedsrådet, skal godkendes af  

 provstiudvalget.
Provstiudvalget kan forlange, at kasserere stiller sikkerhed  

 for betroede midler.
 Stk. 2.  Flere præsteembeder i et pastorat har samme  

 præstelønningskasse.
 Stk. 3.  Kirkeministeren kan fastsætte nærmere regler om  

 bestyrelsen.
 § 12.  Køb, salg og pantsætning af fast ejendom,  

 opførelse af bygninger samt optagelse af lån på præsteembedets vegne kan kun  

 ske efter beslutning af menighedsrådet og med godkendelse af kirkeministeren  

 eller efter dennes bemyndigelse stiftsøvrigheden.
§ 13.  Kirkeministeren fastsætter nærmere regler om  

 brug, indretning og vedligeholdelse af præsteembedernes faste ejendomme m.  

 v., om forsikring af disse samt om afholdelse af syn over dem.
Vederlag for  

 brugen af tjenestebolig fastsættes dog ved aftale i medfør af § 45 i lov om  

 tjenestemænd i staten, folkeskolen og folkekirken.
 Stk. 2.  Såfremt der ikke i forbindelse med kirken eller  

 præsteboligen er lokaler beregnet til konfirmandundervisning, stiller  

 menighedsrådet et andet passende, af provsten godkendt lokale til rådighed  

 hertil.
 Stk. 3.  Findes der ved et præsteembede ikke  

 tjenestebolig, kan menighedsrådet efter regler, der fastsættes af  

 kirkeministeren, stille passende lejet bolig til rådighed for præsten.  

 Præstens vederlag for brug af boligen fastsættes af kirkeministeren under  

 hensyn til boligens størrelse, alder og kvalitet.
§ 14.  Egner et præsteembedes jorder sig til  

 landbrugsmæssig drift som selvstændigt brug, finder de i lov om  

 landbrugsejendomme indeholdte bestemmelser om landbrugsejendommes  

 opretholdelse og drift anvendelse.
Kirkeministeren kan dog gøre undtagelse  

 herfra.
 Stk. 2.  Forpagtningskontrakter godkendes af  

 provstiudvalget.
 Stk. 3.  Kirkeministeren fastsætter nærmere regler om  

 udlejning og drift af præsteembedernes jorder samt om tilsyn hermed.
 § 15.  I præsteembedernes skove må kun hugges eller  

 plantes efter anvisning af statens tilsynsførende med de private skove, for  

 plantagernes vedkommende eventuelt Det danske Hedeselskab.
Stk. 2.  Dersom hugsten efter skovens eller plantagens  

 beskaffenhed i perioder er særlig betydelig, kan kirkeministeren efter  

 indhentet udtalelse fra den tilsynsførende skovrider eller Hedeselskabet  

 bestemme, at en nærmere fastsat del af driftsindtægten skal oplægges blandt  

 stiftsmidlerne.
Af det således oplagte beløb kan med ministerens tilladelse  

 udbetaling finde sted til hjælp til dækning af udgifter i perioder, hvor  

 hugsten er ringe eller kultiveringsudgifterne ekstraordinært store.
§ 16.  Kirkeministeren fastsætter under hensyn til  

 udbyttet af præsteembedernes faste ejendomme og brugen af dem, hvad der skal  

 tilsvares heraf til fællesfonden.
For landbrugsjorders og mosers vedkommende  

 sker ansættelsen efter indhentet erklæring fra menighedsrådet og  

 præstegårdskonsulenten, for skovenes vedkommende efter indhentet erklæring  

 fra menighedsrådet og statens tilsynsførende med de private skove eller for  

 plantagers vedkommende Det danske Hedeselskab.
Stk. 2.  Ny ansættelse finder sted ved køb eller salg og  

 under andre særlige omstændigheder.
Tilsvaret af skov og plantage fastsættes  

 kun for 5 år ad gangen eller, hvor særlige forhold skønnes at gøre sig  

 gældende, for kortere tidsrum efter ministerens nærmere bestemmelse.
§ 17.  Menighedsrådet udarbejder årligt et foreløbigt  

 og et endeligt overslag for præstelønningskassen for det kommende  

 regnskabsår, der følger kalenderåret.
Det foreløbige overslag, der danner  

 grundlag for det i § 29 nævnte budgetsamråd, indsendes til provstiudvalget  

 inden 1. april.
Det endelige overslag indsendes inden 1. juli til  

 provstiudvalget til godkendelse.
 Stk. 2.  Har driften af præsteembedets faste ejendomme  

 givet overskud, henlægges dette overskud til dækning af fremtidige underskud  

 ved driften, til dækning af udgifter ved bygningernes vedligeholdelse,  

 eventuelt med provstiudvalgets samtykke til støtte for kirkelige formål inden  

 for menigheden.
Stk. 3.  Inden den nærmeste 1. april efter  

 regnskabsårets udløb indsendes regnskab for præstelønningskassen til  

 provstiudvalget til revision og godkendelse.
Provstiudvalgets antegnelser til  

 regnskabet kan af menighedsrådet indbringes for stiftsøvrigheden.
 Stk. 4.  Provstiudvalget kan tillade og under særlige  

 omstændigheder pålægge et menighedsråd at antage regnskabskyndig bistand til  

 tilrettelæggelse og aflæggelse af præstelønningskassens regnskab samt til  

 foretagelse af kasseeftersyn.
B.
Præsteembedernes fællesfond § 18.  Under fællesfonden bestyres præsteembedernes  

 kapitaler, for så vidt de ikke er omfattet af §§ 9-17, de beløb, som efter §  

 16 skal svares til fonden, samt landskirkeskatten.
 § 19.  Fællesfonden bestyres af stiftsøvrighederne.
 Stk. 2.  I fællesfonden har hvert embede sin konto,  

 hvorunder embedets aktiver og passiver blandt stiftsmidlerne opføres.  

 Kirkeministeren fastsætter nærmere regler om fællesfondens bestyrelse.
Stk. 3.  Kirkeministeren kan fastsætte regler om  

 henlæggelse af en del af fællesfondens indtægter til en reservefond og om  

 denne fonds anvendelse.
De årlige henlæggelser må ikke overstige 1 pct. af  

 den del af fællesfondens kapital, der tilhører de enkelte præsteembeder.
Hvor  

 økonomisk støtte efter kirkeministerens skøn er særlig påkrævet, kan han  

 anvende indtil 160.000 kr. af denne fond til kirkelige formål uden for de  

 tilfælde, der omfattes af de i øvrigt fastsatte bestemmelser.
 § 20.  Hvert år inden 15. april indsender  

 stiftsøvrighederne hver for sit stifts vedkommende til kirkeministeriet et  

 overslag over fællesfondens indtægter og udgifter i det følgende regnskabsår.  

 Et stifts overskud kan efter kirkeministerens bestemmelse overføres til  

 dækning af underskud i andre stifter.
Stk. 2.  Regnskab, indeholdende et kapital- og  

 kasseregnskab, aflægges til kirkeministeriet.
Regnskabet revideres og  

 godkendes af vedkommende revisionsdepartement.
Kapitel 5. Kirkebetjeningens lønningsmidler §§ 21-22. (Ophævet).
3. del Kapitel 6. Særlige bestemmelser for København og Frederiksberg §§ 23-26. (Ophævet).
4. del Provstiudvalg Kapitel 7. Provstiudvalgenes sammensætning og valg § 27.  I hvert provsti vælges et provstiudvalg.
Stk. 2.  Provstiudvalget består af provsten og 2-4 læge  

 medlemmer efter kirkeministerens bestemmelse.
De læge medlemmer vælges af  

 medlemmerne af provstiets menighedsråd efter regler, der fastsættes af  

 kirkeministeren.
En præst, der er medlem af mere end eet menighedsråd, kan  

 kun i eet af disse deltage i valget af medlemmer til provstiudvalget.
Stk. 3.  Provstiudvalget vælger af sin midte en formand  

 og en næstformand.
Valget sker ved skriftlig afstemning på udvalgets  

 konstituerende møde, hvortil indkaldes af provsten.
Valget gælder for  

 udvalgets valgperiode.
Medlemmerne af udvalget er pligtige at modtage valg  

 som formand og næstformand.
Provsten virker som udvalgets forretningsførende  

 medlem og drager omsorg for udførelsen af udvalgets beslutninger.
Stk. 4.  Kirkeministeren kan bestemme, at der for en  

 kommune med flere provstier eller dele af flere provstier kun skal vælges eet  

 provstiudvalg eller oprettes eet budgetudvalg.
Kirkeministeren beskikker i så  

 fald en af provsterne i kommunen til forretningsførende medlem af udvalget.  

 Provstiudvalgets eller budgetudvalgets formand vælges af udvalgets midte.  

 Nærmere regler for budgetudvalgs sammensætning, valg og virksomhed fastsættes  

 af kirkeministeren.
Stk. 5.  Ordinært valg til provstiudvalg foretages inden  

 4 måneder efter hvert ordinært valg til menighedsråd.
Valget gælder fra 1.  

 april.
Kapitel 8. Provstiudvalgenes virksomhed § 28.  I det omfang der ikke er fastsat regler herom i  

 den øvrige lovgivning, bestemmer kirkeministeren, hvilke sager der skal  

 afgøres af provstiudvalget eller forelægges dette til udtalelse.
§ 29.  Provstiudvalgene fastsætter selv deres  

 forretningsorden.
I tvivlstilfælde kan spørgsmål om forretningsgangen  

 forelægges stiftsøvrigheden til afgørelse.
 Stk. 2.  Efter modtagelsen af foreløbige overslag for de  

 kirkelige kasser bør provstiudvalget indkalde en eller to repræsentanter for  

 hvert menighedsråd i områder med fælles ligning til budgetsamråd, der  

 afholdes senest 1. juni.
Stk. 3.  I budgetsamrådet forhandles de enkelte  

 bevillingsforslag og deres prioritering.
Budgetsamrådet har ikke besluttende  

 myndighed.
 Stk. 4.  Menighedsrådene har pligt til at lade sig  

 repræsentere under de i stk. 2 nævnte budgetsamråd.
 § 30.  Udgifterne til valg af prostiudvalgene og til  

 disses møder, herunder befordringsgodtgørelse og diæter til de valgte  

 medlemmer samt udvalgenes udgifter til medhjælp, kontorartikler m. v. udredes  

 af fællesfonden efter kirkeministerens nærmere bestemmelse.
 § 31.  (Ophævet).
5. del Forskellige bestemmelser Kapitel 9. Kirkebetjeningens forhold § 32.  Menighedsrådet træffer afgørelse om  

 kirkebetjeningens ordning i henhold til bestemmelser herom fastsat af  

 kirkeministeren.
 Stk. 2.  Løn- og ansættelsesvilkår for de ved kirker og  

 kirkegårde ansatte personalegrupper fastsættes af finansministeren 1). Dog  

 fastsættes løn- og ansættelsesvilkår for tjenestemandsansat personale og  

 personale, der er ansat på tjenestemandslignende vilkår, i henhold til  

 bestemmelserne i §§ 45-48 i lov om tjenestemænd i staten, folkeskolen og  

 folkekirken.
 Stk. 3.  Kirkeministeren fastsætter efter forhandling  

 med menighedsrådet og den faglige organisation, i hvilke stillinger  

 tjenestemandsansættelse skal finde sted.
 Stk. 4.  Kirkeministeren fastsætter nærmere regler om  

 indretning, brug og vedligeholdelse af samt syn over tjenesteboliger for  

 kirkefunktionærer, der er ansat som tjenestemænd eller på  

 tjenestemandslignende vilkår.
 Stk. 5.  Kirkeministeren kan efter indhentet erklæring  

 fra menighedsrådet tillægge afgåede kirkefunktionærer eller disses  

 efterlevende ægtefæller understøttelse efter de for ydelse af understøttelse  

 til løst ansat personale i statens tjeneste gældende regler.
 Stk. 6.  De i § 49 i lov om tjenestemænd i staten,  

 folkeskolen og folkekirken nævnte organisationer har forhandlingsret over for  

 alle vedkommende kirkelige myndigheder i spørgsmål vedrørende  

 kirkefunktionærer, der er ansat som tjenestemænd eller på  

 tjenestemandslignende vilkår.
 § 33.  (Ophævet).
 Kapitel 10. Hjælpepræster m.v.
 § 34.  Kirkeministeren kan ansætte midlertidige  

 hjælpepræster til hjælp ved betjeningen af et fast præsteembede eller en  

 menighed, såfremt arbejdets omfang, sygdomstilfælde eller andre særlige  

 forhold begrunder dette.
 Stk. 2.  Kirkeministeren fastsætter lønning og andre  

 ansættelsesvilkår for midlertidige hjælpepræster.
Stk. 3.  Efter indstilling fra en præst og vedkommende  

 menighedsråd kan biskoppen tillade, at der antages medhjælp ved  

 konfirmandundervisningen.
Udgifterne hertil afholdes af præstelønningskassen.
6. del Overgangs- og ikrafttrædelsesbestemmelser § 35.  Loven træder i kraft den 1. juli 1969.  

 Bestemmelserne i §§ 6-7 og §§ 24-25 træder dog først i kraft den 1. januar  

 1970.
Stk. 2.  Lov nr. 155 af 7. juni 1958 om folkekirkens  

 lønningsvæsen m. v. ophæves.
Bestemmelserne i § 68, 2. pkt., og i §§ 76, 91  

 og 92 i den nævnte lov bevarer dog deres gyldighed indtil 1. januar 1970.
 Stk. 3.  Bestemmelserne i § 60, stk. 2-4, i lov om  

 tjenestemænd i staten, folkeskolen og folkekirken finder tilsvarende  

 anvendelse, dog således at ministeren for statens lønnings- og pensionsvæsen  

 fastsætter, i hvilket omfang de hidtil gældende regler forbliver i kraft.
 § 36.  Inden for rammerne af de ved lov om  

 tjenstemandslønninger m. m. og klassificering af tjenestemandsstillinger i  

 staten, folkeskolen og folkekirken fastsatte regler træffer kirkeministeren  

 bestemmelse om klassificering af tjenestemandsstillinger i folkekirken.
§ 37.  (Overgangsbestemmelse.
Udelades).
 § 38.  Præster, som i henhold til § 65 i lov nr. 155  

 af 7. juni 1958 har overtaget en præstegårds avling, skov eller mose i  

 selvdrift, kan fortsætte selvdriften indtil den 31. marts 1974.  

 Kirkeministeren kan, hvor særlige forhold taler derfor, tillade, at  

 selvdriften fortsætter i indtil 6 år ud over den nævnte dato.
§ 39.  (Overgangsbestemmelse.
Udelades).
 § 40.  Lov af 14. april 1904 om ligning af præste-,  

 degne- og klokkerpenge i København ophæves fra den 1. januar 1970 at regne.
 § 41.  Loven gælder ikke for Færøerne og Grønland.  

 Loven kan dog ved bekendtgørelse sættes i kraft på Færøerne med de  

 fravigelser, som de særlige færøske forhold tilsiger.
---------- I loven af 27. maj 1980 fastsættes i § 2, at § 4, 2. pkt., først har  

 virkning fra den 1. januar 1982.
