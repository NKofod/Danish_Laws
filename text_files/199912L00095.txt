Fremsat den 17. november 1999 af indenrigsministeren  

 (Thorkild Simonsen) Forslag til Lov om ændring af lov om kommunal  

 indkomstskat (Ophævelse af kommunal beskatning af  

 statsinstitutioner) § 1 I lov om kommunal indkomstskat, jf. lovbekendtgørelse nr. 770 af  

 13. oktober 1999, foretages følgende ændringer:
 1. I § 2, stk. 3, 2. pkt., ændres »stk. 5« til: »stk. 6«.
 2. Overskriften til afsnit II affattes således: »Skat af begrænset skattepligtige
m.v.«.
 3. § 8, § 12, stk. 2, 4. pkt., og  

§ 17 c ophæves.
§ 2 Loven træder i kraft den 1. januar 2000.
Bemærkninger til lovforslaget Almindelige bemærkninger 1. Lovforslagets indhold Lovforslaget går ud på at ophæve  

 kommunernes adgang i medfør af lov om kommunal indkomstskat til at  

 opkræve kommunal indkomstskat af visse indtægter hos staten og  

 dens institutioner.
Forslaget er en opfølgning af Indenrigsministeriets  

 betænkning »Forenkling af den kommunale finansiering Derudover indeholder lovforslaget nogle ændringer af  

 redaktionel karakter .
2. Økonomiske og administrative konsekvenser Lovforslaget vil indebære en årlig  

 mindreindtægt for de kommuner, der i dag opkræver skatten.  

 Ifølge kommunernes regnskaber for 1998 var den samlede kommunale  

 indtægt af skatten hidrørende fra staten og dens institutioner  

 ca. 9,5 mio. kr.
 For de statsinstitutioner, der hidtil har været  

 omfattet af bestemmelsen, vil der være tale om en tilsvarende  

 besparelse ved skattens bortfald.
 Kommunerne under ét vil dog blive kompenseret for  

 provenutabet som følge af skattens bortfald, således som det vil  

 blive opgjort i medfør af Det Udvidede Totalbalance-princip.
 Både for kommunerne og staten vil der være  

 tale om en vis administrativ forenkling som følge af skattens  

 bortfald.
3. Erhvervsmæssige og miljømæssige konsekvenser Forslaget har ikke erhvervsmæssige eller  

 miljømæssige konsekvenser.
 Lovforslaget indebærer ikke administrative  

 konsekvenser for borgerne.
4. Forholdet til EU-retten Lovforslaget indeholder ikke EU-retlige aspekter.
5. Udtalelser over lovforslaget Et udkast til lovforslag har været sendt til  

 høring hos de kommunale parter, Finansministeriet,  

 Økonomiministeriet, Skatteministeriet og Justitsministeriet.
Vurdering af konsekvenser af lovforslag Positive konsekvenser Negative konsekvenser Økonomiske konsekvenser for stat, amter og  

 kommuner Statslig mindreudgift på 5-10 mio. kr. om året  

 som følge af ophævelse af statsinstitutionernes skattepligt til  

 kommunerne.
Kommunal mindreindtægt på 5-10 mio. kr. om året som  

 følge af ophævelse af statsinstitutioners skattepligt til  

 kommunerne Staten kompenserer dog kommunerne under ét for provenutabet.
Set for staten under ét og for kommunerne under ét er  

 forslaget således både statsfinansielt og  

 kommunaløkonomisk neutralt Administrative konsekvenser for stat, amter og  

 kommuner En vis administrativ lettelse i kommunerne og staten som  

 følge af ophævelsen af den kommunale beskatning af  

 statsinstitutioner Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Den foreslåede ændring er redaktionel.
Til nr. 2 og 3 Det foreslås at ophæve § 8, § 12,  

 stk. 2, 4. pkt., og § 17 c i loven.
Med ophævelsen af lovens § 8 bortfalder  

 den adgang, kommunerne i dag har til at opkræve kommunal indkomstskat  

 af visse indtægter hos staten og dens institutioner.
Ifølge  

 § 8 i lov om kommunal indkomstskat er staten og dens institutioner  

 pligtige at svare kommunal indkomstskat for så vidt angår  

 indtægter hidrørende fra udlejningsejendomme, landejendomme,  

 skove eller fabriksdrift (erhvervsskat).
Skatten af indtægter i et givet finansår  

 opkræves i det følgende finansår.
Erhvervsskatten af  

 statsinstitutioner opkræves således ikke som kildeskat.
 Skatten svares med vedkommende kommunes  

 udskrivningsprocent i opkrævningsåret.
 Erhvervsskattepligten for statsinstitutioner har  

 eksisteret siden den generelle indførelse af en kommunal indkomstskat  

 i 1903. Baggrunden for denne skattepligt var oprindeligt, at der med hensyn  

 til den kommunale indkomstskat for personer både kunne blive tale om  

 skat til opholdskommunen og til den kommune, hvori den pågældende  

 person drev erhverv.
 Den sidste rest af den kommunale erhvervsskat for personer  

 bortfaldt i begyndelsen af 1970´erne.
 Erhvervsskattepligten for statsinstitutioner har  

 været behandlet i rapporten »Kommunale skattekilder«,  

 Indenrigsministeriet, maj 1998, og i Indenrigsministeriets betænkning  

 »Forenkling af den kommunale finansiering« 
(betænkning nr. 1365, december 1998).
 I rapporten og i betænkningen er overvejelserne  

 vedrørende erhvervsskattepligten for statsinstitutioner sammenfattet  

 som følger:
»Den kommunale indkomstskat af statsinstitutioner har en  

 forsvindende lille betydning for den kommunale finansiering.
Der er tale om  

 en rest af en erhvervskommuneskat, der i øvrigt er forsvundet fra den  

 danske skattelovgivning.
Det kunne derfor overvejes at ophæve denne  

 særlige skattetype, hvorved der vil ske en administrativ lettelse.« Betydningen af den kommunale indkomstskat af  

 statsinstitutioner er illustreret nedenfor:
Kommunal indkomsskat af statsinstitutioner Antal Kommuner Provenu (1.000kr.) 1994 8 7.640 1995 17 4.751 1996 70 5.555 1997 108 11.673 1998 108 9.530 Som det fremgår af tabellen, er  

 antallet af kommuner, der modtager indkomstskat af statsinstitutioner  

 tilsyneladende steget kraftigt i de senere år.
Det skal dog  

 bemærkes, at der kan være en vis usikkerhed i opgørelsen.  

 Københavns Kommune har hvert år modtaget ca. 4 mio. kr.
For de  

 øvrige kommuner er der typisk tale om meget små  

 beløb.
 Ud over den foreslåede ophævelse af § 8 i  

 lov om kommunal indkomstskat, som er omtalt ovenfor, er det i lovforslagets  

 § 1, nr. 3, også foreslået at ophæve lovens § 12,  

 stk. 2, 4. pkt., og lovens § 17 c.
 Den foreslåede ophævelse af lovens  

 § 12, stk. 2, 4. pkt., er en redaktionel ændring.
 Den foreslåede ophævelse af lovens  

 § 17 c skyldes, at bestemmelsen ikke længere har  

 betydning.
Til § 2 Det foreslås, at lovforslaget træder i kraft  

 den 1. januar 2000.
 Lovforslagets § 1, nr. 3, indebærer bl.a., at  

 der sker en ophævelse af lov om kommunal indkomstskat § 8 om  

 kommunal beskatning af statsinstitutioners indtægter.
 Skattepligten efter lovens § 8 vil således  

 sidste gang have virkning for beskatningen af indtægter i 1999, hvoraf  

 skatten opkræves i 2000.
Bilag Lovforslaget sammenholdt med gældende lov Gældende formulering Lovforslaget § 1 I lov om kommunal indkomstskat, jf. lovbekendtgørelse nr. 770 af  

 13. oktober 1999, foretages følgende ændringer:
§ 2. Skattepligtige personer svarer for kalenderåret  

 kommunal indkomsskat og kommunal ejendomsværdiskat til den kommune  

 (skattekommunen), hvor de har bopæl eller   i mangel af bopæl  

 har ophold den 5. september forud for det pågældende  

 kalenderår.
Den, hvis tilstedeværelse i en kommune skyldes  

 indkaldelse til militærtjeneste eller anbringelse i et sygehus, i en  

 institution for sindslidende eller åndssvage eller i fængsel  

 eller lignende, og som samtidig har bopæl i en anden kommune, svarer  

 skat til denne anden kommune som skattekommune.
Har en person i øvrigt  

 samtidig bopæl i to eller flere kommuner, er hans skattekommune den af  

 kommunerne, hvor han må anses for at have sin hovedbopæl.  

 Indenrigsministeren træffer i tvivlstilfælde den endelige  

 administrative afgørelse med hensyn til spørgsmål om, i  

 hvilken kommune en person må anses for at have hovedbopæl.
Stk. 2. Skattepligtige personer, der gør tjeneste eller  

 varigt opholder sig om bord på skibe med hjemsted her i landet, og som  

 hverken har bopæl eller ophold i nogen kommune den 5. september forud  

 for det pågældende kalenderår, svarer kommunal indkomstskat  

 og kommunal ejendomsværdiskat til den kommune, der på denne dato  

 nærmest må betragtes som deres hjemstedskommune.
I  

 tvivlstilfælde træffer indenrigsministeren den endelige  

 administrative afgørelse.
Stk. 3. Kommunalbestyrelsen i en kommune, der mener, at den  

 for en skatteyder udpegede skattekommune ikke er den rette, jf. stk. 1  

 og 2, kan, for så vidt angår personer, der var skattepligtige den  

 5. september forud for det pågældende kalenderår, inden den  

 1. marts i kalenderåret rejse indsigelse herimod.
Ved indtræden  

 af skattepligt efter stk. 5 kan indsigelse rejses indtil 5 måneder  

 efter skattepligtens indtræden.
En skatteyder kan rejse tilsvarende  

 indsigelse indtil 3 måneder efter, at der er givet ham underretning om,  

 hvilken kommune der anses for hans skattekommune.
Opnås der ikke  

 enighed mellem kommunerne eller med skatteyderen om, hvilken kommune der skal  

 anses for skattekommune, afgøres spørgsmålet af  

 amtsrådet, såfremt kommunerne ligger inden for samme  

 amtsrådskreds, ellers af indenrigsministeren.
En skatteyder kan  

 indbringe sagen for domstolene inden for 6 måneder efter, at der er  

 givet skatteyderen underretning om den administrative afgørelse.
 1. I § 2, stk. 3, 2. pkt., ændres: »stk. 5« til: »stk. 6«.
Stk. 4. En skattepligtig person, der er omfattet af § 1,  

 nr. 4, i lov om opkrævning af indkomstskat for personer m.v.  

 (kildeskat), svarer for det deller de kalenderår, der følger  

 efter udrejsen, i stedet for sædvanlig kommunal indkomstskat et  

 skattebeløb, der fastsættes på grundlag af de regler for  

 beregningen af kommunal indkomsskat i Københavns Kommune.
Hvis den  

 pågældende er medlem af folkekirken, indgår også de  

 regler, der gælder for beregningen af kirkelige afgifter i  

 Københavns Kommune, i fastsættelsen af skattebeløbet, jf.  

 dog stk. 5. Skattebeløbet tilfalder statskassen, idet der dog for  

 det kalenderår, i hvilket tilbageflytning her til landet måtte  

 finde sted, sker fordeling af skattebeløbet efter reglerne i  

 nærværende lovs § 3. Såfremt tilbageflytning finder  

 sted efter den 5. september, svares den kommunale indkomstskat for det  

 følgende kalenderår til den kommune, hvor skatteyderen på  

 tidspunktet for tilbageflytningen har den i § 2 nævnte  

 tilknytning.
 Stk. 5. En person fritages for den del af skattebeløbet  

 efter stk. 4, der fastsættes på grundlag af de regler, der  

 gælder for beregning af kirkelige afgifter i Københavns Kommune,  

 når det dokumenteres, at den pågældende har forpligtet sig  

 til at yde bidrag af mindst samme størrelse til en menighed under  

 Dansk Kirke i Udlandet eller Dansk Sømandskirke i fremmede Havne.  

 Kirkeministeren kan fastsætte nærmere regler herom.
 Stk. 6. Ved skattepligts indtræden i kalenderåret  

 svarer skatteyderen kommunal indkomstskat og kommunal ejendomsværdiskat  

 til den kommune, hvor han på tidspunktet for skattepligtens  

 indtræden har den tilknytning, der er nævnt i denne paragraf.  

 Indtræder skattepligten i tiden fra den 6. september til den 31.  

 december, svares også den kommunale indkomstskat og kommunal  

 ejendomsværdiskat for det følgende kalenderår til denne  

 kommune.
Stk. 7. Er det ikke muligt efter foranstående  

 bestemmelser at afgøre, til hvilken kommune en person skal svare  

 kommunal indkomstskat og kommunal ejendomsværdiskat, svares skatten til  

 den kommune, der nærmest må betragtes som den  

 pågældendes hjemstedskommune.
I tvivlstilfælde  

 træffer indenrigsministeren den endelige administrative  

 afgørelse.
Afsnit II 2. Overskriften til afsnit II affattes således:
 Skat af statsinstitutioner m.v.
» § 8. Staten og dens institutioner er pligtige at svare  

 kommunal indkomstskat, for så vidt angår indtægter fra  

 udlejningsejendomme, landejendomme, skove eller fabriksdrift.
Skatten svares  

 for et finansår af den pågældende indtægt i det  

 forudgående kalenderår (regnskabsår) med vedkommende  

 kommunes udskrivningsprocent for det til finansåret svarende  

 kalenderår.
 3. § 8, § 12, stk. 2, 4. pkt., og  

§ 17 c ophæves.
Stk. 2. Skattepligten er betinget af, at den skattepligtige  

 virksomhed er drevet i vedkommende kommune den 1. april i kalenderåret  

 efter finansåret samt i det forud herfor liggende indkomstår  

 eller i en del heraf.
Skattepligten ophører ved erhvervsforholdets  

 ophør.
Stk. 3. De omhandlede statsinstitutioner skal til den eller de  

 vedkommende kommunalbestyrelser årligt indsende anmeldelse om  

 indkomsten efter nærmere af indenrigsministeren fastsatte regler.  

 Såfremt en virksomhed foregår i flere kommuner, afgøres  

 det ved indbyrdes forhandling imellem de pågældende kommuner,  

 hvor stor en del af indtægten der må anses for at hidrøre  

 fra hver af disse.
Opnås der ikke enighed herom mellem kommunerne,  

 afgøres fordelingen endeligt af indenrigsministeren så vidt  

 muligt efter fordelingsregler svarende til de regler, der i § 11 er  

 fastsat for fordeling af den kommunale andel af skatten af aktieselskaber  

 m.v.
Stk. 4. Imod de stedfundne skatteansættelser kan der  

 fremsættes skriftlig indsigelse over for vedkommende  

 kommunalbestyrelse.
Sådan indsigelse må være fremsat senest  

 1 måned efter, at der er givet meddelelse om ansættelsen.
Tages  

 indsigelsen ikke til følge, kan afgørelsen indtil 1 måned  

 efter, at der er givet meddelelse herom, påklages til  

 indenrigsministeren.
Klager, som angår størrelsen af den  

 skattepligtige indtægt, skal dog forelægges landsskatteretten til  

 afgørelse.
I det omfang en klage ikke vedrører  

 spørgsmålet om indtægtens fordeling mellem flere kommuner  

 (jf. stk. 3), kan de af indenrigsministeren trufne afgørelser  

 indtil 6 måneder efter, at afgørelsen er meddelt klageren,  

 indbringes for domstolene.
Kommunalbestyrelsens meddelelser til den  

 skattepligtige om skatteansættelsen skal indeholde udtrykkelig  

 angivelse af den myndighed, hvortil ansættelsen kan påklages,  

 samt af klagefristen.
 Stk. 5. De pålignede skattebeløb indkræves  

 efter kommunalbestyrelsens bestemmelse i 1 eller flere terminer.
 Stk. 6. Post Danmark og DSB er undtaget for skattepligten  

 efter stk. 1.
§ 12. Det påhviler den kommune, hvor den juridiske  

 person er hjemmehørende, at forestå opgørelsen af  

 fordelingen i henhold til § 11 af den kommunale andel af indkomstskatten  

 mellem de berettigede kommuner.
Fordelingsnævnet, jf. § 12 a, kan  

 bestemme, at en anden kommune, hvortil den pågældende virksomhed  

 må anses for nærmere knyttet, skal forestå  

 opgørelsen af fordelingen.
Stk.  2. De kommuner, der anser sig for berettigede til andel  

 i skatten fra et selskab eller en forening m.v., skal inden udgangen af  

 september måned i det kalenderår, der følger efter  

 indkomståret, eller ved forskudt indkomstår inden udgangen af  

 september måned i kalenderåret efter det kalenderår, som  

 det forskudte indkomstår træder i stedet for, anmelde dette til  

 den kommune, der er nævnt i stk.  1. Særskilt anmeldelse  

 herom er dog ikke nødvendig, hvis der er indgivet anmeldelse med  

 virkning for et tidligere indkomstår eller skatteår, og denne  

 anmeldelse ikke senere er annulleret enten af kommunen selv eller af den  

 kommune, der er nævnt i stk.  1. Er den kommune, der er  

 nævnt i stk.  1, i øvrigt bekendt med, at vedkommende  

 selskab eller forening m.v. i det pågældende indkomstår  

 tillige har drevet en væsentlig del af sin virksomhed i andre kommuner,  

 inddrages disse i fordelingen.
Indenrigsministeren kan fastsætte  

 nærmere regler om beregningen af tillægget.
 3. § 8, § 12, stk. 2, 4. pkt., og  

§ 17 c ophæves.
 Stk. 3. Mener en kommune, at den med urette er holdt uden for  

 fordelingen, eller at en anden kommune med urette er medtaget ved  

 fordelingen, eller anser kommunen fordelingen for  at være urigtig, kan  

 spørgsmålet inden for 3 måneder efter, at der er givet  

 meddelelse om fordelingsopgørelsen indbringes for  

 fordelingsnævnet.
 Stk. 4. Indenrigsministeriet fastsætter regler om  

 afregningen af beløb til de berettigede kommuner, jf. stk. 1. Der  

 kan herunder fastsættes regler om rentetillæg til beløb,  

 der afregnes fra en kommune til en anden.
§ 17 c.
I 1996 udbetaler staten til den enkelte kommune ved  

 begyndelsen af hver måned et beløb til foreløbig  

 dækning af kommunens andel af de i § 17 a, stk. 1,  

 nævnte skatter.
Beløbet for januar 1996 udbetales dog  

 først i februar 1996. Den månedlige udbetaling skal svare til en  

 tolvtedel af det nettobeløb, som kommunen har indberettet til  

 Indenrigsministeriet som det af kommunen budgetterede beløb for 1996  

 på funktionerne »8.92 Indkomstskat af  

 aktieselskaber m.v.« og »8.96 Øvrige skatter og afgifter«" i henhold til det af Indenrigsministeriet  

 autoriserede budget- og regnskabssystem for kommuner og amtskommuner.
 3. § 8, § 12, stk. 2, 4. pkt.,  

 og § 17 c ophæves.
Stk. 2. På grundlag af de oplysninger, der foreligger i  

 maj 1997, opgøres de i § 17 a nævnte kommunale  

 skatteindtægter.
I grundlaget for beregningen af kommunens andel af  

 afgiften af pensionsordninger indgår 12/14 af den samlede indbetalte  

 afgift i 1996 i henhold til lov om beskatningen af pensionsordninger m.v.  

 Forskellen mellem denne opgørelse og summen af de månedlige  

 beløb, der efter stk. 1 er udbetalt til kommunen i 1996, afregnes  

 med statskassen.
Forskelsbeløbet forhøjes med et tillæg,  

 der beregnes med en procent, der svarer til 2 gange Nationalbankens diskonto  

 den 1. juli 1995. Afregningen foretages med en tolvtedel hver måned i  

 1998.
 Stk. 3. De andele af skat af aktieselskaber m.v. efter  

 selskabsskatteloven og af fonde efter fondsbeskatningsloven, som staten  

 udbetaler til kommunerne vedrørende indkomståret 1994, fordeles  

 ikke efter reglerne i § 11.
§ 2 Loven træder i kraft den 1. januar 2000.
