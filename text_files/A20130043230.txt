Lov om ændring af udlændingeloven (Bedre beskyttelse af ofre for menneskehandel) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I udlændingeloven, jf. lovbekendtgørelse nr. 984 af 2. oktober 2012, som ændret senest ved § 1 i lov nr. 572 af 18. juni 2012, foretages følgende ændringer:
 1. I § 9 c indsættes efter stk. 4 som nyt stykke:
»Stk. 5. Der kan gives opholdstilladelse til en udlænding, hvis tilstedeværelse her i landet er påkrævet af efterforsknings- eller retsforfølgningsmæssige hensyn.
Opholdstilladelsen kan ikke forlænges ud over den periode, hvori efterforskningen eller retsforfølgningen pågår.« Stk. 5 og 6 bliver herefter stk. 6 og 7.
 2. I § 33, stk. 5, ændres »§ 9 c, stk. 5« til: »§ 9 c, stk. 6«.
 3. I § 33, stk. 14, 3. pkt., ændres »100« til: »120«.
§ 2 Loven træder i kraft dagen efter bekendtgørelsen i Lovtidende.
§ 3 Loven gælder ikke for Færøerne og Grønland, men kan ved kongelig anordning helt eller delvis sættes i kraft for Færøerne og Grønland med de ændringer, som de færøske eller grønlandske forhold tilsiger.
Givet på Amalienborg, den 1. maj 2013 Under Vor Kongelige Hånd og Segl MARGRETHE R.
