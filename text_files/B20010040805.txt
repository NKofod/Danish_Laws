Bekendtgørelse  

 om Telebrugernævnets virksomhed I medfør af § 95 i lov nr. 418 af 31. maj 2000 om konkurrence-  

 og forbrugerforhold på telemarkedet fastsættes  

 følgende:
Nævnets sammensætning og kompetence § 1. Telebrugernævnet består af syv  

 medlemmer, der udpeges af IT- og forskningsministeren og beskikkes for indtil  

 fire år ad gangen.
Et medlem skal senest fratræde ved udgangen af  

 den måned, hvori det pågældende medlem fylder 70 år.  

 IT- og forskningsministeren udpeger blandt nævnets medlemmer en formand  

 og en næstformand.
§ 2. Telebrugernævnet behandler og  

 træffer endelig administrativ afgørelse i sager, der  

 vedrører klager over Telestyrelsens afgørelser og  

 sagsbehandling i forbindelse hermed, og som ifølge lov eller  

 forskrifter udstedt i medfør af lov henhører under  

 Telebrugernævnet.
Desuden træffer Telebrugernævnet  

 afgørelse i sager, der er henvist til nævnet i medfør af  

 § 24 i lov om konkurrence- og forbrugerforhold på  

 telemarkedet.
Stk. 2. Telebrugernævnets sekretariat kan afvise klager,  

 der ikke er omfattet af nævnets kompetence.
Klageren gøres  

 samtidig opmærksom på, at sekretariatets afgørelse om  

 afvisning kan indbringes for nævnet, hvis klageren fremsætter  

 ønske herom.
Indbringelsen sker i givet fald ved sekretariatets  

 foranstaltning.
 Stk. 3. Telebrugernævnets sekretariat kan endvidere  

 afvise klager:
1)	vedrørende regninger, hvor udbyderen af telenet eller  

 teletjenester tilkendegiver at ville godskrive klageren det påklagede  

 beløb, 2)	hvor udbyderen af telenet eller teletjenester erkender, at  

 gældende regler for levering af telenet eller teletjenester til  

 slutbrugere ikke er overholdt og tilkendegiver at ville kompensere klageren  

 herfor.
Indgivelse af klager § 3. Klager i medfør af § 2,  

 stk. 1, skal være Telebrugernævnet i hænde senest 4  

 uger efter, at Telestyrelsen har truffet afgørelse i sagen.
 Stk. 2. Et sagsanlæg ved domstolene er ikke til hinder  

 for, at klagen kan behandles i nævnet.
 Stk. 3. I særlige tilfælde, hvor overtrædelsen  

 skønnes undskyldelig, kan nævnets formand dispensere fra  

 tidsfristen i stk. 1.
Stk. 4. Klager over Telestyrelsens sagsbehandling i  

 forbindelse med en afgørelse kan tidligst indgives til  

 Telebrugernævnet, når afgørelsen er truffet.
I  

 tilfælde, hvor Telestyrelsen ikke træffer afgørelse, kan  

 klager over Telestyrelsens sagsbehandling løbende indgives til  

 Telebrugernævnet.
Klagegebyrer § 4. For behandling af klager, der indbringes for  

 Telebrugernævnet eller for behandling af klager, der henvises til  

 Telebrugernævnet i medfør af lov om konkurrence- og  

 forbrugerforhold på telemarkedet § 24, skal der indbetales et  

 gebyr på 150 kr.
Til brug for betalingen af gebyr fremsender  

 nævnets sekretariat efter modtagelsen af klagen eller henvisningen et  

 indbetalingskort til klageren.
For klager, der udelukkende vedrører  

 afslag på aktindsigt i medfør af lov om offentlighed i  

 forvaltningen, betales ikke gebyr.
Stk. 2. Sagen afvises, hvis gebyret ikke indbetales inden den  

 af nævnets sekretariat fastsatte frist.
Sekretariatet meddeler herefter  

 skriftligt klageren, at sagen er afvist, og at kravet på gebyr hermed  

 også er bortfaldet.
Stk. 3. Giver Telebrugernævnet klageren helt eller  

 delvist medhold i den indbragte klage, kan formanden træffe bestemmelse  

 om hel eller delvis tilbagebetaling af det indbetalte gebyr.
Det samme  

 gælder, hvis den, der klages over, giver klageren medhold, inden  

 nævnet træffer afgørelse i sagen, eller hvis Telestyrelsen  

 ændrer sin afgørelse i overensstemmelse med klagerens  

 påstand, inden nævnet har truffet afgørelse i sagen.
 Stk. 4. Hvor klageafgiften i en genoptagelsessag for  

 Telebrugernævnet skal tilbagebetales efter stk. 3, afgør  

 formanden under hensyn til karakteren af de nye oplysninger, som har  

 ført til den ændrede afgørelse, om der også skal  

 ske tilbagebetaling af det gebyr, som blev betalt ved den oprindelige klages  

 fremsendelse.
Sekretariatets sagsbehandling § 5. Sagsforberedelsen foretages af nævnets  

 sekretariat.
Sekretariatets arbejde tilrettelægges af nævnets  

 formand.
 Stk. 2. Hvis sekretariatet ikke modtager oplysninger, som  

 sekretariatet har udbedt sig, fra parterne inden den fastsatte frist, kan  

 Telebrugernævnet tillægge dette virkning til skade for den  

 pågældende.
Indkaldelse til nævnsmøde § 6. Nævnets formand fastsætter tid og  

 sted for afholdelse af nævnsmøde.
Stk. 2. Medlemmerne skal normalt indkaldes med mindst 1 uges  

 varsel.
Denne frist kan dog fraviges, når særlige forhold  

 gør det påkrævet.
 Stk. 3. Sammen med indkaldelsen fremsendes dagsorden for  

 nævnsmødet og de af sekretariatet udarbejdede  

 redegørelser i de sager, der skal behandles på det  

 pågældende møde.
Stk. 4. Nævnets formand kan bestemme, at sager, der ikke  

 skønnes at give anledning til tvivl, afgøres ved forenklet  

 behandling.
Sagen udsendes i så fald til medlemmerne med udkast til  

 afgørelse og kan af et medlem kun kræves drøftet på  

 mødet, hvis medlemmet fremsætter ønske herom over for  

 sekretariatet inden en af sekretariatet fastsat frist.
Afholdelse af nævnsmøde § 7. Formanden leder mødet, som der ikke er  

 offentlig adgang til.
 Stk. 2. Nævnet kan indkalde parter og parters ansatte  

 til afgivelse af forklaring under mødet.
 Stk. 3. Enhver part skal have adgang til at være til  

 stede under den anden parts afgivelse af oplysninger.
Stk. 4. Straks efter at de indkaldte har forladt mødet,  

 finder votering sted.
Nævnet kan beslutte at udsætte sagens  

 behandling på indhentelse af yderligere oplysninger.
 § 8. Telebrugernævnet er beslutningsdygtigt,  

 når mindst halvdelen af medlemmerne er til stede.
Stk. 2. Afgørelser i Telebrugernævnet  

 træffes ved almindelig stemmeflerhed.
Ved stemmelighed er formandens  

 stemme udslagsgivende.
§ 9. Afgivne forklaringer føres til  

 protokol, der godkendes af nævnsformanden.
Protokollen skal indeholde  

 oplysning om dato og klokkeslæt for mødets begyndelse og  

 slutning samt fortegnelse over mødedeltagerne.
Repræsentation § 10. Klageren kan til enhver tid bemyndige en  

 anden person til at varetage klagerens interesser under sagen.
 Stk. 2. Nævnets afgørelse sendes til klageren og  

 dennes eventuelle repræsentant.
Nævnets afgørelser § 11. Telebrugernævnet tilstræber, at  

 der træffes afgørelse i en sag senest 3 måneder efter, at  

 den er indbragt for nævnet.
§ 12. Telebrugernævnets afgørelser  

 formuleres af formanden.
Hvis der er dissens, anføres dette i  

 afgørelsen.
 § 13. Sekretariatet offentliggør  

 afgørelser, som skønnes at have almen interesse.
 § 14. Hvert år udarbejdes inden den 1. april  

 en årsberetning om nævnets virksomhed i det foregående  

 kalenderår.
Tilbagekaldelse af klage § 15. Klageren kan til enhver tid tilbagekalde en  

 klage.
Tilbagekaldelsen kan ske skriftligt eller mundtligt.
Ved enhver  

 tilbagekaldelse skal sekretariatet skriftligt meddele klageren, at sagen er  

 henlagt i Telebrugernævnet efter tilbagekaldelse af klagen.
Genoptagelse § 16. Nævnets formand kan efter anmodning  

 fra en af parterne beslutte, at behandlingen af en sag, hvori  

 afgørelse er truffet, skal genoptages, hvis særlige grunde taler  

 herfor, herunder navnlig i tilfælde af:
1)	lovligt forfald hos en part, som ikke har ytret sig i sagen, 2)	nye oplysninger, som - hvis de havde foreligget under behandlingen -  

 må antages at ville have medført et andet udfald af  

 sagen.
 Stk. 2. Tillades genoptagelse, anvendes reglerne i  

 §§ 4-15 tilsvarende.
 § 17. Sekretariatet kan sammen med nævnets  

 formand på nævnets vegne besvare henvendelser, der ikke  

 vedrører konkrete klager, til nævnet fra offentlige myndigheder  

 eller private, f.eks. høringer over ministeriers lovforslag eller  

 spørgsmål om administrative forhold.
Næstformand § 18. I tilfælde af formandens forfald eller  

 inhabilitet tillægges næstformanden kompetence som  

 formanden.
Ikrafttrædelse § 19. Bekendtgørelsen træder i kraft  

 den 1. juni 2001.
 Stk. 2. Ved bekendtgørelsens ikrafttræden  

 ophæves bekendtgørelse nr. 775 af 8. oktober 1997 om  

 Telebrugernævnets virksomhed.
