Skriftlig fremsættelse (16. april 2004) Jørn Dohrmann  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om planlægning. (Pensionisters adgang til helårsbeboelse i  

 sommerhuse).
(Lovforslag nr.
L 228).
Der tales i denne tid meget om behovet for at øge  

 mulighederne for udlæggelse af nye sommerhusområder.
Imidlertid er der også  

 behov for at se på de eksisterende regler i planloven, hvor der savnes en  

 modernisering af »pensionistreglen«, der kræver 8 års ejertid som betingelse  

 for, at en pensionist eller et pensionistægtepar kan benytte deres sommerhus  

 til beboelse.
 Dansk Folkeparti har gennem flere år peget på behovet for at  

 modernisere loven ved at nedsætte ejertidskravet fra 8 år til 3 år, og også  

 fra  

 bl.a. partiet Venstre har der lydt stærke røster til støtte for, at  

 pensionister efter kortere tids ejerskab skal kunne tage deres sommerhus i  

 brug  

 til beboelse.
 Dansk Folkeparti tror og håber, at tiden nu er inde til at  

 gennemføre denne nødvendige og rimelige forbedring for pensionister, så de  

 efter 3 års ejerskab skal have en egentlig ret til at bebo deres sommerhus  

 året  

 rundt.
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
