Nr LSF 264 Forslag til Lov om ændring af lov om social bistand og lov om social  

 pension (Indførelse af ældreråd og af klageråd på hjemmehjælpsområdet m.v.) Fremsat af socialministeren (Karen Jespersen) den 24. maj 1995 § 1 I lov om social bistand, jf lovbekendtgørelse nr. 1024 af 13. december  

 1994, som senest ændret ved lov nr. 86 af 8. februar 1995, foretages følgende  

 ændringer.
 1. I § 11, stk. 1, nr. 3, indsættes efter »§ 115, stk.  

 2 og 3« : », samt jf. § 17, stk. 5, i lov om boliger for ældre og  

 personer med handicap.«.
 2. Kapitel 12 affattes således:
»Hjælp og tilbud til personer med behov for pleje og omsorg m.v.  

 Ældreråd.
Klageråd.
§ 50. Kommunalbestyrelsen skal 1) sørge for tilbud om personlig pleje og praktisk bistand til opgaver,  

 som normalt udføres i hjemmet, og om hjælp til vedligeholdelse af fysiske  

 eller psykiske færdigheder til personer med behov, herfor samt 2) iværksætte eller yde støtte til generelle omsorgstilbud med aktiverende  

 og forebyggende sigte for personer, der modtager social pension bortset fra  

 invaliditetsydelse.
Stk. 2. Tilbuddene efter stk. 1, skal bidrage til at skabe rammer,  

 som i videst muligt omfang sikrer trivsel.
Brugerne af tilbuddene skal have  

 størst muligt medansvar for og indflydelse på udformningen af tilbuddene.  

 Kommunalbestyrelsen fører tilsyn med opgavernes udførelse og  

 tilrettelæggelsen af tilsynet skal så vidt muligt ske i samarbejde med  

 brugerne af tilbuddene.
§ 51. Som led i kommunalbestyrelsens forpligtelse efter § 50, stk.  

 1, nr. 1, skal der tilbydes hjemmehjælp, som omfatter tilbud om personlig  

 pleje og praktisk bistand til personer, der midlertidigt eller varigt har  

 behov herfor.
Hjælpen, der alene ydes til funktioner, som modtageren ikke  

 selv kan udføre, afpasses løbende modtagerens behov.
Hjemmehjælp omfatter  

 desuden lejlighedsvis afløsning af personer, der i hjemmet passer en person  

 med en fysisk eller psykisk lidelse.
Stk. 2. Kommunalbestyrelsens afgørelse om hjemmehjælp skal  

 meddeles ansøgeren i skriftlig form.
Til brug for afgørelsen udarbejder  

 kommunalbestyrelsen et skema, der indeholder oplysning om, hvilke opgaver  

 hjælpen omfatter, formålet med hjælpen, og for hvilken periode hjælpen ydes.  

 Skemaet udfyldes i samarbejde med ansøgeren og udleveres til ansøgeren i  

 forbindelse med afgørelsen.
 § 52. Kommunalbestyrelsen træffer beslutning om betaling for  

 tilbud efter § 50. Ved fastsættelse af betalingen kan kommunens samlede  

 udgifter, der er forbundet med tilbud efter § 50, medregnes, jf. dog §§  

 53-54. Betalingen kan dog fastsættes endeligt på grundlag af kommunens  

 budgetterede udgifter til tilbud efter § 50.
 Stk. 2. For tilbud om midlertidigt døgnophold kan der ikke  

 opkræves betaling for bolig, og betalingen for øvrige ydelser skal fastsættes  

 således, at pågældende bevarer et beløb til dækning af husleje og andre  

 udgifter i forbindelse med opretholdelsen af den hidtidige bolig.
§ 53. For hjælp omfattet af § 50, stk. 1, nr. 1, der ydes på grund  

 af længerevarende lidelse eller svækkelse, kan der ikke opkræves betaling for  

 udgifter til personale.
Det samme gælder for hjælp, ydet efter § 51, stk. 1,  

 3. pkt., der er omfattet af § 48.
 § 54. For hjemmehjælp, der ydes ved midlertidig lidelse eller  

 svækkelse, og for hjælp ydet efter § 51, stk. 1, 3. pkt., som ikke er  

 omfattet af § 48, beregnes betaling på grundlag af modtagerens og en  

 eventuelle ægtefælles indkomstgrundlag.
 Stk. 2. Indkomstgrundlaget, jf. stk. 1, består af personlig  

 indkomst med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de heri nævnte bundfradrag  

 og fradrag for grundbeløb, og aktieindkomst, der beskattes efter  

 personskattelovens § 8 a, stk. 2.
Stk. 3. Opgørelsesperioden for indkomstgrundlaget efter stk. 2 er  

 indkomsten for det senest afsluttede indkomstår.
Indkomstgrundlaget anvendes  

 med virkning for det andet kalenderår efter indkomstårets udløb.
 Stk. 4. Ved opgørelsen af indkomstgrundlaget efter stk. 2 og 3  

 reguleres den personlige indkomst, der indgår i indkomstgrundlaget, med  

 satsreguleringsprocenten, jf. lov om en satsreguleringsprocent, gældende pr.  

 1. januar i indkomståret, jf. stk. 3, og pr. 1. januar det følgende år.
Stk. 5. I indkomstgrundlaget opgjort efter stk. 2-4 fradrages et  

 beløb på 90.000 kr. for enlige og 135.000 kr. for gifte.
Fradragsbeløbene  

 reguleres hvert år den 1. januar efter lov om en satsreguleringsprocent og  

 afrundes til nærmeste kronebeløb, der kan deles med 100.
 Stk. 6. For personer med børn fradrages yderligere et beløb for  

 hvert barn, som for gifte svarer til det særlige børnetilskud pr. 1. januar,  

 og for enlige svarer til 3 gange det særlige børnetilskud pr. 1. januar, jf.  

 § 4, stk. 3, i lov om børnetilskud og forskudsvis udbetaling af børnebidrag.  

 Ydes der hjemmehjælp før en fødsel, kan det ventede barn medregnes fra det  

 tidspunkt, hvor der ydes hjemmehjælp på grund af graviditeten.
 Stk. 7. Ved opgørelse af indkomstgrundlaget, jf. stk. 1-6, anses  

 personer, der lever i et samlivsforhold, hvor parterne gennem kontante  

 bidrag, arbejde i hjemmet eller på anden måde bidrager til den fælles  

 husførelse, og hvor samlivet kan føre til ægteskab efter dansk ret, som  

 gifte.
 Stk. 8. Såfremt indkomsten på betalingstidspunktet varigt er  

 forøget med mere end 20 pct. eller nedsat med mere end 5 pct. i forhold til  

 det opgjorte indkomstgrundlag, jf. stk. 1-7, skal de ændrede indkomstforhold  

 lægges til grund for betalingen.
 Stk. 9. Skatteministeren stiller oplysninger til rådighed til brug  

 for opgørelse af indkomstgrundlaget, jf. stk. 1-2.
Stk. 10. Skatteministeren træffer bestemmelse om, hvilke  

 myndigheder der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 1-2.
§ 55. Betaling for hjemmehjælp efter § 54, stk. 1, udgør 3 kr. pr.  

 time, hvis indkomstgrundlaget opgjort efter § 54, stk. 1 - 8, udgør 2.701 kr.  

 eller derover.
Betalingen forhøjes med 1 kr. pr. time for hver 2.700 kr., det  

 beregnede indkomstgrundlag overstiger 2.701 kr.
Betalingen kan dog ikke  

 overstige 80 kr. pr. time.
Beløbet i 3. pkt. reguleres hvert år den 1. januar  

 efter lov om en satsreguleringsprocent og afrundes til nærmeste kronebeløb.
 Stk. 2. Kommunalbestyrelsen kan i ganske særlige tilfælde nedsætte  

 eller forhøje den beregnede betaling under hensyn til modtagerens økonomiske  

 forhold.
 § 56. Hvis kommunalbestyrelsen ikke kan stille den nødvendige  

 hjælp til rådighed for en person, der har behov for hjemmehjælp, jf. § 51,  

 kan der i stedet ydes tilskud til dækning af udgifter til hjælp, som  

 hjemmehjælpsmodtageren selv antager.
 Stk. 2. Tilskuddet fastsættes således, at modtageren så vidt  

 muligt stilles som om der var ydet hjemmehjælp efter § 51, jf. §§ 53 eller  

 54. Tilskuddet kan dog ikke overstige hjemmehjælpsmodtagerens udgifter.
§ 56 a.
Kommunalbestyrelsen etablerer et ældreråd, der rådgiver  

 kommunalbestyrelsen i ældrepolitiske spørgsmål, og fungerer som kontaktorgan  

 mellem borgerne og kommunalbestyrelsen ved tilrettelæggelsen af  

 kommunalbestyrelsens ældrepolitik.
Kommunalbestyrelsen afgør om der er  

 grundlag for at etablere flere ældreråd.
Kommunalbestyrelsen skal høre  

 ældrerådet om forslag, der vil få særlig betydning for de ældre.
Stk. 2. Personer, der bor i kommunen, og som er fyldt 60 år, har  

 valgret og valgbarhed ved valget til ældrerådet.
Kommunalbestyrelsen kan  

 beslutte, at personer, der modtager social pension og som ikke er fyldt 60  

 år, også har valgret og valgbarhed ved valget til ældrerådet.
 Stk. 3. Kommunalbestyrelsen sørger for, at der afholdes valg til  

 ældrerådet mindst hvert fjerde år, og fastsætter regler for valgets  

 afholdelse.
 Stk. 4. Ældrerådet skal mindst bestå af 5 medlemmer.  

 Kommunalbestyrelsen fastsætter forretningsordenen for ældrerådet.
 Stk. 5. Udgifterne ved ældrerådets virksomhed afholdes af  

 kommunalbestyrelsen, der stiller sekretariatsbistand og lokaler til rådighed  

 for rådet.
§ 56 b.
Kommunalbestyrelsen etablerer et klageråd, der drøfter og  

 videreformidler klager, der, jf. § 57, 2. pkt., forelægges rådet over  

 tildeling af hjemmehjælp, omfanget og udførelsen af hjemmehjælpsopgaverne med  

 henblik på at medvirke til, at hjemmehjælpsopgaverne løses i overensstemmelse  

 med kommunalbestyrelsens målsætninger på dette område.
Kommunalbestyrelsen  

 kan efter drøftelse med ældrerådet, jf. § 56 a, i særlige tilfælde etablere  

 flere klageråd.
Klagerådet afgør, hvilke af de indkomme sager og hvilke  

 spørgsmål vedrørende hjemmehjælp i øvrigt der skal forelægges  

 kommunalbestyrelsen.
 Stk. 2. Kommunalbestyrelsen sørger for, at der afholdes valg til  

 klagerådet mindst hvert fjerde år, og fastsætter regler for valgets  

 afholdelse.
Stk. 3. Klagerådet består af 3 medlemmer udpeget af og blandt  

 medlemmerne af kommunens ældreråd og 2 medlemmer udpeget af og blandt  

 medlemmer af kommunalbestyrelsen.
På tilsvarende måde udpeges for hvert  

 medlem en stedfortræder.
Klagerådet vælger selv sin formand blandt de  

 medlemmer, der er udpeget af ældrerådet.
Stk. 4. Kommunalbestyrelsen kan beslutte, at der ydes klagerådets  

 medlemmer diæter, erstatning for dokumenteret tabt arbejdsfortjeneste og  

 udgiftsgodtgørelse efter reglerne i § 16a i lov om kommunernes styrelse.
En  

 beslutning efter 1. pkt. skal omfatte alle medlemmer af rådet.
Dog kan  

 medlemmer af kommunalbestyrelsen ikke modtage diæter.
 Stk. 5. Udgifterne ved klagerådets virksomhed afholdes af  

 kommunalbestyrelsen, der stiller sekretariatsbistand og lokaler til rådighed  

 for rådet.
§ 57. Kommunalbestyrelsens afgørelser om ret til tilbud i det  

 enkelte tilfælde, jf. § 50, kan ikke indbringes for anden administrativ  

 myndighed.
En klage over en afgørelse om hjemmehjælp efter § 51 eller over  

 udførelsen af hjemmehjælpsopgaverne kan ansøgeren eller modtageren dog  

 forelægge eller kræve, at kommunalbestyrelsen forelægger, for det lokale  

 klageråd, jf. § 56 b.« 3. § 60 ophæves 4. I § 62 udgår: »60«.
 5. I kapitel 16 ophæves overskriften »Daghjem og  

 dagcentre« og §§ 74 og 76-78.
 6. § 83, stk. 2, affattes således:
» Stk. 2. Personer, der ønsker at flytte til en anden kommune,  

 har, når ganske særlige forhold taler for det, ret til at blive optaget i  

 plejehjem eller beskyttet bolig i denne kommune.
Det er en forudsætning, at  

 pågældende opfylder betingelser efter stk. 1 for at blive optaget i plejehjem  

 eller beskyttet bolig både i fraflytningskommunen og  

 tilflytningskommunen.« 7. I § 83, stk. 3, udgår »eller få anvist en  

 ældreegnet bolig efter stk. 2«.
 8. § 86 a ophæves.
 9. I § 135, stk. 5, nr. 1, ændres »praktisk bistand i  

 hjemmet« til : »tilbud efter § 50, stk. 1,».
10. § 135, stk. 5, nr. 3, ophæves.
Nr. 4 bliver herefter  

 nr. 3.
§ 2 I lov om social pension, jf. lovbekendtgørelse nr. 521 af 16. juni 1994,  

 som senest ændret ved lov nr. 86 af 8. februar 1995, foretages følgende  

 ændring:
1. I § 58, stk. 1, nr. 2, ændres »eller § 83, stk. 2  

 og 3, i lov om social bistand.« til: »i lov om social bistand eller  

 § 17, stk. 5, i lov om boliger for ældre og personer med handicap.« § 3 Stk. 1. Loven træder i kraft den 1. januar 1996. Samtidig ophæves  

 Socialministeriets bekendtgørelse nr. 1148 af 9. december 1994 om betaling  

 for midlertidig hjemmehjælp.
 Stk. 2. Ældreråd og klageråd efter § 56 a og § 56 b i lov om  

 social bistand, som affattet ved denne lovs § 1, nr. 2, skal være etableret  

 senest den 1. juli 1996. I kommuner, hvori der er etableret ældreråd, der  

 opfylder betingelserne efter § 56 a, skal klageråd, jf. § 56 b, dog senest  

 være etableret den 1. april 1996.
 Stk. 3. Beløbene i § 54, stk. 5 og § 55, stk. 1 i lov om social  

 bistand, som affattet ved denne lovs § 1, nr. 2, reguleres første gang den 1.  

 januar 1996.
Bemærkninger til lovforslaget Almindelige bemærkninger Som et led i de ældrepolitiske målsætninger om, at tilrettelæggelsen af  

 ældreomsorgen i videst muligt omfang skal tage udgangspunkt i de ældres  

 behov, og at de ældre skal have størst mulig indflydelse på egne forhold,  

 foreslås det, at der etableres ældreråd i alle kommuner. Ældrerådene skal  

 medvirke til at udbygge kontakten mellem kommunens ældre borgere og  

 kommunalbestyrelsen og rådgive kommunalbestyrelsen i ældrepolitiske  

 spørgsmål.
For at sikre, at den rådgivende funktion får et reelt indhold,  

 foreslås det desuden, at kommunalbestyrelsen forpligtes til at høre  

 ældrerådene om alle initiativer, der vil få særlig betydning for de ældre.
Ældreråd kendes allerede i et stort antal kommuner, hvor de er oprettet på  

 frivillig basis.
Der er mange gode erfaringer med det samarbejde, der på  

 denne måde er opstået mellem kommunens ældre borgere og kommunalbestyrelsen.  

 Regeringen foreslår derfor, at disse samarbejdsformer udbredes og udbygges  

 med det formål at styrke de ældrepolitiske målsætninger om øget  

 medindflydelse og medansvar.
Som en naturlig forlængelse af, at de ældre får indflydelse og deltager  

 aktivt i tilrettelæggelsen af den lokale ældrepolitik, foreslås det, at der i  

 hver kommune etableres et klageråd på hjemmehjælpsområdet for at sikre de  

 ældre mulighed for at følge og medvirke til, at hjemmehjælpsopgaverne i  

 praksis udføres i overensstemmelse med kommunalbestyrelsens målsætninger på  

 dette område.
Klagerådet kan efter forslaget formidle de klager over  

 hjemmehjælp, som kommunens borgere ønsker forelagt for rådet, til  

 kommunalbestyrelsen.
Dette kan ske via de enkelte sager eller mere generelt  

 og overordnet.
Klagerådet foreslås således ikke tillagt en egentlig  

 kompetence til at behandle konkrete sager om hjemmehjælp med henblik på at  

 omgøre disse, men kan ved forelæggelsen for kommunalbestyrelsen udtale sin  

 eventuelle kritik og komme med forslag til og henstillinger om ændringer.
 Klagerådet kan således - udover at følge om kommunen lever op til de  

 kvalitetskrav, den selv har fastlagt - bidrage til udviklingen på  

 hjemmehjælpsområdet ved den dialog, der forventes at opstå mellem  

 kommunalbestyrelse og klageråd.
Det er regeringens opfattelse, at en række klager på hjemmehjælpsområdet  

 skyldes, at det ved tildeling af hjælpen ofte ikke tilstrækkeligt tydeligt  

 klargøres for modtageren, hvad formålet med hjælpen er, hvilke opgaver der  

 vil blive ydet hjælp til, hvornår hjælpen vil blive revurderet m.v.
Disse  

 forhold skal modtageren efter regeringens opfattelse oplyses om på en klar og  

 tydelig måde.
For i højere grad at synliggøre for modtageren på hvilket grundlag  

 kommunalbestyrelsen har truffet sin afgørelse om hjemmehjælp, foreslås det  

 derfor, at kommunalbestyrelsen forpligtes til at meddele ansøgeren afgørelsen  

 skriftligt.
Herudover forpligtes kommunalbestyrelsen til i forbindelse med  

 afgørelsen om evt. visitering til hjemmehjælp at anvendeet skema, der som  

 minimum indeholder de nævnteoplysninger.
Ansøgeren/hjemmehjælpsmodtageren  

 skal medinddrages i beslutningsprocessen, således at de oplysninger, der  

 danner grundlag for afgørelsen, udarbejdes i samarbejde med den pågældende.  

 Kommunalbestyrelsen skal bestræbe sig på, at skemaet ikke blot underskrives  

 af kommunens repræsentant men også af ansøgeren/modtageren.
 Anvendelse af sådanne skemaer vil, udover at synliggøre  

 beslutningsgrundlaget for den enkelte, også medføre, at den enkelte kommunes  

 afgørelser om hjemmehjælp i højere grad bliver sammenlignelige og det vil  

 dermed gøre det lettere for klagerådet at tage stilling til, om praksis er i  

 overensstemmelse med kommunalbestyrelsens målsætninger.
Det forudsættes, at den enkelte kommunalbestyrelse herudover nøje  

 overvejer hvilke yderligere oplysninger, der bør gives skriftligt, når der  

 træffes afgørelse om hjemmehjælp.
Der henvises til lovforslagets specielle  

 bemærkninger med hensyn til forslag og anbefalinger om det nærmere indhold af  

 visitationsskemaet og initiativer i forbindelse med visitationen.
Det forudsættes desuden, at den enkelte kommunalbestyrelse i sammenhæng  

 hermed tager initiativer, der sikrer, at kommunens borgere generelt oplyses  

 om det nærmere indhold og afgrænsning m.v. af kommunens hjemmehjælpsordning.  

 Kommunalbestyrelsens overvejelser om hvilke yderligere oplysninger, der skal  

 gives skriftligt i forbindelse med afgørelser om hjemmehjælp, må træffes ud  

 fra lokale forhold og ses i relation til den generelle information, der gives  

 til kommunens borgere om kommunalbestyrelsens beslutninger og prioriteringer  

 på dette område.
Der henvises i øvrigt til § 62, stk. 1, i det af  

 indenrigsministeren fremsatte lovforslag om information om kommunale  

 servicemål m.v.
 I sammenhæng med det samtidig fremsatte lovforslag om ændringer i  

 ældreboligloven foreslås det tydeliggjort, at de enkelte kommuners  

 forskellige tilbud til ældre, d.v.s. personlig pleje, praktisk bistand,  

 aktiviteter i daghjem eller dagcentre m.v., bør udgøre en helhed.
Derfor foreslås reglerne om tilbud om omsorgsarbejde og hjemmehjælp  

 revideret og samlet i et kapitel.
Det tydeliggøres herved, at kommunernes  

 dag- og døgntilbud skal ses i sammenhæng; det gælder fra mindre tilskud til  

 pensionstforeninger, tilbud om praktisk bistand i hjemmet, til tilbud om  

 døgnpleje af personer i almindelige boliger, i plejeboliger efter  

 ældreboligloven og i plejehjem og beskyttede boliger.
Reglerne foreslås fortsat udformet fleksibelt, således at det er op til  

 den enkelte kommunalbestyrelse at afgøre, hvordan tilbuddene - under hensyn  

 til de ældres ønsker og behov og de lokale forhold - konkret skal  

 tilrettelægges og udføres.
Målet for indsatsen er, at tilbuddene så vidt  

 muligt sammen med kommunens andre tilbud skal skabe rammer, som sikrer  

 trivsel, og at tilbuddene tilrettelægges i samarbejde med de ældre, således  

 at disse opnår størst mulig indflydelse og medansvar.
Der er i denne  

 sammenhæng i vidt omfang tale om redaktionelle ændringer og sammenskrivninger  

 af gældende regler.
 I det følgende fremhæves de øvrige hovedpunkterne i forslaget, herunder på  

 hvilke punkter forslaget indebærer ændringer:
- Bredden i hjemmehjælpsbegrebet foreslås tydeliggjort samtidig med  

 at vigtigheden af, at udgangspunktet for indsatsen bør være forebyggelse og  

 vedligeholdelse af færdigheder, understreges.
Det fremhæves, at hjemmehjælp  

 ydes til de opgaver, som man ikke selv kan klare, og at hjælpen løbende skal  

 afpasses behovet.
I forbindelse med, at bredden på dette område tydeliggøres,  

 foreslås det formelle uddannelseskrav, der alene gælder for en mindre del af  

 det personale, der er beskæftiget på ældreområdet, ophævet.
Det understreges  

 på denne måde, at det er kommunalbestyrelsens ansvar at sikre, at sociale  

 opgaver samlet set varetages af personale, der er i besiddelse af de fornødne  

 kvalifikationer.
Det forudsættes i denne forbindelse, at de krav, kommunerne  

 stiller til personalet på dette område, opretholdes.
Der henvises nærmere  

 herom til lovforslagets bemærkninger til de enkelte bestemmelser.
 - Den formelle forskel i indholdet af midlertidig og varig hjemmehjælp  

 foreslås ophævet.
- Ophævelse af reglerne om, at dele af omsorgsarbejdet skal organiseres  

 i institutioner (daghjem og dagcentre), herunder selvejende  

 institutioner.
Forslaget skal ses i sammenhæng med de øvrige initiativer,  

 herunder det nævnte lovforslag fremsat af boligministeren, der er iværksat  

 med henblik på at ophæve institutionsbegrebet.
Forslaget vil herudover sikre  

 kommunerne størst mulig fleksibilitet i forhold til lokale forhold.
 - Kommunalbestyrelsen har efter forslaget fortsat pligt til at føre  

 tilsyn med tilbud efter § 50, og tilsynet skal så vidt muligt  

 tilrettelægges sammen med brugerne af disse aktiviteter, f.eks sammen med  

 beboerrådet i et plejehjem, et brugerråd knyttet til et aktivitetscenter,  

 ældrerådet osv.
- For hjælpetilbud - dog ikke for hjemmehjælp - foreslås  

principperne for betalingen præciseret . De faktiske udgifter til  

 tilbuddene skal fortsat udgøre overgrænsen for, hvor meget  

 kommunalbestyrelsen kan kræve i betaling.
Ved de faktiske udgifter forstås  

 materialer, råvarer til kost og lign., samt udgifter til personale.  

 Kommunalbestyrelsen kan som hidtil fastsætte betalingen lavere end  

 omkostningerne giver mulighed for.
For hjælp, der ydes efter en konkret,  

 individuel vurdering, som fx. hjemmehjælp, kan der ikke opkræves betaling for  

 personaleudgifter.
 - Betalingen kan fastsættes endeligt på grundlag af kommunens  

 budgetterede udgifter . Herved kan sager om efterreguleringer undgås.
 - De særlige regler om betaling ved midlertidige døgnophold  

 videreføres uændret.
 Administrative og økonomiske konsekvenser m.v.
Økonomiske konsekvenser Ældreråd: I forbindelse med etablering af ældreråd vil der være  

 udgifter til etablering og drift.
Etableringen indebærer udgifter til  

 valgbehandling, information om valgs afholdelse og i mindre omfang til  

 administrativt arbejde, mens driften af ældreråd blandt andet indebærer  

 gennemsnitlige årlige udgifter til valgs afholdelse, møder,  

 sekretariatsbistand og materialer.
Samlet skønnes disse udgifter at beløbe  

 sig til kr. 11,75 mill. i 1996 og kr. 15 mill. i 1997 og efterfølgende år.
Klageråd: Drift af klageråd vil indebære udgifter til  

 sekretariatsbetjening, kurser og materialer mv. samt til behandling af  

 indkomme klager.
Samlet vurderes ekstraudgifterne i den forbindelse at beløbe  

 sig til kr. 2,5 mill. i 1996 og kr. 5 mill. i 1997 og efterfølgende år.
Skriftlig visitation: Pligt til at meddele afgørelse vedrørende  

 hjemmehjælp i skriftlig form mv. vil medføre udgifter til ekstraarbejde i  

 forbindelse med visitationen.
De gennemsnitlige årlige udgifter hertil anslås  

 til kr. 3,7 mill.
 Øvrigt: Præcisering i reglerne for betaling for omsorgstilbud,  

 ophævelse af uddannelseskravet for hjemmehjælpere og overgang til afregning  

 efter reglerne for omsorgsområdet mellem amtskommuner og kommuner vil ikke  

 indebære nye offentlige udgifter.
 Samlet vil forslaget således medføre kommunale merudgifter på 18 mill. kr.  

 i 1996 og 24,2 mill. kr. i 1997 og årene herefter.
 Forslaget er forhandlet med de kommunale parter.
Administrative konsekvenser Administrativt vil forslaget indebære, at kommunerne får behov for ca. 75  

 ekstra årsværk, heraf ca. halvdelen i løbet af 1996.
 Lovforslaget har ikke EU-retlige aspekter.
Erhvervsøkonomiske konsekvenser Lovforslaget forventes ikke at medføre erhvervsøkonomiske konsekvenser.
Bemærkninger til de enkelte bestemmelser i lovforslaget Til nr. 1 Der er tale om en redaktionel ændring som følge af, at reglerne om, at  

 ældre under samme betingelser som hidtil har ret til at blive optaget på en  

 venteliste til en ældreegnet bolig med kommunal anvisningsret i en anden  

 kommune, overføres til Boligministeriets lovgivning.
Til nr. 2 Forslaget til affattelse af § 50 medfører, at kommunernes  

 forpligtelser med hensyn til hjælpetilbud for ældre m.fl. samles.
Med  

 forslaget er der ikke tilsigtet grundlæggende ændringer i reglerne om  

 hjemmehjælp eller omsorgsarbejde.
Der er nedenfor redegjort nærmere for,  

 hvilke konkrete forhold der foreslås ændret.
 Forslaget er en sammenskrivning og revidering af de gældende regler om  

 hjemmehjælp, omsorgsarbejde, daghjem og dagcentre i §§ 50, 60, 74, 76 og 77.
Bestemmelsen omfatter efter forslaget alt fra dag- og døgntilbud til  

 personer i almindelige boliger og i plejeboliger efter ældreboligloven til  

 mindre tilskud til pensionistforeninger.
Det er fortsat kommunalbestyrelsen,  

 der træffer beslutning om hvilke tilbud, der skal tilbydes de ældre i  

 kommunen og om det nærmere indhold af disse tilbud.
 § 50, stk. 1, er opdelt i to led.
 I § 50, stk. 1, nr. 1, beskrives de ydelser, som tildeles efter en  

 konkret, individuel vurdering af modtagerens behov, fx hjemmehjælp,  

 madudbringning o.lign.
 § 50, stk. 1, nr. 2, omfatter generelle tilbud, som tilbydes bredt til  

 alle pensionister.
 Sondringen mellem tilbud ydet efter visitation og andre ydelser har bl.a.  

 betydning i forbindelse med reglerne om betaling, idet det følger af  

 forslaget til § 53, at når en ydelse (hjemmehjælp eller fx. madudbringning)  

 ydes efter vurdering af behovet og på grund af længerevarende lidelse eller  

 svækkelse, kan der ikke opkræves betaling for udgifter til personale.
 Reglerne foreslås udformet fleksibelt, således at det er op til  

 kommunalbestyrelsen at afgøre, hvordan tilbuddene konkret skal tilrettelægges  

 og udføres.
 Det foreslås derfor - som et led i de øvrige initiativer, der er iværksat  

 med henblik på at ophæve institutionsbegrebet - at ophæve reglerne om, at  

 visse dele af omsorgsarbejdet skal foregå på institution, og reglerne om, at  

 ikke-kommunale institutioner skal være selvejende institutioner.
 Dette giver kommunalbestyrelsen mulighed for at tilrettelægge og udføre  

 omsorgsarbejdet på den måde, som det på baggrund af lokale forhold skønnes  

 mest hensigtsmæssigt.
Målet for indsatsen er, at tilbuddene så vidt muligt sammen med kommunens  

 andre tilbud skal skabe rammer, der sikrer trivsel, og at disse tilbud  

 udformes, således at brugerne får størst mulig indflydelse og medansvar.
En  

 sådan bestemmelse gælder i dag for døgntilbud, og denne formålsbestemmelse  

 foreslås udvidet til at omfatte samtlige tilbud.
Kommunalbestyrelsens forpligtelse til at føre tilsyn med tilbuddene  

 foreslås desuden tilrettelagt sammen med brugerne af aktiviteterne.
Det vil  

 afhænge af de lokale forhold, hvem tilsynet skal ske i samarbejde med.
Som  

 eksempler kan nævnes samarbejde med ældreråd, beboerråd i plejehjem og  

 brugerråd knyttet til et aktivitetscenter.
I lovens nuværende § 60, stk. 2, er der en bemyndigelse til, at  

 socialministeren kan udsende retningslinier for omsorgsarbejdet.
Da det ikke  

 kræver særlig lovhjemmel at udsende vejledende materiale, foreslås denne  

 bestemmelse ophævet.
Efter de gældende regler i § 76, stk. 2, kan amtskommunen yde vejledning  

 og foretage undersøgelser i forbindelse med drift af daghjem og dagcentre.  

 Disse muligheder anvendes kun i meget begrænset omfang - hvis det overhovedet  

 forekommer.
Bestemmelsen er derfor ikke foreslået videreført.
 Det foreslås endvidere, at bredden i hjemmehjælpsopgaverne præciseres med  

 henblik på at tydeliggøre vigtigheden af, at udgangspunktet for indsatsen bør  

 være forebyggelse og vedligeholdelse af færdigheder, og at hjemmehjælpen bør  

 ses i sammenhæng med kommunens øvrige tilbud til de ældre mv.
Forslaget til affattelse af § 51 indeholder en samlet beskrivelse  

 af, hvad hjemmehjælp kan omfatte, uanset om hjælpen ydes til afhjælpning af  

 midlertidige eller varige behov.
Det fremhæves desuden, at  

 hjemmehjælpsydelsen alene skal tildeles til de opgaver, som modtageren ikke  

 selv kan klare, og at hjælpen løbende skal afpasses behovet.
Da hjemmehjælp løbende skal afpasses efter behovet, er det ikke skønnet  

 hensigtsmæssigt i loven at fastsætte faste tidsgrænser for, hvornår behovet  

 for hjælpen skal revurderes.
Det gælder uanset om behovet for hjælpen er  

 midlertidigt eller permanent.
Derfor er det foreslået at ophæve reglen om, at  

 det ved tildeling af midlertidig hjemmehjælp senest 3 uger efter, at hjælpen  

 er ydet, skal vurderes, om hjælpen skal fortsætte eller evt. erstattes af  

 andre tilbud.
I forbindelse med tildeling af hjemmehjælp bør der imidlertid  

 træffes bestemmelse om, hvornår hjælpen skal vurderes set i relation til  

 (for)målet med hjælpen.
Efter de gældende regler ydes midlertidig hjemmehjælp til varetagelse af  

 normale, huslige arbejdsopgaver i hjemmet, når der er behov herfor på grund  

 af sygdom, fødsel eller rekonvalescens.
Varig hjemmehjælp ydes som bistand  

 til husligt arbejde og personlige fornødenheder, som en person på grund af  

 vedvarende lidelse eller svækkelse ikke kan udføre på egen hånd.
Denne  

 forskel i kriterierne for at yde midlertidig og varig hjemmehjælp skønnes at  

 være uhensigtmæssig, og navnlig er beskrivelserne af midlertidig hjemmehjælp  

 ikke dækkende i forhold til praksis.
Det foreslås derfor, at kriterierne for  

 at yde varig og midlertidig hjemmehjælp harmoniseres.
Reglerne om, at  

 modtageren betaler for hjemmehjælp, der ydes midlertidigt, og at der ved  

 verig hjemmehjælp ikke betales for personaleudgifter, foreslås bevaret.
Der  

 henvises herom til forslaget til affattelse af § 53 samt bemærkningerne  

 hertil.
 En række klager over hjemmehjælpen skyldes, at det ved tildeling af  

 hjælpen ikke tilstrækkeligt tydeligt er klargjort for modtageren, hvad  

 formålet med hjælpen er, hvilke opgaver der vil blive ydet hjælp til, hvornår  

 hjælpen vil blive revurderet m.v.
For i højere grad at synliggøre for modtageren, på hvilket grundlag  

 kommunalbestyrelsen har truffet sin afgørelse om hjemmehjælp, foreslås det  

 derfor, at kommunalbestyrelsen forpligtes til at meddele ansøgeren afgørelsen  

 skriftligt.
Kommunalbestyrelsen forpligtes til i forbindelse med visitering  

 til hjemmehjælp at anvende et skema, der som minimum indeholder oplysninger  

 om, hvilke opgaver hjælpen omfatter, formålet med hjælpen, og for hvilken  

 periode hjælpen ydes.
Ansøgeren/hjemmehjælpsmodtageren skal desuden  

 medinddrages i beslutningsprocessen, således at de oplysninger, der danner  

 grundlag for afgørelsen, udarbejdes i samarbejde med den pågældende.
Dette  

 følger allerede i et vist omfang af partshøringsreglerne i forvaltningslovens  

 § 19.
Med henblik på at tydeliggøre beslutningsgrundlaget forudsættes det, at  

 skemaet, der skal videregives til ansøgeren, suppleres med den skriftlige  

 afgørelse, herunder oplysning om muligheden for at indbringe afgørelsen for  

 klagerådet.
Kommunalbestyrelsen skal tilstræbe, at også ansøgeren/modtageren  

 underskriver skemaet.
Manglende underskrift må imidlertid ikke medføre, at  

 den fornødne hjælp ikke tilbydes hurtigst muligt.
Skriftlige afgørelser udarbejdet efter de foreslåede retningslinier vil  

 også være hensigtsmæssigt i forbindelse med en eventuel senere vurdering i  

 klagerådet.
Der henvises til bemærkningerne til forslaget til affattelse af §  

 56 b.
 Efter almindelige forvaltningsretlige regler er der ikke noget til hinder  

 for, at afgørelser i nogle situationer meddeles ansøgeren mundtligt.  

 Ansøgeren kan dog efter forvaltningsloven altid forlange at få en skriftlig  

 begrundelse for afgørelsen.
I det omfang, det har været en kommunes praksis at meddele afgørelser på  

 hjemmehjælpsområdet mundtligt, vil forslaget om en obligatorisk skriftlig  

 afgørelse således indebære skærpede krav til kommunens forvaltningsudøvelse.  

 Efter forvaltningsloven skal en skriftlig afgørelse indeholde en begrundelse  

 for afgørelsen, medmindre afgørelsen fuldt ud giver ansøgeren medhold.
Det  

 kan ofte være vanskeligt at afgøre, om ansøgerens forventninger til  

 hjemmehjælp fuldt ud er opfyldt, og der kan derfor opstå tvivl om kommunens  

 pligt til at begrunde afgørelsen.
De foreslåede regler om, at afgørelser på  

 hjemmehjælpsområdet udover at være skriftlige skal ledsages af et skema, der  

 indeholder de oplysninger, der danner grundlag for afgørelsen, sikrer, at  

 alle ansøgere om hjemmehjælp - uanset udfaldet af sagen - modtager  

 information om baggrunden for afgørelsen.
Der henvises desuden til  

 lovforslagets almindelige bemærkninger om baggrunden for forslaget om denne  

 udvidelse i forhold til forvaltningslovens regler.
Det forudsættes, at den enkelte kommunalbestyrelse herudover nøje  

 overvejer, hvilke yderligere oplysninger der bør gives skriftligt, når der  

 træffes afgørelse om hjemmehjælp.
Det anbefales således, at skemaet udover de  

 foreslåede obligatoriske oplysninger indeholder relevante oplysninger om  

 ansøgerens forhold, eksempelvis oplysninger om familieforhold,  

 helbredsforhold, boligens indretning, brug af hjælpemidler, hvilke opgaver  

 ansøgeren selv kan udføre, målsætninger og planer i forbindelse med de  

 opgaver, der ydes hjælp til mv.
Skemaet skal efter forslaget udfyldes i  

 samarbejde med ansøgeren, og det forudsættes således, at der forsøges skabt  

 enighed om de oplysninger, skemaet indeholder, herunder enighed om eventuelle  

 målsætninger.
Kommunelbestyrelsen bør som nævnt tilstræbe, at ansøgeren  

 underskriver skemaet som en bekræftelse på, at der er enighed om det  

 beslutningsgrundlag, der ligger til grund for afgørelsen.
Det kan i nogle  

 tilfælde være hensigtsmæssigt, at ansøgeren har en bisidder med ved  

 udfyldelsen af skemaet.
Alle ansøgere bør gøres opmærksom på denne mulighed.
 Det forudsættes desuden, at den enkelte kommunalbestyrelse i sammenhæng  

 hermed tager initiativer, der sikrer, at kommunens borgere oplyses om det  

 nærmere indhold og afgrænsning m.v. af kommunens hjemmehjælpsordning.  

 Kommunalbestyrelsens overvejelser om, hvilke yderligere oplysninger der skal  

 gives skriftligt i forbindelse med afgørelser om hjemmehjælp, må træffes ud  

 fra lokale forhold og ses i relation til den generelle information, der gives  

 til kommunens borgere om kommunalbestyrelsens prioriteringer på dette område.
 Hjemmehjælpere rekrutteres i dag som udgangspunkt fra social- og  

 sundhedsuddannelserne (SOSU), som er en 1-årig uddannelse bestående af teori  

 og praktik.
Bestemmelsen om, at hjemmehjælpere skal være uddannede, blev indføjet med  

 vedtagelsen af bistandsloven i juni 1974, og den dækkede dengang over et  

 obligatorisk kursus af væsentlig kortere varighed.
Uddannelseskravet er i  

 øvrigt ikke nærmere præciseret i bistandsloven, og der er således ikke en  

 direkte sammenhæng mellem bistandslovens uddannelseskrav og den nuværende  

 SOSU-uddannelse.
Bistandslovens formelle krav om at anvende uddannet personale på  

 hjemmehjælpsområdet harmonerer ikke med bistandsloven i øvrigt, idet det  

 generelt er kommunalbestyrelsens ansvar at sikre, at sociale opgaver  

 varetages af personer, der er kvalificeret til opgaverne.
Der er eksempelvis  

 ikke et uddannelseskrav på børnepasningsområdet eller  

 døgninstitutionsområdet.
Hertil kommer, at flere personalegrupper, afhængigt  

 af lokale behov og ønsker, kan og bør bidrage til de mest hensigtsmæssige  

 løsninger på bl.a. de ældres behov for omsorg og pleje i eget hjem.
Det tilføjes, at det samlede personaleantal på ældreområdet udgør ca.  

 73.000, og hjemmehjælpere udgør ca. 32.000 heraf.
Da bistandsloven ikke  

 indeholder krav om uddannelse for den resterende del af det personale, der er  

 beskæftiget på dette område, og da der ikke bør kunne sluttes modsætningsvis  

 for så vidt angår uddannelseskravet til de øvrige personalegrupper, der  

 varetager arbejdsopgaver på bistandslovens område, foreslås det at ophæve det  

 formelle uddannelseskrav for hjemmehjælpere.
Gennemførelse af forslaget vil medvirke til at understrege bredden i  

 hjemmehjælpsbegrebet og tydeliggøre kommunernes muligheder for at tilføre  

 hjemmehjælpsområdet tilstrækkelige og hensigtsmæssige ressourcer.
Det vil  

 desuden give den enkelte kommune bedre mulighed for en mere fleksibel og  

 hensigtsmæssig tilrettelæggelse af arbejdet, således at ressoucerne udnyttes  

 bedst muligt.
 Det forudsættes, at kommunerne opretholder de krav om uddannelse for  

 personale på hele ældreområdet, som kommunerne stiller i øjeblikket.
 Kommunernes Landsforening har i denne forbindelse oplyst, at  

 Landsforeningen har noteret sig, at det ikke med lovforslaget er hensigten at  

 ophæve uddannelseskravet for hjemmehjælpere, men alene at bringe  

 bistandslovens regler på hjemmehjælpsområdet i harmoni med de øvrige områder,  

 f.eks. daginstitutionsområdet, hvor der ikke i loven stilles krav om bestemte  

 personalekategorier til løsning af de enkelte opgaver.
Med forslaget til affattelse af § 52 præciseres det, at  

 kommunalbestyrelsen maksimalt kan opkræve en betaling, der svarer til de  

 faktiske udgifter, d.v.s. udgifter til materialer m.v. og til personale.
Er  

 der tale om hjælp, der ydes efter visitation og på grund af længerevarende  

 lidelse eller svækkelse jf. forslaget til affattelse af lovens § 53, kan  

 kommunalbestyrelsen ikke opkræve betaling for personaleudgifterne.
 Kommunalbestyrelsen kan - som efter gældende regler - vælge at fastsætte  

 betalingen lavere såvel for visiterede som ikke-visiterede tilbud.
Det foreslås endvidere, at kommunalbestyrelsen kan vælge at fastsætte  

 betalingen på grundlag af kommunens budgetterede udgifter til tilbuddene.  

 Efter de gældende regler kan der i praksis være nogen usikkerhed med hensyn  

 til, hvornår der skal ske reguleringer af betalingen, hvis det efterfølgende  

 viser sig, at betalingen har oversteget kostprisen.
Dette problem undgås, når  

 betalingen fastsættes på grundlag af kommunens budgetterede udgifter - et  

 princip som i øvrigt anvendes ved betaling for dagtilbud til børn.
 Med forslaget til affattelse af § 52, stk. 2, foreslås de gældende  

 regler om betaling for midlertidigt døgnophold i lovens § 86 a videreført  

 uændret.
I disse situationer kan der ikke kræves betaling for bolig.
Det gælder  

 uanset boligform.
Hvis kommunen f.eks. vælger at benytte en ældrebolig til  

 aflastningsophold, må kommunen afholde udgifterne til huslejen m.v.  

 Betalingen for øvrige ydelser skal fastsættes således, at pågældende bevarer  

 et beløb til dækning af husleje og andre udgifter i forbindelse med  

 opretholdelsen af den hidtidige bolig.
 M.h.t. forslaget til affattelse af § 53 henvises til bemærkningerne  

 til forslaget til affattelse af § 52.
Forslaget til affattes af §§ 54 og 55 indebærer, at de gældende  

 regler om betaling for midlertidig hjemmehjælp bevares.
Socialministeriets  

 bekendtgørelse om betaling for midlertidig hjemmehjælp er indarbejdet i  

 loven, således at betalingsreglerne fremtræder samlet og dermed mere  

 overskueligt.
Betalingen skal fortsat alene fastsættes på grundlag af den  

 tid, der er anvendt direkte til modtageren.
Dette kræver efter  

 Socialministeriets vurdering ikke særlig lovhjemmel.
Forslaget medtager  

 derfor ikke den særlige bestemmelse i bekendtgørelsens § 6, hvorefter den  

 tid, der anvendes til befordring fra den ene hjemmehjælpsmodtager til den  

 næste (»vejtid«), ikke indgår i opgørelsen af det timetal, der kan  

 kræves betaling for.
 Affattelsen af § 54, stk. 2-4 og stk. 9-10 svarer til de gældende  

 bestemmelser.
 I forslaget til affattes af § 56 er der alene tale om redaktionelle  

 ændringer og konsekvensændringer.
I forslaget til affattes af § 56 a foreslås det, at  

 kommunalbestyrelsen skal sørge for, at der i kommunen etableres et  

ældreråd , der kan medvirke til at udbygge kontakten mellem kommunens  

 ældre borgere og kommunalbestyrelsen.
Formålet hermed er at give de ældre  

 borgere mulighed for at drøfte og følge indholdet og udformningen af de  

 tilbud, kommunen stiller til rådighed for denne gruppe.
Det foreslås, at  

 ældrerådet tillægges en rådgivende funktion i forbindelse med udformningen og  

 tilrettelæggelsen af kommunens politik på ældreområdet.
For at sikre indhold  

 i ældrerådenes rådgivningsfunktion foreslås det, at kommunalbestyrelsen  

 forpligtes til at høre ældrerådene før, der træffes beslutninger om  

 initiativer, der kan få særlig betydning for de ældre borgere i kommunen.
Det  

 forudsættes således, at ældrerådet høres om de årlige budgetter, om  

 udbygningsplaner og om forslag til iværksættelse af aktiviteter m.v. for  

 ældre.
For at sikre en bred brugerindflydelse foreslås det, at alle kommunens  

 borgere, der er fyldt 60 år, kan vælges til ældrerådet og deltage i valget  

 hertil.
Kommunalbestyrelsen kan herudover beslutte, at personer, der ikke er  

 fyldt 60 år, og som modtager social pension, også kan vælges til og deltage i  

 valget til kommunens ældreråd.
Kommunalbestyrelsen tilrettelægger valget til  

 ældrerådet, der skal ske mindst hvert fjerde år.
Medlemskab af ældrerådet er  

 et frivilligt og ulønnet hverv.
 Kommunalbestyrelsen fastlægger i samarbejde med de ældre det nærmere  

 indhold af rådets arbejde ud fra lokale forhold, herunder procedurer i  

 forbindelse med valg til rådet og fastsættelse af forretningsordenen for  

 dette. Ældrerådet udpeger endvidere medlemmer til klagerådet, jf. forslaget  

 til affattelse af § 56 b.
 Kommunalbestyrelsen afholder udgifterne til ældrerådet og stiller lokaler  

 samt sekretariatsbistand til rådighed for ældrerådet.
Det foreslås desuden, jf. forslaget til affattelse af § 56 b at der  

 på hjemmehjælpsområdet i hver kommune nedsættes et klageråd , der  

 drøfter og videreformidler klagerne til kommunalbestyrelsen med henblik på at  

 følge og medvirke til, at kommunalbestyrelsens målsætninger på  

 hjemmehjælpsområdet udmøntes i praksis.
De gældende regler om, at afgørelser  

 om adgang til andre hjælpetilbud, omsorgsydelser, optagelse i daghjem eller  

 dagcenter ikke kan indbringes for anden administrativ myndighed, foreslås  

 bevaret.
Klagerådet drøfter og formidler efter forslaget de klager, der forelægges  

 rådet om tildeling af hjemmehjælp, omfanget og udførelsen af  

 hjemmehjælpsopgaver.
Klagerådet kan efter forslaget medvirke til, at  

 kommunalbestyrelsens målsætninger følges i praksis og i øvrigt stille forslag  

 til kommunalbestyrelsen på hjemmehjælpsområdet.
Rådet har således ikke  

 kompetence til at behandle konkrete sager med henblik på omgøre disse, men  

 kan på baggrund af de forelagte sager eventuelt tilkendegive sin kritik  

 overfor kommunalbestyrelsen.
I overensstemmelse hermed afgør klagerådet,  

 hvilke klagesager der skal videreformidles til kommunalbestyrelsen.
 Klagerådet kan således - udover at følge om kommunen lever op til de  

 kvalitetskrav, den selv har fastlagt - bidrage til udviklingen på  

 hjemmehjælpsområdet ved den dialog, der forventes at opstå mellem  

 kommunalbestyrelsen og klagerådet.
 En ansøger eller modtager af hjemmehjælp kan fortsat rette henvendelse til  

 kommunalbestyrelsen uden om klagerådet, hvis pågældende er utilfreds med  

 afgørelsen eller udførelsen af hjemmehjælp.
Klagerådet består af 3 medlemmer udpeget af ældrerådet og 2 medlemmer  

 udpeget af kommunalbestyrelsen.
De medlemmer, der udpeges af ældrerådet og  

 kommunalbestyrelsen, skal udpeges blandt medlemmerne af henholdsvis  

 ældrerådet og kommunalbestyrelsen.
Formanden vælges blandt de medlemmer, der  

 er udpeget af ældrerådet.
Der udpeges desuden suppleanter for medlemmerne på  

 tilsvarende vis.
 Klagerådet er en selvstændig forvaltningsmyndighed, og rådet er derfor  

 undergivet forvaltningslovens regler om indhentelse og videregivelse af  

 oplysninger, tavshedspligt m.v.
 Det forudsættes, at kommunalbestyrelsen og klagerådet i fællesskab  

 fastlægger de nærmere retningslinier om proceduren i forbindelse med  

 udpegningen til klagerådet og samarbejdet i øvrigt, herunder retningslinier  

 for hvor ofte klagerådet afholder møder, og om klagerådet eventuelt årligt  

 skal redegøre overfor kommunalbestyrelsen om sit arbejde.
Kommunalbestyrelsen stiller lokaler og sekretariatsbistand til rådighed  

 for klagerådet.
Kommunalbestyrelsen skal tilbyde tilrettelæggelse af  

 kursusvirksomhed m.v. for medlemmer af klagerådet med henblik på, at  

 generelle og lokale oplysninger om hjemmehjælpsområdet videreformidles.
Efter forslaget kan en ansøger/hjemmehjælpsmodtager enten selv indbringe  

 en klage over en afgørelse m.v. om hjemmehjælp eller kræve, at  

 kommunalbestyrelsen forelægger klagen for klagerådet.
Det forudsættes, at  

 sådanne klager ledsages af kommunalbestyrelsens bemærkninger.
 Det skønnes mest hensigtsmæssigt, at klagerådet og kommunalbestyrelsen med  

 udgangspunkt i lokale behov og traditioner fastsætter eventuelle  

 retningslinjer om, på hvilken måde klagere skal modtage tilbagemelding om de  

 henstillinger og forslag, som rådet fremkommer med på baggrund af de indkomne  

 klager.
Til nr. 3 Der er tale om en konsekvensændring.
Forslaget er en konsekvens af  

 forslaget om at samle reglerne om kommunalbestyrelsens forpligtelser med  

 hensyn til pleje i bred forstand.
Der henvises herom til bemærkningerne til  

 lovforslagets § 1, nr. 2, jf. forslaget til affattelse af bistandlovens § 50.
Til nr. 4 Ændringen er en konsekvensændring.
Der henvises til bemærkningerne til  

 lovforslagets § 1, nr. 2, jf. forslaget til affattelse af bistandlovens § 57.
Til nr. 5 Forslaget er en følge af forslaget om, at kommunerne selv tager stilling  

 til tilrettelæggelsen af omsorgstilbud, herunder om disse tilbud skal  

 tilknyttes til daghjem og dagcentre.
Der henvises til bemærkningerne til  

 lovforslagets § 1, nr. 2, jf. forslaget til affattelse af bistandlovens § 50.
Til nr. 6 og 7 Forslagene er en konsekvens af, at adgangen til på grund af særlige  

 forhold at få anvist en ældreegnet bolig i en anden kommune overføres fra  

 bistandsloven til boliglovgivningen som led i boligministerens samtidig  

 fremsatte lovforslag om ændring af ældreboligloven, boligstøtteloven,  

 lejeloven og boligbyggeriloven.
Til nr. 8 Der er tale om en konsekvensændring som følge af forslaget om at samle  

 reglerne om tilrettelæggelse af kommunalbestyrelsens tilbud om pleje og  

 praktisk bistand m.v.
Der henvises til bemærkningerne til lovforslagets § 1,  

 nr. 2, jf. forslaget til affattelse af bistandlovens § 52, hvori der er  

 redegjort for forslaget om, at visse særlige betalingsbestemmelser  

 videreføres.
Til nr. 9 Der er tale om en konsekvensændring som følge af forslaget om at samle  

 reglerne om tilrettelæggelse af kommunens tilbud om pleje og praktisk bistand  

 m.v., jf. bemærkningerne til lovforslagets § 1, nr. 2, jr. forslaget til  

 affattelse af § 50 i bistandsloven.
 Kommunens udgifter til de nuværende daghjem og dagcentre vil fremover  

 bliver afholdt efter bistandslovens § 50.
Efter de gældende regler betaler amtskommunen for personer under 67 år med  

 ophold på daghjem og dagcenter en takst, der fastsættes for et regnskabsår ad  

 gangen på grundlag af institutionernes budget.
Taksten skal svare til 50 pct.  

 af udgiften ved opholdet.
 Efter forslaget vil udgiften til daghjem og dagcenter blive fordelt mellem  

 kommunen og amtskommunen på samme måde som øvrige udgifter til  

 omsorgsarbejde.
Det bemærkes, at kommunerne ved lov nr. 86 af 8. februar 1995 har fået  

 hjemmel til som en forebyggende og støttende foranstaltning, at oprette og  

 drive væresteder for personer med særlige sociale vanskeligheder, jf. lovens  

 § 68 b, stk. 4. Personkredsen omfatter personer i grænseområdet til  

 sindslidende; enlige med svage netværk og egenressourcer; hjemløse;  

 misbrugere; andre personer med massive sociale personlige problemer.
Der er  

 tale om åbne tilbud.
Udgifterne afholdes af kommunen og amtskommunen med hver  

 50 pct.; dog med 100 pct. af kommunen, når der er tale om personer, der er  

 fyldt 67 år.
Målgruppen for § 68 b er således en anden end personkredsen omfattet af  

 omsorgsarbejde efter §§ 60 og 74, selvom der kan forekomme en vis  

 overlapning.
Omsorgsarbejde efter §§ 60 og 74 for pensionister, fortrinsvis  

 folkepensionister, omfatter aktiverende og forebyggende aktiviteter, og  

 aktiviteter der sigter på at vedligeholde helbredstilstanden mv.
 Det er således ikke hensigten, at omsorgsarbejde der hidtil er udført  

 efter §§ 60 og 74, føres ind under § 68 b.
Socialministeriet har ved bekendtgørelse nr. 831 af 9. december 1986  

 fastsat nærmere regler om fordeling mellem kommuner og amtskommuner af  

 udgifter til ydelser efter bistandsloven til personer under 67 år og  

 personer, der er fyldt 67 år.
Bekendtgørelsen vil blive revideret som følge  

 af ændringerne vedrørende §§ 60, 74 og 68 b.
Der vil derved blive tilstræbt  

 finansiel neutralitet mellem om et omsorgstilbud ydes efter § 50 (tidligere  

 §§ 60 og 74) og § 68 b.
Til § 2 Der er tale om en redaktionel ændring som følge af, at reglerne om, at  

 ældre under samme betingelser som hidtil har ret til at blive optaget på en  

 venteliste til en ældreegnet bolig med kommunal anvisningsret i en anden  

 kommune, overføres til Boligministeriets lovgivning.
Til § 3 Loven foreslås at træde i kraft den 1. januar 1996.
 I de kommuner, hvori der allerede er etableret ældreråd, der opfylder de  

 betingelser, som fremgår af forslaget til affattelse af bistandslovens § 56  

 a, skal klageråd senest være nedsat den 1. april 1996.
 I de kommuner, hvori der ikke er etableret ældreråd eller, hvor disse ikke  

 opfylder betingelserne efter § 56 a, skal ældreråd og klageråd senest være  

 etableret den 1. juli 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf lovbekendtgørelse nr. 1024 af 13. december  

 1994, som senest ændret ved lov nr. 86 af 8. februar 1995, foretages følgende  

 ændringer.
 1. I § 11, stk. 1, nr. 3, indsættes efter »§ 115, stk.  

 2 og 3« : », samt jf. § 17, stk. 5, i lov om boliger for ældre og  

 personer med handicap.«.
 § 11, stk. 1.
 3) når pågældende har ophold i kommunen eller i amtskommunen på grund af  

 ganske særlige forhold, jf. § 68, stk. 3, § 83, stk. 2 og 3, og § 115, stk. 2  

 og 3.
 2. Kapitel 12 affattes således:
»Hjælp og tilbud til personer med behov for pleje og omsorg m.v.  

 Ældreråd.
Klageråd.« Kapitel 12 Praktisk bistand i hjemmet.
§ 50. Kommunalbestyrelsen skal 1) sørge for tilbud om personlig pleje og praktisk bistand til opgaver,  

 som normalt udføres i hjemmet, og om hjælp til vedligeholdelse af fysiske  

 eller psykiske færdigheder til personer med behov herfor, samt 2) iværksætte eller yde støtte til generelle omsorgstilbud med aktiverende  

 og forebyggende sigte for personer, der modtager social pension bortset fra  

 invaliditetsydelse.
Stk. 2. Tilbuddene efter stk. 1, skal bidrage til at skabe rammer,  

 som i videst muligt omfang sikrer trivsel.
Brugerne af tilbuddene skal have  

 størst muligt medansvar for og indflydelse på udformningen af tilbuddene.  

 Kommunalbestyrelsen føres tilsyn med opgavernes udførelse og  

 tilrettelæggelsen af tilsynet skal så vidt muligt ske i samarbejde med  

 brugerne af tilbuddene.
 § 50. Det påhviler kommunalbestyrelsen at sørge for, at der i  

 kommunen findes en hjemmehjælpsordning, således at der kan ydes praktisk  

 bistand i hjemmene af hjemmehjælpere, der er uddannet til at varetage dette  

 hverv.
§ 51. Som led i kommunalbestyrelsens forpligtelse efter § 50, stk.  

 1, nr. 1, skal der tilbydes hjemmehjælp, som omfatter tilbud om personlig  

 pleje og praktisk bistand til personer, der midlertidigt eller varigt har  

 behov herfor.
Hjælpen, der alene ydes til funktioner, som modtageren ikke  

 selv kan udføre, afpasses løbende modtagerens behov.
Hjemmehjælp omfatter  

 desuden lejlighedsvis afløsning af personer, der i hjemmet passer en person  

 med en fysisk eller psykisk lidelse.
Stk. 2. Kommunalbestyrelsens afgørelse om hjemmehjælp skal  

 meddeles ansøgeren i skriftlig form.
Til brug for afgørelsen udarbejder  

 kommunalbestyrelsen et skema, der indeholder oplysning om, hvilke opgaver  

 hjælpen omfatter, formålet med hjælpen, og for hvilken periode hjælpen ydes.  

 Skemaet udfyldes i samarbejde med ansøgeren og udleveres til ansøgeren i  

 forbindelse med afgørelsen.
 § 51. Midlertidig hjemmehjælp ydes til varetagelse af normale  

 huslige arbejdsopgaver i hjemmet, når der er behov herfor på grund af sygdom,  

 fødsel eller rekonvalescens.
 Stk. 2. Når der er ydet hjemmehjælp i 3 uger, skal  

 kommunalbestyrelsen tage op til bedømmelse, om der fortsat er behov herfor,  

 og om der er brug for andre hjælpeforanstaltninger.
 § 52. Kommunalbestyrelsen træffer beslutning om betaling for  

 tilbud efter § 50. Ved fastsættelse af betalingen kan kommunens samlede  

 udgifter, der er forbundet med tilbud efter § 50, medregnes, jf. dog §§  

 53-54. Betalingen kan dog fastsættes endeligt på grundlag af kommunens  

 budgetterede udgifter til tilskud efter § 50.
 Stk. 2. For tilbud om midlertidigt døgnophold kan der ikke  

 opkræves betaling for bolig, og betalingen for øvrige ydelser skal fastsættes  

 således, at pågældende bevarer et beløb til dækning af husleje og andre  

 udgifter i forbindelse med opretholdelsen af den hidtidige bolig.
 § 52. Hjemmehjælpere kan udsendes til lejlighedsvis afløsning af  

 personer, der i hjemmet passer et barn eller en voksen med en fysisk eller  

 psykisk lidelse.
§ 53. For hjælp omfattet af § 50, stk. 1, nr. 1, der ydes på grund  

 af længerevarende lidelse eller svækkelse, kan der ikke opkræves betaling for  

 udgifter til personale.
Det samme gælder for hjælp, ydet efter § 51, stk. 1,  

 3. pkt., der er omfattet af § 48.
 § 53. Varig hjemmehjælp ydes som bistand til husligt arbejde og  

 personlige fornødenheder, som en person på grund af en vedvarende lidelse  

 eller svækkelse ikke kan udføre på egen hånd.
 § 54. For hjemmehjælp, der ydes ved midlertidig lidelse eller  

 svækkelse, og for hjælp ydet efter § 51, stk. 1, 3. pkt., som ikke er  

 omfatter af § 48, beregnes betaling på grundlag af modtagerens og en  

 eventuelle ægtefælles indkomstgrundlag.
 Stk. 2. Indkomstgrundlaget, jf. stk. 1, består af personlig  

 indkomst med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de heri nævnte bundfradrag  

 og fradrag for grundbeløb, og aktieindkomst, der beskattes efter  

 personskattelovens § 8 a, stk. 2.
Stk. 3. Opgørelsesperioden for indkomstgrundlaget efter stk. 2 er  

 indkomsten for det senest afsluttede indkomstår.
Indkomstgrundlaget anvendes  

 med virkning for det andet kalenderår efter indkomstårets udløb.
 Stk. 4. Ved opgørelsen af indkomstgrundlaget efter stk. 2 og 3  

 reguleres den personlige indkomst, der indgår i indkomstgrundlaget, med  

 satsreguleringsprocenten, jf. lov om en satsreguleringsprocent, gældende pr.  

 1. januar i indkomståret, jf. stk. 3, og pr. 1. januar det følgende år.
Stk. 5. I indkomstgrundlaget opgjort efter stk. 2-4 fradrages et  

 beløb på 90.000 kr. for enlige og 135.000 kr. for gifte.
Fradragsbeløbene  

 reguleres hvert år den 1. januar efter lov om en satsreguleringsprocent og  

 afrundes til nærmeste kronebeløb, der kan deles med 100.
 Stk. 6. For personer med børn fradrages yderligere et beløb for  

 hvert barn, som for gifte svarer til det særlige børnetilskud pr. 1. januar,  

 og for enlige svarer til 3 gange det særlige børnetilskud pr. 1. januar, jf.  

 § 4, stk. 3, i lov om børnetilskud og forskudsvis udbetaling af børnebidrag.  

 Ydes der hjemmehjælp før en fødsel, kan det ventede barn medregnes fra det  

 tidspunkt, hvor der ydes hjemmehjælp på grund af graviditeten.
 Stk. 7. Ved opgørelse af indkomstgrundlaget, jf. stk. 1-6, anses  

 personer, der lever i et samlivsforhold, hvor parterne gennem kontante  

 bidrag, arbejde i hjemmet eller på anden måde bidrager til den fælles  

 husførelse, og hvor samlivet kan føre til ægteskab efter dansk ret, som  

 gifte.
 Stk. 8. Såfremt indkomsten på betalingstidspunktet varigt er  

 forøget med mere end 20 pct. eller nedsat med mere end 5 pct. i forhold til  

 det opgjorte indkomstgrundlaget, jf. stk. 1-7, skal de ændrede  

 indkomstforhold lægges til grund for betalingen.
 Stk. 9. Skatteministeren stiller oplysninger til rådighed til brug  

 for opgørelse af indkomstgrundlaget, jf. stk. 1-2.
Stk. 10. Skatteministeren træffer bestemmelse om, hvilke  

 myndigheder der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 1-2.
§ 54. Midlertidig hjemmehjælp ydes gratis til personer, hvis  

 indkomstgrundlag jf. stk. 3-5 ikke overstiger folkepensionens grundbeløb med  

 pensionstillæg og et tillæg for hvert barn svarende til særligt børnetilskud  

 efter § 4, stk. 3, i lov om børnetilskud og forskudsvis udbetaling af  

 børnebidrag.
I øvrigt kræves en betaling, der er afpasset efter modtagerens  

 økonomiske forhold.
Socialministeren fastsætter regler herom.
 Stk. 2. Betalingen for midlertidig hjemmehjælp fastsættes på  

 grundlag af modtagerens indkomstgrundlag den 1. januar og under hensyn til de  

 pensions- og børnetilskudssatser, jf. stk. 1, der gælder på dette tidspunkt.
 Stk. 3. Indkomstgrundlaget, jf. stk. 1 og 2, består af personlig  

 indkomst med tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før de deri nævnte bundfradrag  

 og fradrag for grundbeløb, og aktieindkomst, der beskattes efter  

 personskattelovens § 8 a, stk. 2.
 Stk. 4. Indkomstgrundlaget efter stk. 3 opgøres på grundlag af  

 indkomsten for det senest afsluttede indkomstår.
 Indkomstgrundlaget anvendes med virkning for det andet kalenderår efter  

 indkomstårets udløb.
§ 55. Betaling for hjemmehjælp efter § 54, stk. 1, udgør 3 kr. pr.  

 time, hvis indkomstgrundlaget opgjort efter § 54, stk. 1 - 8, udgør 2.701 kr.  

 eller derover.
Betalingen forhøjes med 1 kr. pr. time for hver 2.700 kr., det  

 beregnede indkomstgrundlag overstiger 2.701 kr.
Betalingen kan dog ikke  

 overstige 80 kr. pr. time.
Beløbet i 3. pkt. reguleres hvert år den 1. januar  

 efter lov om en satsreguleringsprocent og afrundes til nærmeste kronebeløb.
 Stk. 2. Kommunalbestyrelsen kan i ganske særlige tilfælde nedsætte  

 eller forhøje den beregnede betaling under hensyn til modtagerens økonomiske  

 forhold.
 § 55. Der kræves ikke betaling for varig hjemmehjælp.
 Stk. 2. Ydes der hjælp efter § 52, kræves der ikke betaling, hvis  

 udgiften omfattes af § 48.
 § 56. Hvis kommunalbestyrelsen ikke kan stille den nødvendige  

 hjælp til rådighed for en person, der har behov for hjemmehjælp, jf. § 51,  

 kan der i stedet ydes tilskud til dækning af udgifter til hjælp, som  

 hjemmehjælpsmodtageren selv antager.
 Stk. 2. Tilskuddet fastsættes således, at modtageren så vidt  

 muligt stilles som om der var ydet hjemmehjælp efter § 51, jf. §§ 53 eller  

 54. Tilskuddet kan dog ikke overstige hjemmehjælpsmodtagerens udgifter.
 § 56. Hvis der i et hjem er behov for hjemmehjælp, men  

 kommunalbestyrelsen ikke kan stille den nødvendige hjælp til rådighed, kan  

 der i stedet ydes tilskud til dækning af udgifter til hjælp, som familien  

 selv antager.
 Stk. 2. Tilskuddet fastsættes således, at modtageren så vidt  

 muligt stilles, som om der var ydet hjemmehjælp med anvendelse af §§ 54 og  

 55.
§ 56 a.
Kommunalbestyrelsen opretter et ældreråd, der rådgiver  

 kommunalbestyrelsen i ældrepolitiske spørgsmål, og fungerer som kontaktorgan  

 mellem borgerne og kommunalbestyrelsen ved tilrettelæggelsen af  

 kommunalbestyrelsens ældrepolitik.
Kommunalbestyrelsen afgør, om der er  

 grundlag for at etablere flere ældreråd.
Kommunalbestyrelsen skal høre  

 ældrerådet om forslag, der vil få særlig betydning for de ældre.
Stk. 2. Personer, der bor i kommunen, og som er fyldt 60 år, har  

 valgret og valgbarhed ved valget til ældrerådet.
Kommunalbestyrelsen kan  

 beslutte, at personer, der modtager social pension og som ikke er fyldt 60  

 år, også har valgret og valgbarhed ved valget til ældrerådet.
 Stk. 3. Kommunalbestyrelsen sørger for, at der afholdes valg til  

 ældrerådet mindst hvert fjerde år, og fastsætter regler for valgets  

 afholdelse.
 Stk. 4. Ældrerådet skal mindst bestå af 5 medlemmer.  

 Kommunalbestyrelsen fastsætter forretningsordenen for ældrerådet.
 Stk. 5. Udgifterne ved ældrerådets virksomhed afholdes af  

 kommunalbestyrelsen, der stiller sekretariatsbistand og lokaler til rådighed  

 for rådet.
§ 56 b.
Kommunalbestyrelsen nedsætter et klageråd, der drøfter og  

 videreformidler klager, der, jf. § 57, 2. pkt., forelægges rådet over  

 tildeling af hjemmehjælp, omfanget og udførelsen af hjemmehjælpsopgaverne med  

 henblik på at medvirke til, at hjemmehjælpsopgaverne løses i overensstemmelse  

 med kommunalbestyrelsens målsætninger på dette område.
Kommunalbestyrelsen  

 kan efter drøftelse med ældrerådet, jf. § 56 a, i særlige tilfælde etablere  

 flere klageråd.
Klagerådet afgør, hvilke af de indkomme sager og hvilke  

 spørgsmål vedrørende hjemmehjælp i øvrigt der skal forelægges  

 kommunalbestyrelsen.
 Stk. 2. Kommunalbestyrelsen sørger for, at der afholdes valg til  

 klagerådet mindst hvert fjerde år, og fastsætter regler for valgets  

 afholdelse.
Stk. 3. Klagerådet består af 3 medlemmer udpeget af og blandt  

 medlemmerne af kommunens ældreråd og 2 medlemmer udpeget af og blandt  

 medlemmer af kommunalbestyrelsen.
På tilsvarende måde udpeges for hvert  

 medlem en stedfortræder.
Klagerådet vælger selv sin formand blandt de  

 medlemmer, der er udpeget af ældrerådet.
Stk. 4. Kommunalbestyrelsen kan beslutte, at der ydes klagerådets  

 medlemmer diæter, erstatning for dokumenteret tabt arbejdsfortjeneste og  

 udgiftsgodtgørelse efter reglerne i § 16a i lov om kommunernes styrelse.
En  

 beslutning efter 1. pkt. skal omfatte alle medlemmer af rådet.
Dog kan  

 medlemmer af kommunalbestyrelsen ikke modtage diæter.
 Stk. 5. Udgifterne ved klagerådets virksomhed afholdes af  

 kommunen, der stiller sekretariatsbistand og lokaler til rådighed for rådet.
§ 57. Kommunalbestyrelsens afgørelser om ret til tilbud i det  

 enkelte tilfælde, jf. § 50, kan ikke indbringes for anden administrativ  

 myndighed.
En klage over en afgørelse om hjemmehjælp efter § 51 eller over  

 udførelsen af hjemmehjælpsopgaverne kan ansøgeren dog forelægge eller kræve,  

 at kommunalbestyrelsen forelægger, for det lokale klageråd, jf. § 56b.'.
 § 57. Kommunalbestyrelsens afgørelse om den bistand, der kan ydes  

 i det enkelte tilflde, kan ikke indbringes for anden administrativ myndighed.
3. § 60 ophæves § 60. Kommunalbestyrelsen iværksætter eller yder støtte til  

 omsorgsarbejde for personer, der modtager social pension bortset fra  

 invaliditetsydelse.
 Stk. 2. Socialministeren fastsætter retningslinier for, hvilke  

 foranstaltninger der er berettiget til støtte efter stk. 1.
 4. I § 62 udgår: »60«.
 § 62. Kommunalbestyrelsens afgørelser om bistand efter §§ 59, stk.  

 2, 60 og 61 kan ikke indbringes for anden administrativ myndighed.
 5. I kapitel 16 ophæves overskriften »Daghjem og  

 dagcentre« og §§ 74 og 76-78.
Daghjem og dagcentre § 74. Kommunalbestyrelsen skal sørge for, at personer, hvis  

 tilstand kræver vedvarende tilsyn og pleje, som ikke kan ydes i deres hjem i  

 dagtimerne, får mulighed for optagelse i daghjem.
 Endvidere skal kommunalbestyrelsen sørge for, at der i kommunen indrettes  

 dagcentre til det omsorgsarbejde, der bedst kan foregå på en institution.
 Stk. 2. Daghjem og dagcentre kan oprettes og drives af en eller  

 flere kommuner, amtskommuner eller som selvejende institutioner, med hvilke  

 kommunalbestyrelsen indgår overenskomst.
 § 75. (Ophævet ved lov nr. 500 af 24. juni 1992).
 § 76. Kommunalbestyrelsen fører tilsyn med den daglige drift af  

 daghjem og dagcentre i kommunen.
 Stk. 2. Amtsrådet yder vejledning og kan foretage undersøgelser i  

 forbindelse med spørgsmål om driften af daghjem og dagcentre i amtskommunen.
 § 77. Bestemmelse om optagelse i et daghjem træffes af  

 kommunalbestyrelsen.
 Stk. 2. Deltagelse i et dagcenters foranstaltninger for personer  

 med behov for særligt omsorgsarbejde forudsætter godkendelse af  

 kommunalbestyrelsen.
 Stk. 3. Kommunalbestyrelsens afgørelse om optagelse i daghjem  

 eller dagcenter kan ikke indbringes for anden administrativ myndighed.
 § 78. Personer, der er optaget i et daghjem, betaler for kost og  

 pleje et beløb, der fastsættes af socialministeren.
 Stk. 2. For deltagelse i et dagcenters foranstaltninger betales  

 efter regler, der fastsættes af kommunalbestyrelsen efter retningslinier  

 udarbejdet af socialministeren.
 6. I § 83, stk. 2, affattes således:
» Stk. 2. Personer, der ønsker af flytte til en anden kommune,  

 har, når ganske særlige forhold taler for det, ret til at blive optaget i  

 institution i denne kommune.
Det er en forudsætning, at pågældende opfylder  

 betingelser efter stk. 1 for at blive optaget i plejehjem eller beskyttet  

 bolig både i fraflytningskommunen og tilflytningskommunen.« § 83. Kommunalbestyrelsen træffer bestemmelse om optagelse i et  

 plejehjem eller en beskyttet bolig.
Stk. 2. Personer, der ønsker at flytte til en anden kommune, har,  

 nr ganske srlige forhold taler for det, ret til at blive optaget i  

 institution eller f anvist en ldreegnet bolig med kommunal anvisningsret i  

 denne kommune.
Retten til anvisning af en ldreegnet bolig vedrører  

 udelukkende boliger i medfør af lov om boliger for ldre og personer med  

 handicap, almennyttige boliger efter lov om boligbyggeri og boliger efter lov  

 om byfornyelse og boligforbedring.
Det er en forudstning, at pågældende  

 opfylder betingelserne efter stk. 1 for at blive optaget i plejehjem,  

 beskyttet bolig eller f anvist en ldreegnet bolig med kommunal anvisningsret  

 bde i fraflytningskommunen og tilflytningskommunen.
 Stk. 3. Socialministeren faststter nrmere regler om betingelserne  

 for at blive optaget i en institution eller f anvist en ældreegnet bolig  

 efter stk. 2.
 7. I § 83, stk. 3, udgår »eller få anvist en  

 ældreegnet bolig efter stk. 2«.
 8. § 86 a ophæves.
§ 86 a.
Kommunalbestyrelsen kan opkræve betaling for midlertidigt  

 døgnophold, der anvises af kommunalbestyrelsen.
Betalingen for kost og øvrige  

 ydelser fastsættes som for personer i eget hjem.
 Der kan ikke opkræves betaling for bolig, og betalingen skal fastsættes  

 således, at pågældende bevarer et beløb til dækning af husleje og andre  

 udgifter i forbindelse med opretholdelsen af den hidtidige bolig.
 9. I § 135, stk. 5 , nr. 1, ændres »praktisk bistand i  

 hjemmet« til : »tilbud efter § 50, stk. 1,».
 § 135. Staten refunderer 75 pct. af amtskommunens udgifter  

 vedrørende forsorgshjem m.v., jf. §§ 105-111. Socialministeren kan bestemme,  

 at udgifterne vedrørende en institution, der er beregnet til midlertidigt  

 opholdssted for hjemløse, i særlige tilfælde afholdes fuldt ud af staten.
Stk. 2. Udgifterne vedrørende de i § 87 nævnte rådgivningscentre  

 samt ved rådgivning og vejledning, som påhviler en amtskommune, afholdes  

 endeligt af amtskommunen.
For specialrådgivning, som udøves af institutioner,  

 der varetager lands- og landsdelsdækkende funktioner, og for den virksomhed,  

 der er nævnt i § 58 a, kan socialministeren fastsætte særlige regler om  

 fordelingen af udgifterne mellem amtskommunerne.
Stk. 3. Af udgifterne vedrørende ophold i andre institutioner  

 under amtskommunerne end dem, der er nævnt i stk. 1, betaler kommunen en  

 takst, der fastsættes for et regnskabsår ad gangen på grundlag af  

 institutionernes budgetter.
Taksten skal for personer, der er fyldt 67 år,  

 svare til 100 pct. og for personer under 67 år svare til 50 pct. af  

 udgifterne ved opholdet.
 Stk. 4. Socialministeren kan fastsætte regler om fordeling af  

 udgifterne ved ophold i sikrede afdelinger i døgninstitutioner for børn og  

 unge mellem amtskommunerne og kommunerne mellem disse indbyrdes.
 Stk. 5. For personer, der er fyldt 67 år, afholder kommunen  

 endeligt udgifterne vedrørende:
 1) Praktisk bistand i hjemmet, hjælp i forbindelse med pasning af døende i  

 hjemmet og hjælpemidler m.v. efter afsnit IV og V.
 2) Formidlet døgnophold efter § 68.
 3) Ophold i daghjem og dagcentre efter § 74.
 4) Ophold i plejehjem og beskyttede boliger efter § 79.
 Stk. 6. For personer under 67 år afholder kommunen og amtskommunen  

 hver 50 pct. af de udgifter, der er nævnt i stk. 5, og af udgifter vedrørende  

 formidlet døgnophold efter § 68a, jf. § 66.
Har de nævnte personer ophold i de institutioner under kommunerne, der er  

 nævnt i stk. 5, betaler amtskommunen en takst, der fastsættes for et  

 regnskabsår ad gangen på grundlag af institutionernes budgetter.
Taksten skal  

 svare til 50 pct. af udgifterne ved opholdet.
 Stk. 7. Kommunen og amtskommunen afholder hver 50 pct. af  

 udgifterne vedrørende foranstaltninger efter § 33, stk. 2. Dette gælder dog  

 ikke udgifterne vedrørende døgnophold efter § 96, der afholdes efter reglerne  

 i stk. 3, og udgifterne vedrørende dagtilbud efter §§ 64, 69 og 70, der  

 afholdes endeligt af kommunen.
 Stk. 8. Socialministeren kan efter forhandling med de kommunale  

 organisationer fastsætte nærmere regler om fordeling mellem kommune og  

 amtskommune af udgifter i forbindelse med ydelser til personer under 67 år og  

 personer, der er fyldt 67 år.
10. § 135, stk. 5, nr. 3, ophæves.
Nr. 4 bliver herefter  

 nr. 3.
§ 2 I lov om social pension, jf. lovbekendtgørelse nr. 521 af 16. juni 1994,  

 som senest ændret ved lov nr. 86 af 8. februar 1995, foretages følgende  

 ændring:
1. I § 58, stk. 1, nr. 2, ændres »eller § 83, stk. 2  

 og 3, i lov om social bistand.« til: »i lov om social bistand eller  

 § 17, stk. 5, i lov om boliger for ældre og personer med handicap.« § 58. - - - 2) En ældrebolig efter lov om boliger for ældre og personer med handicap,  

 en ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring,  

 når optagelse er sket i medfør af § 11, stk. 2, eller § 83, stk. 2 og 3, i  

 lov om social bistand.
