Betænkning afgivet af Klima-, Energi- og Forsyningsudvalget den 19. november 2020 Betænkning over Forslag til lov om ændring af lov om fremme af vedvarende energi og lov om elforsyning (Udbud af Thor Havvindmøllepark og forhøjelse af beløbssats til grøn puljeordning) [af klima-, energi- og forsyningsministeren (Dan Jørgensen)]:
1. Ændringsforslag Klima-, energi- og forsyningsministeren har stillet 4 ændringsforslag til lovforslaget.
2. Indstillinger Et flertal i udvalget (udvalget med undtagelse af NB) indstiller lovforslaget til vedtagelse med de stillede ændringsforslag.
Et mindretal i udvalget (NB) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af klima-, energi- og forsyningsministeren, tiltrådt af udvalget:
 1) Efter nr. 7 indsættes som nyt nummer:
 »01. Overskriften til kapitel 5 affattes således:
»Kapitel 5 Nedregulering af elproduktion for udbudte havvindmølleparker«.« [Tydeliggørelse] Til § 3 2) I stk. 1 ændres »stk. 2-4« til: »stk. 2«.
[Lovteknisk ændring] 3) I stk. 3, 1. pkt., ændres »§ 23, stk. 1, eller § 23, stk. 4,« til: »§ 23, stk. 1 eller 4, i lov om fremme af vedvarende energi«.
[Tydeliggørelse] 4) I stk. 4, 1. pkt., ændres »§ 23« til: »§ 23 i lov om fremme af vedvarende energi«.
[Tydeliggørelse] Bemærkninger Til nr. 1 Den foreslåede ændring er en følge af, at § 34 i lov om fremme af vedvarende energi med lovforslaget foreslås ophævet, jf. lovforslagets § 1, nr. 8.
 Med ændringen tydeliggøres, at kapitel 5 i lov om fremme af vedvarende energi efter ophævelsen af § 34 alene omhandler Energinets nedregulering af elproduktion for udbudte havvindmølleparker, jf. den tilbageværende bestemmelse i § 35.
Til nr. 2 Med ændringen henvises der i stk. 1 kun til stk. 2, som også indeholder regler om lovens ikrafttræden.
Stk. 3 og 4 indeholder kun overgangsregler og ikke nogen regler om lovens ikrafttræden.
Der skal derfor i stk. 1 kun være en henvisning til stk. 2 og ikke til stk. 3 og 4.
Til nr. 3 og 4 Med ændringen tydeliggøres det, at alle henvisninger til § 23 er henvisninger til § 23 i lov om fremme af vedvarende energi.
 Tydeliggørelsen er nødvendig, således at det fremgår klart, at der henvises til § 23 i lov om fremme af vedvarende energi og ikke anden lovgivning.
4. Udvalgsarbejdet Lovforslaget blev fremsat den 8. oktober 2020 og var til 1. behandling den 22. oktober 2020. Lovforslaget blev efter 1. behandling henvist til behandling i Klima-, Energi- og Forsyningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar To særskilte udkast til lovforslaget har inden fremsættelsen været sendt i høring, og klima-, energi- og forsyningsministeren sendte henholdsvis den 8. juni og den 19. august 2020 disse udkast til udvalget, jf. (folketingsåret 2019-20) KEF alm. del  bilag 336 og 402. Den 8. oktober 2020 sendte klima-, energi- og forsyningsministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Anders Kronborg (S) Anne Paulin (S) Bjarne Laustsen (S) Kasper Roug (S) Henrik Møller (S) Jesper Petersen (S) Jens Joel (S) Orla Hav (S) Ruben Kidde (RV) Zenia Stampe (RV) Rasmus Helveg Petersen (RV) fmd.
Signe Munk (SF) Torsten Gejl (ALT) Rasmus Nordqvist (SF) Søren Egge Rasmussen (EL) Mai Villadsen (EL) Thomas Danielsen (V) nfmd.
Christoffer Aagaard Melson (V) Lars Christian Lilleholt (V) Kristian Jensen (V) Tommy Ahlers (V) Carsten Kissmeyer (V) Morten Messerschmidt (DF) Jens Henrik Thulesen Dahl (DF) Mona Juul (KF) Egil Hulgaard (KF) Katarina Ammitzbøll (KF) Peter Seier Christensen (NB) Alex Vanopslagh (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
