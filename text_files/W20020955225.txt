Nyt fra Ankestyrelsen - hjælp til  

 boligændring og boligskift - af fuldmægtig Helle  

 Østergaard Stisen Flere af afgørelserne er blevet vurderet efter  

 såvel servicelovens § 102 om boligændring og boligskift som  

 servicelovens §§ 28 og 84 om hjælp til merudgifter til henholdsvis  

 børn og voksne med handicaps.
 I denne artikel vil Ankestyrelsen, med udgangspunkt i  

 bestemmelserne i serviceloven og dele af den hidtidige praksis,  

 redegøre for, hvornår hjælpen skal ydes efter henholdsvis  

 servicelovens § 102 og servicelovens regler om merudgifter i §§ 28  

 og 84.
 Servicelovens § 102, stk. 1 indeholder hjemmel til at  

 kommunen kan yde hjælp til indretning af bolig til personer med varigt  

 nedsat fysisk eller psykisk funktionsevne, når indretning er  

 nødvendig for at gøre boligen bedre egnet som opholdssted for  

 ansøger.
Det fremgår af pkt. 125 i Socialministeriets  

 vejledning af 5. marts 1998 om støtte til hjælpemidler, biler,  

 boligindretning m.v., at boligindretning vedrører mur- og nagelfaste  

 genstande.
Forskelligt tilbehør til boligindretningen skal derfor  

 vurderes efter servicelovens §§ 97 og 98 om hjælpemidler og  

 forbrugsgoder eller servicelovens §§ 28 og 84 om merudgifter.
C-18-00 I afgørelsen refereret i Social Meddelelse C-18-00  

 har Ankestyrelsen fastslået, at der ved boligindretning i form af til-  

 og ombygning af et hus, som følge af et barns handicap, kunne ydes  

 hjælp til merudgifter i form af forhøjet lejeværdi af egen  

 bolig, forhøjelse af ejendomsforsikring og større forbrug af el  

 og varme efter servicelovens § 28.
 Det bemærkes at ansøger havde fået  

 bevilget selve om- og tilbygningen som en boligændring efter  

 servicelovens § 102, stk. 1 og at denne del af afgørelsen ikke  

 var blevet påklaget til Ankestyrelsen.
 Ankestyrelsen lagde ved afgørelsen vægt  

 på, at der efter servicelovens § 102, stk. 1 alene kan ydes  

 hjælp til boligændringer i form af mur- og nagelfaste  

 genstande.
 De ansøgte løbende udgifter til  

 forhøjet lejeværdi, forhøjet ejendomsforsikring og  

 større forbrug af el og varme måtte derfor   såfremt det  

 kunne dokumenteres, at der var tale om merudgifter grundet barnets handicap  

 ydes efter servicelovens § 28 om merudgifter.
 I det omfang der således, som følge af en  

 boligændring bevilget efter servicelovens § 102, stk. 1,  

 eksempelvis indtræder ændringer i ansøgers månedlige  

 boligudgift, skal eventuelle merudgifter derfor vurderes efter  

 regelsættet i servicelovens §§ 28 og 84.
Det følger af servicelovens § 102, stk. 2, at  

 der i de ganske særlige tilfælde, hvor en boligændring ikke  

 vil være tilstrækkelig til at gøre boligen til et egnet  

 opholdssted, kan ydes hjælp til udgifter til anskaffelse af en anden  

 bolig til personer med betydelig eller varigt nedsat fysisk eller psykisk  

 funktionsevne.
Det er dog en betingelse, at der ikke kan anvises en anden  

 bolig, som dækker ansøgers behov.
C-4-00 I afgørelsen refereret i Social Meddelelse C-4-00  

 har Ankestyrelsen fastslået, at der ved boligskift fra lejebolig til  

 ejerbolig kunne ydes hjælp efter servicelovens § 102, stk. 2, til  

 omkostninger i forbindelse med køb af ejerbolig, løbende  

 merudgifter i form af højere boligudgifter, samt hjælp til  

 udbetaling på ejerboligen.
 Ankestyrelsen lagde ved afgørelsen vægt  

 på, at udgifterne vedrørte anskaffelsen af ejerboligen og at de  

 derfor var omfattet af servicelovens § 102, stk. 2.
C-3-02 Ankestyrelsen har i en afgørelse refereret i Social  

 Meddelelse C-3-02 fastslået, at betaling af salgsomkostninger ved salg  

 af ansøgers hidtidige bolig i forbindelse med boligskift på  

 grund af et handicappet barn var en merudgift ved forsørgelsen og ikke  

 en anskaffelsesudgift.
 Ankestyrelsen lagde ved afgørelsen vægt  

 på, at servicelovens § 102, stk. 2 efter sit indhold og ordlyd  

 omhandler støtte til anskaffelsen af en anden bolig.
 I det omfang der således er tale om udgifter i  

 forbindelse med afhændelse af en tidligere bolig skal disse udgifter  

 vurderes efter servicelovens §§ 28 eller 84 om merudgifter.
 Det fremgår endvidere af afgørelsen i C-3-02,  

 at det, ved vurderingen af om der er merudgifter ved afhændelse af den  

 tidligere bolig, ikke kan tillægges betydning om ansøgerne vil  

 få lavere månedlige udgifter i den nye bolig eller om  

 ansøgerne får et større overskud ved salg af  

 ejerboligen.
C-6-02 I afgørelsen refereret i Social Meddelelse C-6-02  

 har Ankestyrelsen fastslået, at der alene kan ydes hjælp til  

 anskaffelse af en anden bolig efter servicelovens § 102, stk. 2,  

 såfremt der er tale om anskaffelse af en ejerbolig.
 Der kan derfor ikke ydes hjælp efter servicelovens  

 § 102, stk. 2, hvis der er tale om flytning til en lejebolig.
 I de tilfælde, hvor er tale om et boligskift til en  

 lejebolig må hjælpen ydes efter bestemmelserne i servicelovens  

 §§ 28 eller 84 om merudgifter.
 I forhold til afgørelsen refereret i SM C-6-02 skal  

 det i øvrigt bemærkes, at Ankestyrelsen således ikke er  

 enig i det anførte i pkt. 128 i Socialministeriets vejledning af 5.  

 marts 1998 om støtte til hjælpemidler, biler, boligindretning  

 m.v., hvorefter der kan ydes hjælp efter servicelovens § 102, stk.  

 2 ved flytning til lejebolig.
Sammenfatning Hvis der er tale om flytning fra lejebolig til ny  

 lejebolig eller fra ejerbolig til lejebolig, skal eventuelle merudgifter  

 forbundet med flytningen og højere husleje i den nye bolig mv.  

 vurderes efter reglerne i servicelovens §§ 28 eller 84 om  

 merudgifter.
 Hvis der er tale om flytning fra ejerbolig til ejerbolig  

 eller fra lejebolig til ejerbolig, skal udgifter forbundet med selve  

 anskaffelsen vurderes efter servicelovens § 102, stk. 2.
 I det omfang der er tale om merudgifter i forbindelse med  

 fraflytning af tidligere bolig skal disse udgifter vurderes efter  

 bestemmelserne i servicelovens §§ 28 eller 84.
 Ankestyrelsen kan afslutningsvis oplyse, at Ankestyrelsen  

 har antaget en sag til principiel behandling med henblik på afklaring  

 af, hvorvidt et eventuelt nettoprovenu (friværdi) fra salg af en  

 hidtidig ejerbolig skal indgå ved beregningen af støtte i  

 forbindelse med hjælp til anskaffelse af en ny ejerbolig efter  

 servicelovens § 102, stk. 2. Den antagne sag ventes afgjort i december  

 2002.
