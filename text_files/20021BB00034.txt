Fremsat den 15. november 2002 af  

 Thomas Adelskov (S), Torben Hansen (S),  

 Frank Jensen (S), Lene Jensen (S),  

 Anne Marie Meldgaard (S) og Nicolai Wammen&nbsp  

 ;(S) Forslag til folketingsbeslutning om særligt start-SU-lån Folketinget pålægger regeringen inden udgangen  

 af dette folketingsår at fremsætte lovforslag med det  

 formål at tilbyde et særligt start-SU-lån på op til  

 20.000 kr. til studerende ved studiestart på en kort, mellemlang eller  

 lang videregående uddannelse.
Bemærkninger til forslaget Der er mange udgifter forbundet med at  

 være studerende.
Især ved studiestart er der ofte mange  

 omkostninger forbundet med, at den studerende skal etablere sig og  

 indkøbe bøger og relevant it-udstyr m.m.
For nogle unge er  

 etableringsomkostningerne ved studiestart en større økonomisk  

 byrde, der falder sammen med de mange udfordringer på den nye  

 uddannelse.
Forslagsstillerne ønsker, at regeringen  

 fremsætter forslag om ændring af SU-lånereglerne,  

 således at studerende ved korte, mellemlange og videregående  

 uddannelser kan optage et særligt start-SU-lån på 20.000  

 kroner.
Formålet med start-SU-lånet er at give den studerende  

 mulighed for at anskaffe sig de til studiet nødvendige bøger,  

 computerudstyr og lignende.
Studielånet må maksimalt være på  

 20.000 kr. pr. studerende, og lånet skal ikke påvirke den  

 studerendes mulighed for at optage studielån på de normale  

 vilkår.
Lånet kan kun optages ved studiestart.
Tilbagebetaling og  

 lånebetingelser i øvrigt skal følge de regler, der  

 gælder for de almindelige studielån.
Indførelse af start-SU-lånet må ikke  

 påvirke den studerendes samlede maksimale SU-låneramme.
Det  

 foreslås derfor, at start-SU-lånet etableres som en Forslagsstillerne er opmærksomme på, at  

 forslaget om start-SU-lån bør drøftes i forligskredsen  

 omkring Statens Uddannelsesstøtte.
Skriftlig fremsættelse Thomas Adelskov Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om særligt  

 start-SU-lån.
(Beslutningsforslag nr.
B 34).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
