Arbejdsmiljøklagenævnet fandt, at det arbejde klienterne  

 på forsorgshjemmet udfører er "arbejde for en arbejdsgiver" og  

 derved omfattet af arbejdsmiljølovens bestemmelser, herunder om  

 organisering af sikkerhedsarbejdet.
Nævnet lagde vægt på,  

 at der kan være pligt for klienterne til at stille deres arbejdskraft  

 til rådighed, og at arbejdet består af produktion af blandt andet  

 køleelementer, der sælges som halvfabrikata til relevante  

 virksomheder.
Klienterne modtager en arbejdsdusør herfor for det  

 medgåede timeforbrug.
Arbejdsmiljøklagenævnet fandt dog samtidig, at  

 forsorgshjemmet kunne gives dispensation for arbejdsmiljølovens krav  

 om, at der skal vælges en sikkerhedsrepræsentant blandt  

 klienterne, der er beskæftiget på hjemmet.
Nævnet lagde  

 især vægt på, at klienterne alene opholder sig midlertidigt  

 på forsorgshjemmet, og at opholdsperioden er mellem 32 - 73 dage.  

 Nævnet lagde herudover vægt på, at der ifølge  

 forsorgshjemmets oplysninger er tale om svært belastede klienter, der  

 opholder sig på hjemmet, når andre hjælpemuligheder er  

 udtømte.
Endelig har nævnet lagt vægt på, at der  

 ifølge forsorgshjemmets oplysninger allerede er et sikkerhedsudvalg  

 på hjemmet, der også varetager klienternes sikkerheds- og  

 sundhedsmæssige interesser.
Dispensation fra reglerne om  

 sikkerhedsorganisation Arbejdsmiljøklagenævnet har på møde den 27.  

 august 2002 behandlet Deres klage over arbejdstilsynets afslag på  

 dispensation for kravet om sikkerhedsorganisation for de ansatte på  

 særlige vilkår.
Nævnet traf følgende A F G Ø R E L S E Arbejdsmiljøklagenævnet finder, at det arbejde klienterne  

 på XXX udfører er "arbejde for en arbejdsgiver" og derved  

 omfattet af arbejdsmiljølovens bestemmelser, herunder om organisering  

 af sikkerhedsarbejdet.
Arbejdsmiljøklagenævnet har herved lagt vægt på,  

 at der kan være pligt for klienterne til at stille deres arbejdskraft  

 til rådighed, og at arbejdet består af produktion af blandt andet  

 køleelementer, der sælges som halvfabrikata til relevante  

 virksomheder.
Klienterne modtager en arbejdsdusør herfor for det  

 medgåede timeforbrug.
 Arbejdsmiljøklagenævnet finder dog samtidig, at XXX kan gives  

 dispensation for arbejdsmiljølovens krav om, at der skal vælges  

 en sikkerhedsrepræsentant blandt klienterne, der er beskæftiget  

 på XXX.
Nævnet har især lagt vægt på, at klienterne alene  

 opholder sig midlertidigt på XXX, og at opholdsperioden er mellem 32 -  

 73 dage.
Nævnet har herudover lagt vægt på, at der  

 ifølge XXXs oplysninger er tale om svært belastede klienter, der  

 opholder sig på XXX, når andre hjælpemuligheder er  

 udtømte.
Endelig har nævnet lagt vægt på, at der  

 ifølge XXXs oplysninger allerede er et sikkerhedsudvalg på XXX,  

 der også varetager klienternes sikkerheds- og sundhedsmæssige  

 interesser.
 Arbejdsmiljøklagenævnet ændrer således  

 Arbejdstilsynets afgørelse af 29. november 2001.
 Afgørelsen er truffet med hjemmel i arbejdsmiljølovens § 2  

 og § 6 samt bekendtgørelse nr. 575 af 21. juni 2001 om virksomhedernes  

 sikkerheds- og sundhedsarbejde § 2 og § 41.
På klagenævnets vegne XXX Kopi til -  	Arbejdstilsynet (Landskronagade + pågældende  

 kredskontors adresse) "Sagens originale akter vedlægges" til relevante kontor - 	Til de ansatte/klienterne De kan læse om afgørelsens faktiske og retlige grundlag  

 på de følgende sider.
1. Sagsforløb XXX har med brev af 24. oktober 2001 ansøgt Arbejdstilsynet om  

 dispensation fra reglerne om etablering af sikkerhedsorganisation, specifikt,  

 at sikkerhedsorganisationen skal omfatte de ansatte på særlige  

 vilkår.
Der henvises til vejledning F.2.2 om sikkerhedsorganisation for  

 ansatte på særlige vilkår på beskyttede  

 værksteder mv.
 Af ansøgningen fremgår følgende:
 "XXX er en boform til midlertidig ophold, der ejes og drives af XXX Amt  

 efter Servicelovens § 94 og Socialministeriets Vejledning af 10. marts 1998  

 vedrørende den sociale indsats for de mest udsatte voksne.
XXX modtager med og uden visitation borgere, der er hjemløse eller  

 som ikke kan opholde sig i egen bolig p.g.a. sociale vanskeligheder og  

 tilpasningsproblemer i forhold til samfundets muligheder og  

 begrænsninger, og som har behov for botilbud eller aktiverende  

 støtte og omsorg, der ikke kan ydes efter andre regler i den sociale  

 lovgivning eller efter anden lovgivning.
Det er en forudsætning at  

 andre hjælpemuligheder skal være udtømte, før der  

 kan blive tale om et egentlig ophold på XXX.
 XXX skal gennem forebyggelse, pleje, social støtte,  

 omsorgsforanstaltninger samt aktivering og beskæftigelsestilbud arbejde  

 for at brugerne fysisk, psykisk og socialt får styrket deres ressourcer  

 og forbedret deres livsituation, således at de bliver bedre i stand til  

 at klare deres daglige tilværelse med eller uden erhvervsmæssig  

 beskæftigelse eller bliver i stand til at profitere af  

 hjælpeforanstaltninger udenfor institutionen.
 Begrundelsen for at søge dispensation for valg af  

 sikkerhedsrepræsentanter blandt de aktiverede klienter på XXX er  

 følgende:
XXX er en boform til midlertidigt ophold og modtager personer fra 18  

 år og derover.
Det vurderes, at de fleste af de aktiverede klienter  

 ikke magter at påtage sig opgaven som valgt  

 sikkerhedsrepræsentant, da de under opholdet på XXX ofte  

 forsøger at komme ud af alkohol- eller stofmisbrug.
Under opholdet  

 arbejder klienterne mere på at få en struktureret hverdag og  

 oparbejde ressourcer til udflytning fra XXX.
Den gennemsnitlige opholdstid  

 ligger fra 32 til 73 dage, når klienterne aldersmæssigt er opdelt  

 i 6 grupper, hvoraf de yngste har kortest opholdstid og personer over 61  

 år har længst opholdstid.
Med så kort en opholdstid vil der  

 skulle vælges ny sikkerhedsrepræsentant ret ofte.
Med den korte  

 opholdstid vil oplæring/uddannelse til at varetage arbejdet som  

 sikkerhedsrepræsentant ikke kunne gennemføres på et  

 acceptabelt niveau.
 I AT-vejledningen gives der i punkt 3.2 forslag til udvidelse af  

 sikkerhedsgruppen samt pkt. 3.3 organisering indenfor ramme- og  

 lokalaftale.
De fleste klienter på XXX har enten kontanthjælp eller pension  

 som indtægt og der er kun enkelte, der har kontakt til arbejdsmarkedet  

 og fastholdt medlemsskabet i en faglig organisation.
Aftalen i pkt. 3.3  

 organisering inden for ramme- og lokalaftale kan derfor ikke anvendes.
Det  

 vil også være en svær opgave at integrere klienterne, der  

 ikke er underkastet tavshedspligt i det bestående  

 arbejdsmiljøudvalg, hvor der blandt andet arbejdes med psykisk  

 arbejdsmiljø for ansat personale.
XXX støtter de intentioner, der er i vejledningen, hvor ansatte  

 på særlige vilkår har indflydelse på sikkerhed og  

 sundhedsarbejde.
Det er alligevel en svær for ikke at sige en  

 næsten umulig opgave, med de beskrevne forhold på XXX, at  

 følge de retningslinier, der er i vejledningen.
På XXX har der i mange år været et velfungerende  

 Sikkerhedsudvalg med 3 sikkerhedsgrupper, hvoraf den ene gruppe er i  

 produktionsafdelingen.
Sikkerhedsgruppen i produktionsafdelingen har som en  

 naturlig opgave også varetaget klienternes interesser, således at  

 der er en åben dialog mellem sikkerhedsgruppen og klienterne.
Opgaverne  

 for sikkerhedsgruppen i produktionsafdelingen er mangfoldige, da der skal  

 tages mange hensyn til de beskæftigede klienter.
Det kan være  

 fysiske skader, men også følgeskader efter længere tids  

 misbrug og en del klienter har også psykiske problemer.
 På XXX vurderes det, at sikkerhedsgruppen i produktionsafdelingen  

 varetager både personalets og klienternes interesse vedrørende  

 sikkerheds- og sundhedsarbejdet på et fagligt og velkvalificeret  

 niveau".
2. Arbejdstilsynets afgørelse Arbejdstilsynet traf den 29. november 2001 følgende  

 afgørelse:
 "I skrivelse af 24. oktober 2001 ansøger XXX om dispensation fra  

 reglerne om sikkerhedsorganisation for ansatte på særlige  

 vilkår på  beskyttede værksteder m.v.. Der henvises i  

 ansøgningen til AT-Vejledning F.2.2 Juli 2001 om  

 sikkerhedsorganisation for ansatte på særlige vilkår  

 på beskyttede værksteder m.v..
 Af det fremsendte fremgår, at XXX støtter de intentioner der  

 er i vejledningen med hensyn til, at ansatte på særlige  

 vilkår har indflydelse på sikkerheds- og sundhedsarbejde men, at  

 det vil være en næsten umulig opgave på XXX at følge  

 de retningslinier, der er i vejledningen.
Begrundelse for ansøgningen.  

 Begrundelsen er, at XXX er en boform til midlertidig ophold og modtager  

 personer fra 18 år og derover.
Det vurderes, at de fleste af de  

 aktiverede klienter ikke magter opgaven som valgt  

 sikkerhedsrepræsentant, da de under opholdet, som varer i gennemsnit  

 fra 32 til 73 dage, ofte forsøger at komme ud af alkohol- eller  

 stofmisbrug.
Det vurderes endvidere, at en så kort opholdstid betyder,  

 at der ret ofte skal vælges ny sikkerhedsrepræsentant, og at  

 uddannelse/oplæring til at varetage arbejdet som  

 sikkerhedsrepræsentant ikke kan nås gennemført på et  

 acceptabelt niveau og efter gældende regler.
Endvidere, at der på XXX gennem mange år har været et  

 velfungerende sikkerhedsorganisation med sikkerhedsudvalg og 3  

 sikkerhedsgrupper, hvoraf den ene gruppe er i produktionsafdelingen.  

 Sikkerhedsgrupperne har som en naturlig opgave også at varetage  

 klienternes interesser, således at der er en åben dialog mellem  

 sikkerhedsgrupperne og klienterne.
Disse forhold sikrer, at der tages  

 arbejdsmiljømæssige hensyn til klienterne.
 Ved et møde på XXX den 28. november 2001, hvor der blev talt  

 med souschef XXX blev det oplyst, at klienterne i størst mulig  

 udstrækning er beskæftiget med egentlig produktionsarbejde i den  

 periode de er tilknyttet XXX.
 Konklusion.  

 Med henvisning til ovennævnte konkluderer Arbejdstilsynet, at  

 klienterne på XXX er omfattet af arbejdsmiljølovgivningens  

 almindelige regler om organisering af sikkerheds- og sundhedsarbejdet,  

 hvilket betyder, at de skal have mulighed for at vælge - stille op som  

 - sikkerhedsrepræsentant på lige fod med andre ansatte.
 Arbejdstilsynet kan således ikke på det foreliggende  

 grundlag meddele dispensation i forhold til det ansøgte, idet det ikke  

 vurderes, at der foreligger særlige forhold i en sådan omfang at  

 det kan begrunde en dispensation.
Vedrørende organisering af sikkerheds- og sundhedsarbejdet skal  

 Arbejdstilsynet meddele følgende vejledning; Den eksisterende sikkerhedsorganisation kan suppleres med en eller to  

 grupper der repræsenterer de beskæftigede på særlige  

 vilkår.
Sikkerhedsorganisationen kan eventuelt opbygges, så de eksisterende  

 sikkerhedsgrupper, bestående af to medlemmer, udvides med en ekstra  

 sikkerhedsrepræsentant valg blandt de ansatte på særlige  

 vilkår.
Sikkerhedsgruppen består dermed af tre medlemmer.
 Den form for organisering sikrer kontinuitet i sikkerheds- og  

 sundhedsarbejdet, samtidig med  at den allerede eksisterende struktur i  

 sikkerhedsorganisationen bliver fastholdt.
 Såfremt denne opbygning (2) ønskes, skal der anmodes om  

 dispensation hos Arbejdstilsynet.
Vejledning om valg og valgret.  

 Sikkerhedsrepræsentanten vælges af alle de ansatte, som  

 sikkerhedsgruppen skal dække.
Valg kan således foretages for en  

 hel virksomhed, en afdeling, et arbejdslederområde eller flere  

 afdelinger, hvis flere afdelinger er slået sammen i en fælles  

 sikkerhedsgruppe.
 Begrebet "alle ansatte" skal forstås som alle, herunder  

 lærlinge, deltidsansatte, løstansatte, afløsere, vikarer,  

 praktikanter mfl.
 At man har ret til at deltage i valget, er ikke ensbetydende med, at man  

 også kan vælges til sikkerhedsrepræsentant, se nedenfor  

 under valgbarhed.
 Arbejdsgiveren samt virksomhedsledere og arbejdsledere, jf.  

 arbejdsmiljølovens §§ 23 og 24, deltager ikke i valget.
Hvem kan vælges (valgbarhed)  

 At man er valgbar, betyder blot, at man kan vælges.
Der kan være  

 opstillet forskellige krav, man skal opfylde ud over det faktum, at man er  

 ansat i virksomheden.
Selv om man har ret til at være med ved valget og  

 kan stemme, er dette ikke ensbetydende med, at man også kan  

 vælges.
Hvem der kan vælges, afgøres normalt efter reglerne for  

 tillidsrepræsentantvalg inden for det pågældende eller  

 tilsvarende overenskomstområde.
Tillidsrepræsentantreglerne  

 indeholder almindeligvis særlige bestemmelser om anciennitet,  

 kvalifikationer mv.
At det er tillidsrepræsentantreglerne, der gælder, udelukker  

 ikke, at også uorganiserede ansatte kan vælges til  

 sikkerhedsrepræsentant.
Det gælder såvel i de  

 tilfælde, hvor der udelukkende er beskæftiget uorganiserede  

 (eller ansatte, der ikke er organiseret i den faglige organisation, der har  

 overenskomst), som i de tilfælde, hvor der er beskæftiget  

 både organiserede og uorganiserede.
 Hvis der er tale om valg af en uorganiseret ansat, skal bestemmelserne om  

 valgbarhed følge reglerne for tillidsrepræsentantvalg inden for  

 tilsvarende overenskomstområde, men der kan ikke stilles krav om, at  

 den pågældende skal være medlem af et fagforbund.
Valgenes gyldighed  

 Om valgenes gyldighed siger de fleste overenskomster på det private  

 område, at valget kun betragtes som gyldigt, når mere end  

 halvdelen af samtlige beskæftigede arbejdere har stemt for den  

 pågældende.
Valget er for organiserede ansatte først  

 gyldigt, når den faglige organisation har godkendt valget og har  

 meddelt dette til den modstående arbejdsgiverorganisation eller den  

 ikke organiserede arbejdsgiver.
Valget skal i alle tilfælde meddeles arbejdsgiveren.
Hvis det er en  

 uorganiseret ansat, der er valgt, skal den pågældende selv  

 meddele det til arbejdsgiveren.
Beskyttelsen indtræder fra det  

 tidspunkt, valgets resultat meddeles arbejdsgiveren, uanset om funktionen  

 først indtræder senere, når eventuelle indsigelser er  

 behandlet fagretligt".
3. Klagen til Arbejdsmiljøklagenævnet XXX med med brev af 12. december 2001 klaget over Arbejdstilsynets  

 afgørelse og har i klagen anført følgende:
"XXX har i sin ansøgning af 24. oktober 2001 redegjort for de  

 særlige forhold, som man mener kunne danne grundlag for en  

 dispensation.
Som det fremgår af ansøgningen modtager XXX et  

 meget svært belastet klientel med store sociale tilpasningsproblemer,  

 der ofte er kombineret med misbrug af alkohol, euforiserende stoffer samt  

 psykiske problemer og en deraf følgende ustruktureret  

 personlighed.
 Klienterne beskæftiges, i det omfang det er muligt, hel- og deltids  

 i XXX beskæftigelsesværksteder, hvor de modtager en  

 arbejdsdusør på p.t. kr. 12, 25 i timen.
 Beboerne er ikke omfattet af ferielovens regler, der indbetales ikke til  

 ATP, så der er efter XXXs opfattelse ikke tale om et egentlig  

 ansættelsesforhold, men alene et beskæftigelsesforløb, der  

 indgår som en del af den socialterapeutiske behandling.
 Da der er tale om et meget ustabilt klientel, der oftest har en ret kort  

 opholdstid på institutionen, vil det være meget vanskeligt at  

 gennemføre et valg af en sikkerhedsrepræsentant, der opfylder  

 betingelserne herfor og som vil være i stand til at gennemføre  

 sikkerhedsuddannelsen og deltage aktivt og kontinuerligt i  

 sikkerhedsarbejdet.
 På grund af klienternes ustabilitet og korte opholdstid kan det  

 forventes, at der meget ofte skal vælges en ny person som  

 sikkerhedsrepræsentant, hvilket kan blive vanskeligt på grund af  

 manglende interesse og forudsætninger for at være valgbar.
 Hvis Arbejdstilsynets afgørelse fastholdes, vil det efter XXXs  

 opfattelse ikke styrke den samlede sikkerhedsmæssige indsats på  

 institutionen, men tværtimod skabe yderligere frustrationer og  

 usikkerhed blandt klienterne, hvilket ikke vil virke befordrende på  

 sikkerheds- og sundhedsarbejdet og den socialterapeutiske indsats".
4. Arbejdstilsynets udtalelse Arbejdstilsynet har med brev af 24. april 2002 oversendt sagen til  

 Arbejdsmiljøklagenævnet.
Arbejdstilsynet har i den forbindelse blandt andet anført, at man  

 den 17. april 2002 har taget telefonisk kontakt til XXX, ved XXX.
Af  

 telefonnotatet fremgår følgende:
 "Jeg ringede til XXX, først og fremmest for at spørge om,  

 hvorvidt det arbejde der udføres i produktionsafdelingen er "arbejde  

 for en arbejdsgiver" i arbejdsmiljølovens forstand.
XXX forklarede, at det er det.
XXX er underleverandør for  

 virksomheder, og producerer blandt andet køleelementer.
 XXX forklarede endvidere, at man taler om klienter, ikke ansatte på  

 særlige vilkår.
 Hovedformålet med XXX er ikke aktivering, man er klient under  

 behandling, og en af behandlingsformerne er aktivering sammen med en masse  

 andre behandlingsformer, tilbud om psykisk hjælp, socialrådgiver  

 osv.
 Jeg forklarede, at min umiddelbare vurdering var at der ikke i denne sag  

 er noget der adskiller sig væsentligt fra mange andre beskyttede  

 værksteder, aktiveringsprojekter osv., men at jeg eventuelt ville vende  

 tilbage med yderligere spørgsmål".
 Arbejdstilsynet har i oversendelsen herefter angivet følgende  

 vurdering:
"Der er således tale om almindelig beskæftigelse, og ikke, som  

 det anføres af XXX en socialterapeutisk behandling.
Det lægges  

 herefter til grund, at det arbejde der foregår i produktionsafdelingen  

 på XXX ikke er terapi, men arbejde i arbejdsmiljølovens  

 forstand.
I forbindelse med argumentet om de korte opholdstider, og at det er  

 vanskeligt at finde en person til at stille op til  

 sikkerhedsrepræsentant, henvises til afgørelse fra  

 Arbejdsmiljøklagenævnet (j.nr. 1999-10-0070), hvoraf  

 fremgår: "Det forhold, at de ansatte ikke ønsker at deltage i  

 sikkerhedsarbejdet, og det forhold, at der er tale om korte arbejdstider samt  

 løbende udskiftning af personalet, har således ikke betydning  

 for kravet om, at arbejdet for sikkerhed og sundhed skal organiseres i  

 virksomheder med 5 ansatte eller derover." Som sidste argument anfører XXX, at et krav om, at de ansatte  

 på særlige vilkår skal indgå i  

 sikkerhedsorganisationen ikke vil styrke arbejdsmiljøindsatsen  

 på institutionen.
Arbejdstilsynet kan ikke, udfra de foreliggende  

 oplysninger konkret vurdere, hvorledes det, at de ansatte på  

 særlige vilkår skal indgå i sikkerhedsorganisationen vil  

 påvirke det arbejde, der foregår i negativ retning eller skabe  

 usikkerhed blandt klienterne.
 Bekendtgørelse nr. 575 af 21. juni 2001 foreskriver i § 41, at  

 direktøren for Arbejdstilsynet for fag og faglige områder eller  

 for enkeltvirksomheder, hvor særlige forhold foreligger, kan tillade  

 fravigelser fra enkelte bestemmelser i bekendtgørelsen.  

 Dispensationsbestemmelsen er af Arbejdsmiljøklagenævnet  

 tidligere fortolket således, at det er muligt at meddele dispensation  

 fra selve kravet om oprettelse af sikkerhedsorganisation.
Formålet med At-vejledning F.2.2 om sikkerhedsorganisation for  

 ansatte på særlige vilkår på beskyttede  

 værksteder m.v., er at ligestille ansatte på særlige  

 vilkår med ansatte på normale vilkår, således at de  

 ansatte på særlige vilkår sikres indflydelse på deres  

 arbejde gennem en sikkerhedsorganisation.
Det er således  

 hovedformålet med omtalte vejledning, at bekendtgørelse nr. 575  

 af 21. juni 2001, også skal være gældende for ansatte  

 på særlige vilkår.
 Det er Arbejdstilsynets vurdering, at der ikke er sådanne  

 særlige forhold i denne sag, som kan begrunde en dispensation i henhold  

 til § 41 i bekendtgørelse nr. 575 af 21. juni 2001. XXX adskiller sig  

 ikke fra fx andre beskæftigelses- og aktiveringsprojekter, som har de  

 samme problemer omkring korte opholdstider, ansatte på særlige  

 vilkår, som ikke er interesseret i sikkerheds- og sundhedsarbejdet  

 osv.
Det er Arbejdstilsynets opfattelse, at der, som nævnt kun i helt  

 særlige tilfælde kan være grundlag for at meddele  

 dispensation.
Som eksempel kan nævnes, at Arbejdstilsynet i en konkret  

 sag har dispenseret fra kravet om at inddrage ansatte på særlige  

 vilkår i sikkerhedsorganisationen, med den begrundelse, at der var tale  

 om svært psykisk handicappede, og at brugerne ikke var i stand til at  

 opnå tilstrækkelig indsigt i konceptet; sikkerhedsgruppe og  

 uddannelse.
5. Nyt efter klagen Såvel XXX som klienterne/de ansatte på XXX er blevet opfordret  

 til at fremkomme med eventuelle bemærkninger til sagen, men der er ikke  

 fremkommet yderligere bemærkninger.
6. Regler Lov om arbejdsmiljø, Lov nr. 681 af 23. december 1975, jfr.  

 lovbekendtgørelse nr. 784 af 11. oktober 1999 (med seneste  

 ændringer ved lov nr. 437 af 10. juni 2002) § 2. Loven omfatter arbejde for en arbejdsgiver.
Stk. 2. Undtaget er 1) arbejde i arbejdsgiverens private husholdning, jf. dog § 59, 2) arbejde, der udelukkende udføres af de medlemmer af  

 arbejdsgiverens familie, som hører til hans husstand, jf. dog § 59, 3) arbejde, der udføres af militære, og som kan henregnes til  

 egentlig militærtjeneste.
 Stk. 3. Følgende bestemmelser omfatter også arbejde, der ikke  

 udføres for en arbejdsgiver, samt det arbejde, der er nævnt i  

 stk. 2:
1) § 20 om flere arbejdsgivere m.v. på samme arbejdssted, §§ 30-36  

 om leverandører m.fl. og § 37 om bygherrer m.v., 2) §§ 38 og 39, for så vidt angår de i § 39, stk. 1, nr. 1 og  

 2, omhandlede arbejder, samt § 41, 3)§§ 45-47 om tekniske hjælpemidler m.v., 4) kapitel 8 om stoffer og materialer, 5) § 58 om vejtransport.
 § 6. I virksomheder med 10 ansatte eller derover skal virksomhedens  

 arbejde for sikkerhed og sundhed organiseres.
 Stk. 2. Arbejdslederen for en afdeling eller et arbejdsområde skal  

 sammen med sikkerhedsrepræsentanten danne en sikkerhedsgruppe for den  

 pågældende afdeling eller det pågældende  

 arbejdsområde.
 Stk. 3. De ansatte skal vælge en sikkerhedsrepræsentant for  

 hver afdeling eller hvert arbejdslederområde til at indtræde i  

 sikkerhedsgruppen og repræsentere sig i spørgsmål om de  

 ansattes sikkerhed og sundhed.
 § 8. Arbejdsministeren fastsætter nærmere regler for  

 opbygning og funktion af virksomhedernes arbejde for sikkerhed og sundhed,  

 herunder regler om valg af sikkerhedsrepræsentanter, om deres  

 rettigheder og pligter, om oprettelse af sikkerhedsgrupper og  

 sikkerhedsudvalg og om disses opgaver samt om daglig ledelse af  

 sikkerhedsarbejdet.
Bekendtgørelse om virksomhedernes sikkerheds- og  

 sundhedsarbejde, Arbejdsministeriets bekendtgørelse nr. 575 af 21.  

 juni 2001 (med seneste ændringer med bekendtgørelse nr. 491 af  

 20. juni 2002) § 2.  I virksomheder med 10 ansatte og derover skal sikkerheds- og  

 sundhedsarbejdet organiseres gennem en sikkerhedsorganisation.  

 Stk. 2. Alle ansatte, der ikke er virksomhedsledere eller arbejdsledere i  

 henhold til arbejdsmiljølovens § 23 og § 24, medregnes, jf. stk. 1.
§ 18. Arbejdsgiveren skal træffe de nødvendige  

 foranstaltninger til varetagelse af aktiviteterne til beskyttelse af de  

 ansattes sikkerhed og sundhed, herunder organisering af aktiviteterne til  

 forebyggelse af sikkerheds- og sundhedsmæssige risici, samt oplysning,  

 instruktion og oplæring.  

 Stk. 2. Arbejdsgiveren skal sørge for, at samarbejdet om sikkerhed og  

 sundhed etableres, udvikles og vedligeholdes, således at  

 sikkerhedsorganisationen kan løse opgaverne på tilfredsstillende  

 måde.
Arbejdsgiveren skal herunder sikre, at virksomhedens  

 øverste ledelse er repræsenteret i virksomhedens  

 sikkerhedsorganisation, samt sørge for, at der efter drøftelse  

 med sikkerhedsudvalget udpeges en daglig leder af sikkerheds- og  

 sundhedsarbejdet, jf. § 17.  

 Stk. 3. Arbejdsgiveren skal meddele den stedlige arbejdstilsynskreds, hvem  

 der er daglig leder af sikkerhedsarbejdet.  

 Stk. 4. Arbejdsgiveren skal sikre, at sikkerhedsudvalg og -grupper inden for  

 deres område kan deltage i virksomhedens planlægning, herunder  

 den vurdering af sikkerheds- og sundhedsforholdene, som skal foretages efter  

 reglerne i bekendtgørelsen om arbejdets udførelse.  

 Stk. 5. Når sikkerhedsudvalget rådgiver virksomheden, og  

 virksomheden ikke følger rådet, skal der gives en begrundelse  

 herfor i et efterfølgende møde, som afholdes inden 3 uger.
Det  

 samme gælder normalt, når udvalget afgiver flere indstillinger i  

 samme sag.
§ 20. Arbejdsgiveren skal sørge for, at medlemmerne af  

 sikkerhedsgrupperne, sikkerhedsudvalget og den daglige leder af sikkerheds-  

 og sundhedsarbejdet får den tid til rådighed til at varetage  

 deres pligter, der er rimelig i forhold til den pågældende  

 virksomheds art og dens sikkerheds- og sundhedsmæssige standard.  

 Stk. 2. Arbejdsgiveren skal give medlemmerne af sikkerhedsgrupperne,  

 sikkerhedsudvalget og den daglige leder af sikkerheds- og sundhedsarbejdet  

 lejlighed til at erhverve sig den fornødne viden om og uddannelse i  

 sikkerheds- og sundhedsmæssige spørgsmål.  

 Stk. 3. Arbejdsgiveren skal sørge for, at der stilles de  

 nødvendige midler til rådighed for sikkerheds- og  

 sundhedsarbejdet, og afholder herunder udgifterne ved  

 sikkerhedsrepræsentantens hverv og godtgør tab af indtægt,  

 udgifter og indtægtstab i forbindelse med nødvendig deltagelse i  

 kurser, jf. bekendtgørelsen om sikkerhedsgruppens  

 arbejdsmiljøuddannelse.  

 Stk. 4. Uoverensstemmelser herom afgøres ved fagretlig behandling, jf.  

 lov om Arbejdsretten.  

 Stk. 5. Sikkerhedsudvalget skal have adgang til de lister og de beskrevne  

 hændelsesforløb i rapporter over arbejdsulykker på  

 virksomheden, der udarbejdes i henhold til bekendtgørelsen om  

 arbejdets udførelse i overensstemmelse med bekendtgørelsen om  

 anmeldelse af arbejdsulykker m.v. til Arbejdstilsynet.
Det samme gælder  

 de enkelte sikkerhedsgrupper inden for deres afdelinger eller  

 arbejdsområder.
§ 23. I virksomheder, der er omfattet af pligten til at organisere  

 sikkerheds- og sundhedsarbejdet gennem en sikkerhedsorganisation, jf. §§ 2-5,  

 skal de ansatte vælge en sikkerhedsrepræsentant til at  

 indtræde i sikkerhedsgruppen eller -grupperne, jf. §§ 7-11.  

 Stk. 2. Valg af sikkerhedsrepræsentant foretages af samtlige ansatte  

 uden ledelsesmæssige beføjelser i virksomheden, afdelingen eller  

 arbejdsområdet eller på det midlertidige arbejdssted, jf. dog §  

 4. Virksomhedsledere og arbejdsledere i henhold til arbejdsmiljølovens  

 §§ 23 og 24 deltager ikke i valget.  

 Stk. 3. Reglerne for valg af tillidsrepræsentant inden for  

 pågældendes eller tilsvarende overenskomstområde  

 gælder normalt for valgbarhed og valgenes gyldighed.  

 Stk. 4. Valget gælder for 2 år, eller indtil  

 sikkerhedsrepræsentantens arbejdsfunktion i virksomheden, afdelingen,  

 på arbejdsområdet eller skifteholdet ophører, jf. dog stk.  

 5. Valgperioden kan efter aftale mellem virksomheden og de ansatte  

 forlænges til højst 4 år.  

 Stk. 5. Såfremt sikkerhedsrepræsentanten er fraværende  

 på grund af orlov, sygdom eller andet fravær i en  

 sammenhængende periode på 4 måneder og derover, kan der  

 vælges ny sikkerhedsrepræsentant for den resterende del af  

 valgperioden eller for en ny valgperiode.  

 Stk. 6. Sikkerhedsrepræsentanten er beskyttet mod afskedigelse eller  

 anden forringelse af sine forhold på samme måde som  

 tillidsrepræsentanter inden for vedkommende eller tilsvarende faglige  

 område.
Sikkerhedsrepræsentanten må ikke stilles ringere  

 på grund af de aktiviteter, der er forbundet med hvervet.
 § 41. Direktøren for Arbejdstilsynet kan for fag og faglige  

 områder eller enkeltvirksomheder, hvor særlige forhold  

 foreligger, tillade fravigelser fra enkelte bestemmelser i  

 bekendtgørelsen, når det skønnes rimeligt og fuldt  

 forsvarligt og i det omfang, det er foreneligt med direktiv 89/391/EØF  

 af 12. juni 1989 om iværksættelse af foranstaltninger til  

 forbedring af arbejdstagerens sikkerhed og sundhed under arbejdet.
 7. AT-anvisninger, AT-meddelelser m.v.
Sikkerhedsorganisation for ansatte på særlige vilkår  

 på beskyttede værksteder m.v., At-vejledning om  

 sikkerhedsorganisation for brugere på beskyttede værksteder,  

 ansatte i beskæftigelses- og aktiveringsprojekter samt elever på  

 produktionsskoler, At-vejl.
F.2.2 af juli 2001 Brugere på beskyttede værksteder er omfattet af  

 arbejdsmiljølovgivningens almindelige regler om organisering af  

 sikkerheds- og sundhedsarbejdet, når de udfører arbejde for en  

 arbejdsgiver.
Reglerne omfatter også ansatte på  

 beskæftigelses- og aktiveringsprojekter samt elever på  

 produktionsskoler.
Hvis brugerne, de ansatte og/eller eleverne - i det følgende kaldet  

 "ansatte på særlige vilkår" - udfører arbejde for en  

 arbejdsgiver, er de omfattet af reglerne om sikkerhedsorganisation.
Det  

 betyder, at de skal have mulighed for at vælge - og stille op som -  

 sikkerhedsrepræsentant på lige fod med andre ansatte.
1. Baggrund Efter hidtidig dispensationspraksis fra 1983 har det kun været  

 lærere og pædagoger på institutioner, værksteder og  

 projekter, der har deltaget i sikkerhedsgruppen.
Det er imidlertid ikke i  

 overensstemmelse med intentionen om, at ansatte på særlige  

 vilkår skal sikres indflydelse på deres arbejde gennem en  

 sikkerhedsorganisation.
Arbejdstilsynet og de involverede parter har derfor  

 drøftet, hvordan man kan inddrage ansatte på særlige  

 vilkår i sikkerhedsarbejdet.
Formålet er at sikre, at disse  

 ansatte får samme information om og medindflydelse på  

 arbejdsmiljøet som ansatte i almindelige virksomheder.
2. Arbejdsbegrebet Det er arbejdsgiverens ansvar, at arbejdsforholdene er sikkerheds- og  

 sundhedsmæssigt fuldt forsvarlige.
 Arbejdet er omfattet af arbejdsmiljøloven, hvis det kan sidestilles  

 med et traditionelt arbejdstager/arbejdsgiverforhold eller har en overvejende  

 lighed hermed.
Der skelnes mellem produktion på den ene side og undervisning/terapi  

 på den anden.
Elevernes arbejde på en produktionsskole betragtes  

 normalt som arbejde for en arbejdsgiver, mens undervisning og terapi ikke er  

 omfattet af arbejdsmiljøloven.
3. Oprettelse af sikkerhedsorganisation Organiseringen af sikkerheds- og sundhedsarbejdet skal følge  

 reglerne i bekendtgørelsen om virksomhedernes sikkerheds- og  

 sundhedsarbejde (1).
Hovedreglen er, at der skal oprettes en sikkerhedsgruppe inden for et  

 velafgrænset arbejdslederområde.
En sikkerhedsgruppe består  

 af en arbejdsleder og en sikkerhedsrepræsentant valgt blandt de  

 ansatte.
Hvis en virksomhed er omfattet af en rammeaftale, som det er beskrevet i  

 bekendtgørelsen om virksomhedernes sikkerheds- og sundhedsarbejde  

 kapitel 6, kan virksomheden vælge at indgå en lokalaftale om  

 sikkerheds- og sundhedsarbejdet.
En aftale om sikkerheds- og sundhedsarbejdet  

 kan dermed ændre på opbygningen af sikkerhedsorganisationen og  

 antallet af sikkerhedsgrupper.
Der kan ikke ændres på de ansattes  

 ret til at vælge en sikkerhedsrepræsentant.
 Arbejdstilsynet kan meddele dispensation til mindre fravigelser fra  

 bekendtgørelsen, men større ændringer kan kun ske gennem  

 en ramme- og lokalaftale.
 3.1. Eksempel på organisering af sikkerheds- og  

 sundhedsarbejdet  

 Sikkerheds- og sundhedsarbejdet kan f.eks. organiseres, så  

 pædagogers og læreres arbejdsområde udgør ét  

 eller flere arbejdslederområder, hvor der vælges en  

 sikkerhedsrepræsentant, der sammen med arbejdslederen udgør en  

 eller flere sikkerhedsgrupper.
 Tilsvarende kan ansatte på særlige vilkår udgøre  

 et arbejdslederområde, hvor en - eller højst to - ansatte  

 vælges til sikkerhedsrepræsentant og sammen med arbejdslederen  

 udgør en sikkerhedsgruppe.
Arbejdstilsynet vil normalt - efter en konkret vurdering af arbejdsstedets  

 art og størrelse - anse bekendtgørelsen om virksomhedernes  

 sikkerheds- og sundhedsarbejdet for opfyldt, hvis der er dannet en eller to  

 sikkerhedsgrupper, hvor de ansatte på særlige vilkår  

 indgår.
Det gælder også, selv om der foregår mange  

 forskellige aktiviteter på arbejdsstedet.
Sikkerhedsorganisationen består således af én eller  

 flere grupper, der repræsenterer pædagoger og lærere og en  

 eller to grupper, der repræsenterer ansatte på særlige  

 vilkår.
Da det typisk vil være den samme person - ofte lederen af  

 skolen, institutionen eller projektet - der indgår som arbejdsleder,  

 vil grupperne i praksis ofte kunne fungere som én sikkerhedsgruppe.
3.2. Udvidelse af sikkerhedsgruppen  

 Sikkerhedsorganisationen kan opbygges, så de eksisterende  

 sikkerhedsgrupper, bestående, af to medlemmer, udvides med en ekstra  

 sikkerhedsrepræsentant valgt blandt de ansatte på særlige  

 vilkår.
Sikkerhedsgruppen består dermed af tre medlemmer.
 Den form for organisering sikrer kontinuitet i sikkerheds- og  

 sundhedsarbejdet, samtidig med at den allerede eksisterende struktur i  

 sikkerhedsorganisationen bliver fastholdt.
 Der skal anmodes om dispensation hos det lokale Arbejdstilsyn, hvis man  

 ønsker, at sikkerhedsorganisationen skal opbygges på den  

 måde.
3.3. Organisering inden for ramme- og lokalaftale  

 Der er mulighed for at fravige reglerne om organiseringsmåden for at  

 styrke og effektivisere virksomhedernes sikkerheds- og sundhedsarbejde.
Det  

 kræver, at der er indgået en rammeaftale og en aftale på  

 lokalt plan.
Reglerne er beskrevet i bekendtgørelsen om  

 virksomhedernes sikkerheds- og sundhedsarbejde.
En række (amts)kommuner har indgået aftaler, som også  

 omfatter beskyttede værksteder samt beskæftigelses- og  

 aktiveringsprojekter.
Hvordan sikkerhedsorganisationen opbygges i de  

 tilfælde, afhænger af den lokale udmøntning af  

 rammeaftalen.
 Uanset, hvordan sikkerhedsorganisationen opbygges, skal de ansatte  

 på særlige vilkår have mulighed for at stille op som  

 sikkerhedsrepræsentant, og de skal have adgang til at vælge en  

 sikkerhedsrepræsentant inden for det pågældende  

 arbejdslederområde.
 Hvis virksomheden ikke er omfattet af en rammeaftale, eller de ansatte  

 på særlige vilkår ikke er organiserede, så kan  

 aftalemuligheden ikke bruges.
3.4. Sikkerhedsudvalg  

 I virksomheder med 20 eller flere ansatte skal der dannes et  

 sikkerhedsudvalg.
Det skal bestå af virksomhedslederen (formand), to  

 arbejdsledere, der er valgt af og blandt sikkerhedsgruppens arbejdsledere, og  

 to sikkerhedsrepræsentanter, der er valgt af og blandt  

 sikkerhedsrepræsentanterne.
 3.5. Arbejdsledere  

 Arbejdslederne skal selv aftale, hvem der skal deltage i sikkerhedsgruppen.  

 Arbejdsgiveren udpeger en arbejdslederrepræsentant, hvis arbejdslederne  

 ikke kan blive enige.
 3.6. Manglende valg af sikkerhedsrepræsentant  

 Arbejdslederen fungerer alene i sikkerhedsgruppen, hvis et  

 arbejdslederområde ikke kan få valgt en  

 sikkerhedsrepræsentant.
 4. Opgaver og pligter  

 Sikkerhedsgruppens opgaver og pligter er beskrevet i bekendtgørelsen  

 om virksomhedernes sikkerheds- og sundhedsarbejde (1).
 5. Valg, valgbarhed og beskyttelse  

 Sikkerhedsrepræsentanten vælges af alle ansatte, der ikke har  

 ledelsesmæssige opgaver i virksomheden, afdelingen eller på  

 arbejdslederområdet.
 Ansatte på særlige vilkår, der vælges som  

 sikkerhedsrepræsentant, er omfattet af de almindelige regler om valg og  

 valgbarhed.
 Valget gælder for to år, eller indtil  

 sikkerhedsrepræsentantens arbejdsfunktion i virksomheden eller  

 afdelingen ophører.
 Sikkerhedsrepræsentanter er beskyttet på samme måde som  

 tillidsmænd på området eller tilsvarende områder.
 Uoverensstemmelser om sikkerhedsrepræsentantens valg, valgbarhed og  

 beskyttelse - herunder de regler, der bruges, og brud på eller  

 fortolkning af reglerne - skal afgøres ved en fagretlig behandling.
6. Uddannelse  

 Alle sikkerhedsrepræsentanter skal gennemføre en  

 arbejdsmiljøuddannelse i det omfang, det kan lade sig gøre  

 inden for deres ansættelsesperiode.
Det gælder dog ikke for  

 sikkerhedsrepræsentanter, der i forvejen har en gyldig  

 arbejdsmiljøuddannelse på 32 eller 16 timer, som er  

 gennemført efter den 1. april 1991 (§ 9-kursus).
Alle har pligt til at deltage i arbejdsmiljøuddannelsen.
En  

 sikkerhedsrepræsentant, der er ansat på særlige  

 vilkår, skal på en egnet måde sættes i stand til at  

 varetage hvervet som sikkerhedsrepræsentant.
Arbejdsmiljøuddannelsen skal tilrettelægges, så der  

 tages hensyn til kursisternes forudsætninger.
Det kan være  

 nødvendigt at tilpasse arbejdsmiljøuddannelsen, så den  

 egner sig for personer, der er ansat på særlige vilkår.
