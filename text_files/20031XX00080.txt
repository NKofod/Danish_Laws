Skriftlig fremsættelse (13. november 2003) Bent Bøgsted  

  

 (DF) Herved tillader jeg mig for Folketinget at fremsætte:
 Forslag til  

 folketingsbeslutning om sikring af frivillighed ved økonomisk støtte til  

 politiske partier.
(Beslutningsforslag nr.
B 45).
Det er et demokratisk problem, at store dele af de politiske  

 partiers arbejde er baseret på økonomiske bidrag, der ikke er betalt  

 frivilligt  

 af enkeltpersoner eller virksomheder, men er opkrævet gennem  

 foreningskontingenter i faglige organisationer og erhvervsorganisationer.
Det  

 burde være en selvfølge, at det enkelte menneske ved sin egen aktive  

 beslutning  

 selv bestemmer,  

    

  

 om han eller hun vil yde  

 støtte til partipolitisk arbejde, og også selv afgør, hvilket politisk parti  

 vedkommende ønsker at støtte, men sådan er det ikke i dag.
Selv om det af loven om private bidrag til politiske partier  

 og offentliggørelse af politiske partiers regnskaber fremgår, at medlemmerne  

 selv bestemmer, om de ønsker at yde partistøtte via deres medlemskab, så  

 betyder den måde, loven er udformet og anvendes på, at der ikke er sikret en  

 reel frivillighed.
Selv om et medlem af en faglig organisation f.eks.  

 udtrykkeligt framelder sig fra partistøtte, fører det hverken til nogen  

 ændring  

 i kontingentet eller i det beløb, den pågældende organisation kan betale til  

 partiet.
 Der må derfor en lovændring til, så medlemmer af faglige  

 organisationer i fremtiden kun betaler partistøtte, hvis de aktivt har givet  

 samtykke til det i form af en tilmeldingskupon, hvoraf det klart fremgår,  

 hvilket parti og hvor stor en støtte der er tale om.
 Flere undersøgelser har vist, at der i befolkningen er et  

 meget stort flertal, der ønsker en skærpet lovgivning på dette område.
Dansk Folkeparti har sat sig for at få undersøgt, hvordan  

 forholdene er i en række andre lande, som vi normalt kan sammenligne os med.  

 Gennem et antal danske ambassader har vi fået fremskaffet oplysninger, der  

 viser, at dette område ikke er lovreguleret i en lang række lande.
Det gælder  

 for Island, Finland og Holland.
Årsagen til den manglende lovregulering i disse lande er, at  

 det ikke har været nødvendigt at lovgive på området.
På Island blev båndene  

 mellem fagbevægelsen og Socialdemokratiet brudt i første halvdel af forrige  

 århundrede.
Det islandske justits- og kirkeministerium kan således oplyse, at  

 det ikke har kendskab til, at politiske partier har modtaget støtte fra  

 fagforbundene.
Fra Finland oplyses det, at faglige organisationer normalt  

 ikke  

 giver støtte til politiske partier.
I Holland oplyser de to største  

 fagforbund  

 i landet, at de har et ønske om at fremstå som politisk uafhængige og derfor  

 ikke giver partistøtte og heller ikke overvejer at gøre det.
 På den anden side er der også en række lande, herunder  

 Tyskland og Sverige, hvor det er almindeligt accepteret, at partierne  

 modtager  

 støtte, som er opkrævet over de faglige organisationers medlemskontingent.
I de tre førstnævnte lande har fagbevægelsen erkendt, at det  

 i et moderne system er nødvendigt at være politisk uafhængig for at kunne  

 repræsentere sine medlemmer bedst muligt.
Derfor har man bevidst brudt  

 forbindelsen til bestemte politiske partier.
 Dansk Folkeparti fremsætter dette beslutningsforslag, der   

 hvis det vedtages  vil betyde, at ingen gennem sit medlemskab eller sin  

 kontingentbetaling til en arbejdsgiverforening eller faglig organisation m.v.  

 kan blive pålagt direkte eller indirekte at bidrage til økonomisk støtte til  

 partipolitisk arbejde, medmindre den pågældende udtrykkeligt har givet sit  

 aktive og frivillige samtykke hertil Med forslaget åbnes der mulighed for at  

 indrette lovgivningen således, at medlemmer af arbejdsgiverforeninger,  

 fagforeninger m.fl. i stedet for at skulle melde støtten fra skal melde den  

 til.
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
