Betænkning afgivet af Skatteudvalget den  

 22. juni 1998 Betænkning over Forslag til lov om beskatning af  

 livsforsikringsselskaber, pensionskasser, pensionsfonde, opsparings- og  

 pensionsordninger (pensionsafkastbeskatningsloven) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Den Danske Børsmæglerforening, Ernst & Young A/S, Foreningen af Firmapensionskasser, Københavns Fondsbørs, Rådet for Dansk Forsikring og Pension, Schlüter og Hald og SHB Liv Forsikringsaktieselskab.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et andet mindretal (Venstres og Det Konservative  

 Folkepartis medlemmer af udvalget) indstiller lovforslaget til  

forkastelse ved 3. behandling og vil stemme hverken for eller imod de  

 stillede ændringsforslag.
 Mindretallet har følgende kommentarer:
Regeringen har ikke over for mindretallet vist reel vilje  

 til forhandlinger om pinsepakken, og det er dybt beklageligt.
Et så  

 vidtrækkende indgreb, som har økonomiske konsekvenser for  

 så mange mennesker og virksomheder, bør gennemføres med  

 et bredt flertal og ikke det snævrest mulige flertal.
Mindretallet hæfter sig ved, at regeringen -  

 både op til folketingsvalget og i forbindelse med EU-afstemningen -  

 garanterede, at der ikke var behov for et stort indgreb over for det private  

 forbrug.
Regeringen fremhævede således ved flere lejligheder, at  

 dansk økonomi var kernesund, og at alle andre meninger var udtryk for  

 »grædekonementalitet«.
 Mindretallet ønsker at fremme opsparingen i  

 Danmark, men det skal ikke ske gennem en straffeaktion mod bil- og  

 boligejerne, pensionsopsparerne og dansk erhvervsliv, da det ikke kan  

 begrundes ud fra en analyse af de økonomiske nøgletal.
Der er ikke behov for et indgreb rettet entydigt mod det  

 private forbrug i Danmark.
Derimod er der behov for at standse den  

 ukontrollerede vækst i det offentlige forbrug.
Det er det offentlige og  

 ikke det private forbrug, som er vokset langt mere, end regeringen har haft  

 som målsætning.
Pinsepakken er derfor rent og skært et  

 ideologisk korstog mod det private forbrug.
Pinsepakken er et skridt i den forkerte retning.
Trods  

 regeringens løfter i regeringsgrundlaget om at sænke  

 marginalskatten øges det skrå skatteloft fra 58 til 59 pct.  

 Hermed bliver det mindre attraktivt at være fleksibel med hensyn til  

 arbejdstid, overtid, mobilitet m.v., og tilskyndelsen til at uddanne og  

 videreuddanne sig mindskes.
Danmark vil fortsat have verdens højeste  

 skattetryk, og det vil stadig ikke være særlig attraktivt at  

 komme i arbejde.
I dag har hver femte dansker ingen eller næsten ingen  

 tilskyndelse til at gå på arbejde frem for at være på  

 f.eks. dagpenge.
Det ændrer pinsepakken ikke på -  

 tværtimod.
Det bliver mindre attraktivt at finde et arbejde frem for at  

 være på dagpenge.
Regeringen vil forbedre betalingsbalancen.
Mindretallet  

 kan tilslutte sig den målsætning, men er uenig i, hvordan dette  

 nås.
Regeringen går ensidigt efter en begrænsning af det  

 private forbrug, som isoleret set vil mindske importen.
Det offentlige  

 forbrug skader også betalingsbalancen, men det er holdt ude af  

 regeringens indgreb.
Samtidig forringes forholdene for danske virksomheder, da  

 pinsepakken lægger yderligere økonomiske og administrative  

 byrder på erhvervslivet.
Det svækker konkurrenceevnen, og dermed  

 taber danske virksomheder markedsandele, og eksporten svækkes.
Nedsættelsen af selskabsskatten er taget af bordet,  

 men en række af forringelserne over for erhvervslivet er fortsat  

 indeholdt i regeringens forlig med venstrefløjen.
Regeringen vil  

 gennemføre finansieringen af selskabsskattelettelsen, men ikke selve  

 lettelsen.
Betalingsbalancen kan forbedres markant ved at forbedre  

 erhvervslivets konkurrenceevne, men regeringen vælger desværre at  

 gå den modsatte vej og pålægge erhvervslivet nye byrder og  

 omkostninger.
Regeringen vil også forbedre den private opsparing,  

 men gør det modsatte.
Forringelser for indbetalinger til  

 kapitalpension, forøgelse af beskatningen af positiv  

 nettokapitalindkomst, stigning i realrenteafgiften og skat på  

 pensionsopsparingernes aktieafkast forøger ikke tilskyndelsen til at  

 spare op - tværtimod.
Regeringen vil forebygge overophedning på  

 arbejdsmarkedet, men pinsepakken tager slet ikke fat på  

 arbejdsmarkedspolitikken.
Tværtimod er forhøjelsen af  

 benzinafgiften, forringelsen af befordringsfradraget samt den nye  

 ejendomsskat med til at hæmme mobiliteten på det danske  

 arbejdsmarked.
Det er med til at øge risikoen for flaskehalse på  

 arbejdsmarkedet.
Boligejernes situation bliver markant forringet af  

 pinsepakken, og der må forventes et fald i boligpriserne, hvilket vil  

 gøre mange boligejere insolvente, således at gælden  

 overstiger boligens værdi.
Samtidig vil reduktionen af  

 skatteværdien af rentefradraget, de stigende ejendomsskatter og de  

 stigende grønne afgifter betyde en urimelig ekstra belastning af  

 boligejernes økonomi, som kan tvinge mange boligejere til at  

 sælge, selv om de må indkassere et tab ved salget.
Regeringens  

 straffeaktion mod boligejerne er totalt ubegrundet.
Huspriserne er steget  

 kraftigt de senere år, men det skal ses i sammenhæng med et  

 kraftigt fald i perioden 1986-1993. Når der tages højde for den  

 generelle løbende prisudvikling i Danmark, så er boligpriserne i  

 dag på niveau med priserne i 1986. At tale om en uforsvarlig stigning i  

 boligpriserne er derfor forkert.
 Venstre og Det Konservative Folkeparti afviser pinsepakken  

 og betragter regeringens forlig med SF og Enhedslisten som en dybt  

 betænkelig venstredrejning i regeringens økonomiske politik, der  

 lægger gift for det brede samarbejde i de kommende år.
 Et tredje mindretal (Dansk Folkepartis medlem af  

 udvalget) indstiller lovforslaget til forkastelse ved 3. behandling og  

 vil stemme hverken for eller imod de stillede ændringsforslag.  

 Mindretallet tilslutter sig Venstres og Det Konservative Folkepartis  

 betænkningsbidrag.
 Et fjerde mindretal (Centrum-Demokraternes medlem  

 af udvalget) indstiller lovforslaget til forkastelse ved 3. behandling  

 og vil stemme hverken for eller imod de stillede ændringsforslag.
 Centrum-Demokraterne har følgende kommentarer:
Regeringen har ikke vist vilje til reelle forhandlinger  

 med Centrum-Demokraterne om pinsepakken.
Den egentlige baggrund for det  

 økonomiske indgreb var ønsket om at styrke betalingsbalancen og  

 undgå overophedning af økonomien.
Centrum-Demokraterne  

 støtter en tilpasning af økonomien, men må tage skarp  

 afstand fra de midler, regeringen tager i anvendelse, herunder den  

 omfordelingspolitik, der gennemføres, og som Centrum-Demokraterne  

 finder unødvendig for at nå indgrebets egentlige mål.
For det første er Centrum-Demokraterne  

 grundlæggende imod pinsepakkens omfattende forringelser for  

 boligejerne.
Regeringens lovforslag vil blandt andet hæve  

 lejeværdien betydeligt og afskaffe standardfradraget for huse samt  

 erstatte lejeværdien med et nyt begreb, »ejendomsværdiskat«.  

 Centrum-Demokraterne ser hverken nogen grund til at omdøbe  

 lejeværdien eller lægge opkrævningen heraf ud i kommunerne.  

 Dertil kommer lovforslaget om den kraftige udhuling af rentefradraget og  

 forhøjelser af de grønne afgifter.
Samlet vil forringelsen for  

 boligejerne medføre faldende huspriser, skabe usikkerhed for  

 boligejerne og betyde en risiko for, at folk må gå fra hus og  

 hjem.
Som boligejer bliver man ramt ikke én, men fire gange.
Man skal  

 betale mere for sit hjem.
Man skal betale mere for at varme hjemmet op.
Man  

 skal betale mere for at spare op til pension.
Og man skal betale mere for at  

 køre på arbejde og tjene de penge, der skal få det hele  

 til at løbe rundt.
 For det andet er Centrum-Demokraterne imod lovforslagene,  

 der fordyrer persontransporten ved at sætte bilpriserne i vejret,  

 øge afgiften på benzin og udhule befordringsfradraget.  

 Centrum-Demokraterne er imod lovforslagene, der forringer mobiliteten  

 på arbejdsmarkedet, forringer vilkårene for at bo i  

 landdistrikterne og er et slag mod børnefamilier, hvor bilen er en  

 afgørende faktor i dagligdagen.
For det tredje ønsker Centrum-Demokraterne ikke at  

 medvirke til den straffeaktion mod pensionsopsparerne, som regeringen  

 lægger op til.
Der er mange måder at få folk til at spare  

 op på i stedet for at forbruge.
Men der er ingen tvivl om, at  

 regeringen har valgt straffemetoden frem for belønningsmetoden.  

 Centrum-Demokraterne er imod, at udspillet fjerner incitamentet til at spare  

 op på kapitalpension, blandt andet ved at man ikke længere kan  

 trække sit pensionsindskud fra i topskatten.
Centrum-Demokraterne er  

 imod en øget beskatning af renteindtægter (positiv  

 nettokapitalindkomst) og en stigning i realrenteafgiften.
For det fjerde er Centrum-Demokraterne imod den  

 foreslåede model for skattelettelser til lavtlønnede.
Denne del  

 af skatteomlægningen har intet at gøre med ønsket om at  

 dæmpe forbruget, men er ren omfordeling.
Centrum-Demokraterne  

 foretrækker et jobfradrag, der også giver skattelettelser til de  

 lavtlønnede, men som først og fremmest er begrundet i, at der  

 skal skabes nye job.
Effekten af jobfradraget er samtidig, at det bedre kan  

 betale sig at gå på arbejde for lavtlønnede frem for at  

 være passiv på en overførselsindkomst.
Regeringens  

 skattelettelser skaber ikke nye job og ændrer ikke tilstrækkeligt  

 incitamentet til at gå i arbejde for dem med de laveste indkomster.
Der  

 er tale om skattelettelser for skattelettelsernes skyld, i hvert fald  

 sammenlignet med et målrettet jobfradrag, som vismændene blandt  

 mange andre har bakket op.
Centrum-Demokraterne afviser endvidere, at det  

 skrå skatteloft forhøjes.
Det er en tilbagevenden til  

 højere marginalskatter med de kendte negative effekter for  

 arbejdstilskyndelsen til følge.
For det femte er Centrum-Demokraterne imod en  

 sammenlægning af arbejdsmarkedsfondene.
Dermed fjernes  

 sammenhængen mellem satserne på arbejdsmarkedsbidraget og  

 ledighedsgraden.
Centrum-Demokraterne ser lovforslaget herom som et brud  

 på det løfte, der blev givet til befolkningen ved  

 arbejdsmarkedsbidragets indførelse, om, at lavere arbejdsløshed  

 skulle medføre lavere arbejdsmarkedsbidrag.
For det sjette er Centrum-Demokraterne imod at gøre  

 den midlertidige pensionsopsparing til ATP på 1 procent permanent.  

 Centrum-Demokraterne kan heller ikke støtte, at størrelsen  

 på udbetalingen bliver ens for alle, uanset hvor meget man har  

 indbetalt.
Dermed omdannes den midlertidige pensionsopsparing til ATP til en  

 decideret skat, og det bliver meningsløst og misvisende at kalde  

 opkrævningen for opsparing.
For det syvende mener Centrum-Demokraterne, at det er  

 urimeligt at gennemføre stramningerne for erhvervslivet, tilmed uden  

 at nedsætte selskabsskatten som planlagt.
Det er en forfejlet politik  

 at pålægge det danske erhvervsliv nye byrder i en situation, hvor  

 det er betalingsbalancen, der skranter, og der netop derfor burde  

 føres erhvervsfremmende politik.
En forbedring af konkurrenceevnen  

 ville have medført en forbedring af betalingsbalancen, og regeringen  

 kunne på den måde have undgået de kraftige  

 forværringer for bolig- og bilejerne.
 Omkring de ændrede regler for succession er det  

 Centrum-Demokraternes opfattelse, at det ville have været  

 formålstjenligt og klædeligt for regeringen at afvente  

 færdiggørelsen af generationsskifteudvalgets arbejde.  

 Lovændringen ville på den måde være sikret en grundig  

 behandling.
 Centrum-Demokraterne betragter pinsepakken som en  

 venstredrejning af dansk politik, der fjerner regeringen fra midterkursen,  

 som er afgørende for tryghed og stabilitet i det danske samfund.
Et femte mindretal (Fremskridtspartiets medlem af  

 udvalget) indstiller lovforslaget til forkastelse ved 3. behandling,  

 men vil stemme for de under nr. 1, 2, 5, 6, 8, 9, 11-27, 29, 31, 33 og 36  

 stillede ændringsforslag.
Mindretallet vil stemme imod de under nr. 3,  

 4, 7, 10, 28, 30, 32, 34 og 35 stillede ændringsforslag.
Fremskridtspartiet har siden 1982 været modstander  

 af realrenteafgiften.
Den er urimelig og uretfærdig.
Den er  

 besværlig at beregne, og den ødelægger muligheden for, at  

 folk får glæde af pensionsopsparing, særlig i en periode  

 med lav rente.
Derfor skal realrenteafgiften selvfølgelig afvikles  

 over en periode.
Denne afvikling var indirekte i gang, og i de kommende  

 år ville pensionsopsparerne gradvis få deres forhold forbedret.  

 Regeringen afskaffer nu realrenteafgiften, hvilket er sympatisk, men  

 regeringen vil så erstatte afgiften med en ny skat.
Denne nye skat kan  

 der være ideologiske grunde til at indføre.
Hvis  

 socialdemokraterne og de andre socialister er imod, at folk selv sparer op  

 til deres alderdom, så skal man selvfølgelig lægge  

 så meget skat på, at det bliver uinteressant.
Imidlertid er det  

 samfundsøkonomisk hul i hovedet.
Med de øvrige skattelove  

 bliver de fleste jo »klippet« af skatten, når pengene kommer til  

 udbetaling, både skattemæssigt og i form af samordningsfradrag  

 m.v.
En fast skat på pensionsudbytte skal være så lav, at  

 det er gunstigt for folk at spare op.
Staten vil med en lav sats givet kunne  

 opnå højere provenu end med en høj sats, jf.  

 Laffer-princippet.
Fremskridtspartiet støtter de  

 ændringsforslag, der har karakter af lempelser eller tekniske  

 ændringer eller fjernelse af utilsigtede urimeligheder, mens  

 Fremskridtspartiet stemmer imod de ændringsforslag, der betyder  

 skærpelser.
Fremskridtspartiet er imod den nye skat på 5 pct.,  

 men støtter ændringsforslaget, da det er en reduktion fra 10  

 pct. til 5 pct.
 Et sjette mindretal (Kristeligt Folkepartis medlem  

 af udvalget) indstiller lovforslaget til forkastelse ved 3. behandling  

 og vil stemme hverken for eller imod de stillede ændringsforslag.
 Mindretallet konstaterer, at lovforslaget er en del af den  

 samlede pinsepakke, som Kristeligt Folkeparti stemmer imod.
Kristeligt Folkeparti kan tilslutte sig intentionerne i  

 lovforslaget om at forenkle realrenteafgiftsloven, men kan ikke gå ind  

 for, at der med pinsepakken sker en skærpelse af skatten på  

 pensionsopsparing.
Det var oprindelig forudsat, at realrenteafgiften skulle  

 reduceres med et faldende renteniveau.
Med indførelse af en fast  

 kapitalafkastskat på 26 pct. bortfalder mulighederne for en reduceret  

 skat ved et faldende renteniveau.
Beskatningen af aktieafkast finder Kristeligt Folkeparti  

 endvidere er i modstrid med målsætningen om at fremme  

 opsparingen, men partiet har bemærket, at regeringen vil reducere  

 beskatningen af aktieafkast fra 10 pct. til 5 pct.
Kristeligt Folkeparti  

 mener imidlertid, at beskatningsprocenten bør være nul.
 Kristeligt Folkeparti undlader at stemme til de stillede  

 ændringsforslag, idet de ikke medfører en forbedring af  

 gældende lovgivning på området.
Ændringsforslag Af	skatteministeren, tiltrådt af et flertal (S, SF,  

 RV, EL og FP):
Til titlen 1) Titlen affattes således:
 »Forslag  

  

 til  

 lov om beskatning af visse pensionskapitaler m.v.  

 (pensionsafkastbeskatningsloven)«.
Til § 2 2) Paragraffen udgår.
 Af	skatteministeren, tiltrådt af et mindretal (S,  

 SF, RV og EL):
Til § 3 3) I stk. 1 affattes nr. 6 således:
 »6)	gevinst og tab på gæld, idet kursgevinstlovens § 7,  

 stk. 1, 1. pkt., og stk. 2, og kursgevinstlovens § 8 dog finder tilsvarende  

 anvendelse,«.
 4) I stk. 3 indsættes efter nr. 9 som nye  

 numre:
»10)	tab på fordringer i koncernforbundne selskaber, jf.  

 kursgevinstlovens § 4, stk. 2, idet det ikkefradragsberettigede tab  

 opgøres på grundlag af valutakurserne på tidspunktet for  

 fordringens erhvervelse uden hensyn til ændringer i valutakurserne, 11)	tab på en fordring, såfremt renteindtægter af  

 fordringen eller gevinster på fordringen omfattet af denne lov som  

 følge af en dobbeltbeskatningsoverenskomst ikke skal medregnes ved  

 opgørelsen af beskatningsgrundlaget,«.
 Nr. 10-13 bliver herefter nr. 12-15.
 Af	skatteministeren, tiltrådt af et flertal (S, SF,  

 RV, EL og FP):
Til § 6 5) I 2. pkt. ændres »Renteudgifter efter § 24« til:  

 »Renteudgifter efter § 28«.
Ny paragraf 6) Efter § 6 indsættes som ny paragraf:
 »§ 01. Et livsforsikringsselskab eller en pensionskasse, der i  

 genforsikring har givet en hensættelse, som ikke er deponeret fuldt ud,  

 skal i sit beskatningsgrundlag medregne et beløb, der beregnes som  

 afkastprocenten efter § 16, stk. 2, af indkomstårets gennemsnitlige  

 ikke deponerede hensættelse.
Stk. 2. Et livsforsikringsselskab, der i genforsikring har modtaget  

 en hensættelse, som ikke er deponeret fuldt ud, kan i sit  

 beskatningsgrundlag fradrage bonus og teknisk rente vedrørende den  

 ikke deponerede hensættelse.
Der kan dog højst fradrages et  

 beløb beregnet efter stk. 1.
 Stk. 3. Som teknisk rente anvendes grundlagsrenten af  

 indkomstårets gennemsnitlige ikke deponerede hensættelse.
 Stk. 4. Depotrenter kan ikke fradrages i beskatningsgrundlaget hos  

 det afgivende selskab og skal ikke medregnes i det modtagende selskabs  

 beskatningsgrundlag.
Stk. 5. Bonus og teknisk rente skal ikke medregnes til det  

 afgivende selskabs beskatningsgrundlag.« Af	skatteministeren, tiltrådt af et mindretal (S,  

 SF, RV og EL):
Til § 7 7) Paragraffen udgår.
 Af	skatteministeren, tiltrådt af et flertal (S, SF,  

 RV, EL og FP):
Til § 8 8) I stk. 7, nr. 1, ændres »§ 1, stk. 3, litra a,«  

 til: »§ 16, stk. 3, nr. 1,«.
Til § 9 9) Indledningen affattes således:
 »Af de i § 1 nævnte livsforsikringsselskaber,  

 pensionskasser, pensionsfonde samt opsparings- og pensionsordninger betales  

 en skat til staten på 5 pct. af følgende former for  

 formueafkast:«.
 Af	skatteministeren, tiltrådt af et mindretal (S,  

 SF, RV og EL):
 10) Nr. 2 og 3 affattes således:
 »2)	Afkast af investeringsbeviser i udloddende investeringsforeninger,  

 i det omfang der ikke er skattepligt efter reglerne i kapitel 2, bortset fra  

 afkast, der modsvarer afkast af indeksobligationer, jf. § 3, stk. 3, nr. 1 og  

 3.
3)	Renter af kontantkonti efter § 1, stk. 2, nr. 1 og 2, der  

 tilskrives på grundlag af afkastet af værdipapirer, som er  

 udskilt fra pengeinstituttets øvrige værdipapirer, i det omfang  

 disse renter modsvarer afkast, for hvilket der ikke er skattepligt efter  

 reglerne i kapitel 2, bortset fra afkast, der modsvarer afkast af  

 indeksobligationer, jf. § 3, stk. 3, nr. 1 og 3.« Af	skatteministeren, tiltrådt af et flertal (S, SF,  

 RV, EL og FP):
 11) Som stk. 2 indsættes:
»Stk. 2. Skattepligtige efter § 1, stk. 1, nr. 1-9, skal ikke  

 medregne afkast af aktier eller andele i selskaber, hvori den skattepligtige  

 direkte eller indirekte ejer 25 pct. eller mere af aktie- eller  

 andelskapitalen (datterselskaber), jf. dog § 9.« Til § 10 12) I stk. 1 indsættes efter 1. pkt. som nye  

 punktummer:
»Overskud eller underskud ved drift af fast ejendom som  

 nævnt i § 3, stk. 1, nr. 7, eller virksomhed som nævnt i § 3,  

 stk. 1, nr. 8, opgøres efter reglerne i § 14, stk. 2, 1. pkt.  

 Skattemæssige afskrivninger foretages med samme sats som ved  

 opgørelsen af den skattepligtige indkomst.« 13) I stk. 2 indsættes efter 1. pkt. som nyt  

 punktum:
»Dette gælder dog ikke, hvis datterselskabet er  

 sambeskattet med moderselskabet, jf. selskabsskattelovens § 31.« 14) Stk. 4 affattes således:
»Stk. 4. Aktiver i et datterselskab, der inddrages under beskatning  

 efter stk. 1, anses ved beskatning efter stk. 1 for anskaffet til  

 handelsværdien på tidspunktet for inddragelsen.« Til § 14 15) I stk. 1 ændres »jf. dog § 22« til: »jf. dog §  

 24«.
Ny paragraf 16) Efter § 14 indsættes som ny paragraf:
»§ 02. For livsforsikringsselskaber, der er skattepligtige  

 efter selskabsskatteloven, nedsættes beskatningsgrundlagene efter denne  

 lov med en procentdel af den skattepligtige indkomst for det  

 indkomstår, der svarer til indkomståret efter denne lov.
For det  

 skattepligtige formueafkast efter kapitel 2 svarer denne procentdel til  

 forholdet mellem på den ene side det skattepligtige formueafkast efter  

 kapitel 2 og på den anden side livsforsikringsselskabets samlede  

 formueafkast ganget med 100. For det skattepligtige formueafkast efter  

 kapitel 3 svarer denne procentdel til forholdet mellem på den ene side  

 det skattepligtige formueafkast efter kapitel 3 og på den anden side  

 livsforsikringsselskabets samlede formueafkast ganget med 100. I  

 opgørelsen af det samlede afkast opgøres afkast, der ikke er  

 skattepligtigt efter denne lov, efter selskabsskattelovgivningens regler, dog  

 således at skattefrie ejendomsavancer, som efter selskabsskattelovens §  

 13, stk. 11-13, anses for medgået til udbetalinger til de forsikrede,  

 til hensættelser og til skat efter denne lov, indgår ved  

 beregningen af det samlede afkast.
Stk. 2. I tilfælde, hvor et livsforsikringsselskab skal  

 medregne afkast i datterselskaber efter § 10 og datterselskabet samtidig er  

 omfattet af sambeskatning efter selskabsskattelovens § 31, gælder stk.  

 1 tilsvarende på det samlede beskatningsgrundlag.
Som skattepligtig  

 indkomst anvendes sambeskatningsindkomsten, dog således at skattefrie  

 udbytter og aktie- og ejendomsavancer i de sambeskattede selskaber, som efter  

 selskabsskattelovens § 13, stk. 11-13, anses for medgået til  

 udbetalinger til de forsikrede, til hensættelser og til skat efter  

 denne lov, indgår ved beregningen af det samlede afkast.
 Stk. 3. Nedsættelse af beskatningsgrundlagene efter stk. 1 og  

 2 foretages forud for nedsættelse efter §§ 8, 15 eller 16.
Stk. 4. Stk. 1-3 finder tilsvarende anvendelse for hjælpe- og  

 understøttelsesfonde som nævnt i § 1, stk. 1, nr. 7, der er  

 skattepligtige efter selskabsskatteloven.« Til § 15 17) Som stk. 4 og 5 indsættes:
»Stk. 4. Skattepligtige som nævnt i § 1, stk. 1, er ikke  

 skattepligtige af den del af formueafkastet, som kan henføres til  

 børneopsparingsordninger omfattet af pensionsbeskatningslovens § 51.  

 Livsforsikringsselskabers beskatningsgrundlag nedsættes med den  

 procentdel, der svarer til forholdet mellem  

 livsforsikringshensættelserne til børneopsparingsordninger  

 omfattet af pensionsbeskatningslovens § 51 og passiverne ifølge  

 årsregnskabet med tillæg af den udgiftsførte skat af  

 årets afkast.
Pengeinstitutters beskatningsgrundlag vedrørende  

 puljeindlån nedsættes med den procentdel, der svarer til  

 forholdet mellem puljeindlån vedrørende  

 børneopsparingsordninger omfattet af pensionsbeskatningslovens § 51 og  

 de samlede puljeindlån.
Stk. 2 finder tilsvarende anvendelse.
Stk. 5. Livsforsikringsselskaber omfattet af § 1, stk. 1, er ikke  

 skattepligtige af den del af formueafkastet, som kan henføres til  

 forsikringer, der er tegnet i selskabets filial i udlandet, på  

 Færøerne eller i Grønland, og hvis ejer ikke er omfattet  

 af kildeskattelovens § 1. Stk. 1, 2. pkt., og stk. 2 finder tilsvarende  

 anvendelse.« Til § 16 18) I stk. 1, 2. pkt., og stk. 2, 1. pkt.,  

 ændres »livrenter uden bonus« til: »livrenter uden ret til bonus«.
Til § 17 19) Paragraffen udgår.
Til § 18 20) Indledningen til stk. 1 affattes således:
 »Reglerne i stk. 2-4 gælder, hvis:«.
 21) Stk. 3 udgår.  

 Stk. 4 og 5 bliver herefter stk. 3 og 4.
Til § 21 22) I 2. pkt. ændres »jf. dog § 24« til: »jf. dog §  

 26«, i 5. pkt. ændres »acontoafgift« til: »acontoskat«, og i 6.  

 pkt. ændres »afgiftsbeløbet« til:  

 »skattebeløbet«.
Til § 22 23) I stk. 1, 2. pkt., ændres »§ 1, stk. 2, nr. 1 og  

 4,« til: »§ 1, stk. 2, nr. 1 og 5,«.
Ny paragraf 24) Efter § 25 indsættes som ny paragraf:
»§ 03. Henstår der ved udgangen af det indkomstår,  

 hvori en af de i § 1, stk. 2, nævnte opsparingsordninger  

 ophører, eller hvori skattepligten for en af de i § 1, stk. 1,  

 nævnte skattepligtige ophører, en negativ skat, jf. § 19, der  

 ikke kan udnyttes til fradrag i skat for efterfølgende  

 indkomstår, kan et til den negative skat svarende beløb  

 udbetales til ordningen eller institutionen.
Der kan dog højst  

 udbetales et beløb svarende til den skat efter denne lov og den afgift  

 efter realrenteafgiftsloven, jf. lovbekendtgørelse nr. 726 af 4.  

 september 1995 med senere ændringer, der er betalt for de 5  

 indkomstår umiddelbart forud for det første af de år, for  

 hvilke der foreligger uudnyttet negativ skat.« Til § 27 25) I stk. 1 ændres »§§ 21-24« til: »§§ 21-25«, og »§§  

 22-24« ændres til: »§§ 22-25«.
Til § 29 26) I stk. 1, 3 og 4 ændres »§§ 21-24« til: »§§  

 21-25«.
Til § 30 27) I nr. 2 ændres »§§ 21-24« til: »§§  

 21-25«.
 Af	skatteministeren, tiltrådt af et mindretal (S,  

 SF, RV og EL):
 28) Nr. 3 affattes således:
 »3)	forskrifter for, hvilke oplysninger der skal meddeles den centrale  

 told- og skatteforvaltning til brug ved opgørelsen af  

 beskatningsgrundlaget og den skattepligtige del heraf henholdsvis efter  

 kapitel 2, kapitel 3 og kapitel 4, samt den form, i hvilken disse oplysninger  

 skal gives,«.
 Af	skatteministeren, tiltrådt af et flertal (S, SF,  

 RV, EL og FP):
 29) I nr. 5 udgår », der indgiver endelig  

 opgørelse efter § 22, stk. 2,«.
 Af	skatteministeren, tiltrådt af et mindretal (S,  

 SF, RV og EL):
 30) Nr. 7 affattes således:
 »7)	regler for videregivelse af oplysninger mellem institutioner og  

 pengeinstitutter til brug ved skatteberegningen i forbindelse med  

 overførsler som nævnt i § 8, stk. 9,«.
 Af	skatteministeren, tiltrådt af et flertal (S, SF,  

 RV, EL og FP):
 31) Efter nr. 7 indsættes som nye numre:
»8)	nærmere regler til brug for pengeinstituttets beregning og  

 indbetaling af skatten vedrørende puljeindlån omfattet af § 3,  

 stk. 2, eller § 9, nr. 3, 9)	kravene til udskillelsen af de aktiver, der er nævnt i §  

 12.« Af	skatteministeren, tiltrådt af et mindretal (S,  

 SF, RV og EL):
Til § 32 32) I stk. 1, nr. 2, ændres »§§ 21-24« til »§§  

 21-25«.
 Af	skatteministeren, tiltrådt af et flertal (S, SF,  

 RV, EL og FP):
Til § 35 33) I stk. 3 indsættes efter 1. pkt. som nyt  

 punktum:
»Dog finder den for afgiftsåret 1999 efter  

 realrenteafgiftslovens § 10 fastsatte realrenteafgiftssats anvendelse i  

 stedet for satsen efter denne lovs § 3, stk. 1.« Af	skatteministeren, tiltrådt af et mindretal (S,  

 SF, RV og EL):
 34) Stk. 4, nr. 1, affattes således:
»1)	Bestemmelserne i § 14, stk. 2-5, har først virkning fra og  

 med indkomståret 2002.« Ny paragraf 35) Efter § 36 indsættes som ny paragraf:
»§ 04. Aktiver i et datterselskab, hvis afkast for  

 afgiftsåret 1999 har været omfattet af afgiftsberegningen efter §  

 3 f i realrenteafgiftsloven, jf. lovbekendtgørelse nr. 726 af 4.  

 september 1995 med senere ændringer, og hvis afkast for  

 indkomståret 2000 er omfattet af beskatningen efter denne lovs § 10,  

 stk. 1, anses ved beskatningen for indkomståret 2000 efter denne lovs §  

 10, stk. 1, for at være anskaffet til den afgiftsmæssigt opgjorte  

 værdi ved udgangen af afgiftsåret 1999.« Af	skatteministeren, tiltrådt af et flertal (S, SF,  

 RV, EL og FP):
Ny paragraf 36) Efter § 36 indsættes som ny paragraf:
»§ 05. Tab på en af de i § 3, stk. 3, nr. 5, omtalte  

 kontrakter, der efter de hidtil gældende regler i § 4 e i  

 realrenteafgiftsloven, jf. lovbekendtgørelse nr. 726 af 4. september  

 1995 med senere ændringer, henstår uudnyttet ved udgangen af  

 indkomståret 1999, kan fremføres til fradrag efter reglerne i  

 denne lovs § 14, stk. 4.« Bemærkninger Til nr. 1-36 Almindelige bemærkninger Provenumæssige konsekvenser Provenueffekten af ændringsforslagene til L 97, L 98  

 og L 99 er anslået med baggrund i følgende:
 Aktieskatteprocenten foreslås nedsat til 5 pct., og den skal  

 ikke omfatte aktiebesiddelser i datterselskaber, der selv er omfattet af  

 realrenteafgiftsloven og fra 2000 af pensionsafkastbeskatningsloven.
Den foreslåede omlægning af livsforsikringsselskabernes  

 skattepligt bortfalder, og der indføres bestemmelser vedrørende  

 livsforsikringsselskabernes fradrag for selskabsskattepligtig indkomst i  

 pensionsafkastgrundlagene.
Lempelsesreglerne vedr. datterselskabers  

 selskabsskat af afkast, der medregnes til livsforsikringsselskabets eget  

 pensionsafkast, justeres tilsvarende.
Ændringsforslagene skønnes alt i alt at  

 indebære et mindreprovenu i størrelsesordenen 3/4 mia. kr. i  

 1998 på aktieskatten.
I 1999 og efterfølgende år  

 skønnes der at blive tale om et mindreprovenu på aktieskatten i  

 størrelsesordenen 11/2 mia. kr.
 Administrative konsekvenser m.v.
 Ændringsforslagene skønnes ikke  

 selvstændigt at have betydning for de administrative  konsekvenser,  

 herunder for virksomhederne eller de miljømæssige  

 konsekvenser.
Til nr. 1 Som følge af forliget om skattejusteringerne,  

 hvorefter selskabsskattesatsen ikke nedsættes fra de gældende 34  

 pct. til de foreslåede 26 pct., og der således ikke bliver samme  

 sats for selskabsskatten som for skatten efter denne lovs kapitel 2,  

 udgår forslaget om, at livsforsikringsselskaber ikke skal beskattes  

 efter skattelovgivningens almindelige regler, men alene efter reglerne i  

 pensionsafkastbeskatningsloven.
Herefter vil beskatningen efter denne lov -  

 stort set - svare til den beskatning, der sker efter de gældende regler  

 i realrenteafgiftsloven med de i L 98 foreslåede ændringer.  

 Ændringen af lovens titel skal ses på denne baggrund.
Til nr. 2 Den foreslåede skattepligtsbestemmelse i § 2 er  

 begrundet i forslaget om, at livsforsikringsselskaber ikke skal beskattes  

 efter skattelovgivningens almindelige regler, men alene efter reglerne i  

 denne lov.
Når dette forslag ikke gennemføres, må  

 skattepligtsbestemmelsen i § 2 anses for overflødig.
Til nr. 3 Med den foreslåede ændring udvides reglerne i  

 lovforslagets § 3, stk. 1, nr. 6, om medregning af gevinst og tab på  

 gæld yderligere, så de kommer til at svare til kursgevinstlovens  

 §§ 6-8. For så vidt angår udvidelsen til at svare til  

 kursgevinstlovens §§ 6 og 7, henvises til bemærkningerne til  

 lovforslaget.
Efter kursgevinstlovens § 8 skal gevinst på  

 gæld i koncernforbundne selskaber, jf. kursgevinstlovens § 4, stk. 2,  

 ikke medregnes, såfremt kreditor efter § 4, stk. 1, ikke kan fradrage  

 det tilsvarende tab på fordringen.
Dette gælder dog ikke ved  

 eftergivelse af gæld, i det omfang gælden nedskrives til et  

 lavere beløb end fordringens værdi for kreditor på  

 tidspunktet for gældseftergivelsen.
Reglerne finder tilsvarende  

 anvendelse ved gevinst på gæld til udenlandske koncernforbundne  

 selskaber, såfremt kreditor ikke ville have kunnet fradrage  det  

 tilsvarende tab på fordringen, hvis kreditor var skattepligtig i  

 Danmark og det godtgøres, at tab af den pågældende art  

 ikke er fradragsberettiget.
 Bestemmelsen har selvstændig betydning set i  

 relation til lovforslagets § 10, idet koncernbegrebet i kursgevinstlovens §  

 4, stk. 2, er bredere end koncernbegrebet i lovforslagets § 10.
 Ifølge kursgevinstlovens § 4, stk. 2, forstås  

 ved koncernforbundne selskaber:
1)	selskaber og foreninger m.v., hvor samme aktionærkreds ved  

 fordringens erhvervelse eller på noget senere tidspunkt direkte eller  

 indirekte ejer mere end 50 pct. af aktiekapitalen i hvert selskab, 2)	selskaber og foreninger m.v., hvor samme aktionærkreds ved  

 fordringens erhvervelse eller på noget senere tidspunkt direkte eller  

 indirekte råder over mere end 50 pct. af stemmerne i hvert selskab, 3)	en fond og selskaber, hvori fonden ved fordringens erhvervelse eller  

 på noget senere tidspunkt direkte eller indirekte ejer mere end 50 pct.  

 af aktiekapitalen i hvert selskab, eller 4)	en fond og selskaber, hvori fonden ved fordringens erhvervelse eller  

 på noget senere tidspunkt direkte eller indirekte råder over mere  

 end 50 pct. af stemmerne i hvert selskab.
Aktionærer som nævnt i  

 aktieavancebeskatningslovens § 11, stk. 3, (nærmere angivne  

 familiemedlemmer) anses ved bedømmelsen af aktionærkredsen som  

 én og samme aktionær.
Ved opgørelsen af stemmeandele ses  

 bort fra stemmer, som alene er opnået ved stemmeretsoverdragelse i  

 forbindelse med erhvervet sikkerhed i aktier.
Til nr. 4 Ændringerne indebærer, at der indsættes  

 bestemmelser svarende til kursgevinstlovens §§ 4 og 5.
Det foreslås, at tab på fordringer i  

 koncernforbundne selskaber, jf. kursgevinstlovens § 4, stk. 2, der er omtalt  

 ovenfor, ikke kan medregnes ved opgørelsen af beskatningsgrundlaget  

 efter lovforslagets § 3. Det ikkefradragsberettigede tab opgøres  

 på grundlag af valutakurserne på tidspunktet for fordringens  

 erhvervelse uden hensyn til ændringer i valutakurser.
Bestemmelsen  

 svarer til bestemmelsen i kursgevinstlovens § 4, stk. 1.
Det foreslås, at tab på en fordring ikke kan  

 medregnes ved opgørelsen af beskatningsgrundlaget efter lovforslagets  

 § 3, såfremt renteindtægter af den pågældende  

 fordring eller gevinster på fordringen omfattet af  

 pensionsafkastbeskatningsloven som følge af en  

 dobbeltbeskatningsoverenskomst ikke skal medregnes ved opgørelsen af  

 beskatningsgrundlaget.
Bestemmelsen svarer til kursgevinstlovens § 5.
Til nr. 5 Ændringen er redaktionel.
Lovforslagets § 6 svarer  

 til den gældende bestemmelse i realrenteafgiftslovens § 5. Der henvises  

 til realrenteafgiftslovens § 19, der svarer til den foreslåede  

 bestemmelse i lovforslagets § 28.
Til nr. 6 Ændringen indebærer, at den foreslåede §  

 17 flyttes frem i loven.
Bestemmelsen hører naturligt hjemme i kapitel  

 2, idet det omhandlede rentebeløb skal medregnes i  

 beskatningsgrundlaget efter kapitel 2.
Til nr. 7 Som følge af forliget om skattejusteringerne, jf.  

 bemærkningerne til ændringen under nr. 1, udgår forslaget  

 om, at livsforsikringsselskaber ikke skal beskattes efter skattelovgivningens  

 almindelige regler, men alene efter reglerne i  

 pensionsafkastbeskatningsloven.
Der er herefter ikke behov for en bestemmelse  

 som den foreslåede § 7 om beskatning af  

 sikkerhedsfondshenlæggelser, idet denne beskatning fortsat vil ske i  

 medfør af selskabsskattelovens § 13 C.
Til nr. 8 Ændringen er redaktionel.
Til nr. 9 Som led i forliget om skattejusteringerne foreslås  

 skatten på aktieafkast fastsat til 5 pct.
Til nr. 10 Afkast af indeksobligationer, jf. § 3, stk. 3, nr. 1 og 3,  

 og afkast af aktier m.v., jf. § 3, stk. 3, nr. 2-6, er fritaget for 26 pct.s  

 skatten.
Efter § 3, stk. 3, nr. 7, jf. § 5, gælder, at hvis  

 en udloddende investeringsforening, der ifølge vedtægterne  

 højst må foretage anbringelser i kontanter samt anbringelser  

 på sikret basis i aktiver som nævnt i § 3, stk. 1, nr. 3,  

 (finansielle kontrakter omfattet af kursgevinstloven) og kontanter i  

 tilknytning hertil inden for en samlet ramme på 25 pct. af foreningens  

 øvrige aktivmasse og i øvrigt ikke må anbringe dele af  

 aktivmassen i andre aktiver som nævnt i § 3, stk. 1, eller § 4 (aktiver  

 omfattet af 26 pct.s skatten) bortset fra foreningens administrationsbygning,  

 så er kursværdiændringer og realiserede kursgevinster og  

 -tab skattefri.
Udbytte anses for fortrinsvis at hidrøre fra afkastet  

 af foreningens aktiver som nævnt i § 3, stk. 1. Denne del af udbyttet  

 omfattes af bestemmelsen i § 3, stk. 1, nr. 4. Den resterende del er  

 skattefri efter reglerne i kapitel 2.
 De nævnte investeringsforeninger må investere  

 i aktiver, der er skattefri efter § 3, stk. 3, herunder indeksobligationer og  

 aktier m.v., jf. nr. 2-6.
 Ved lovforslaget gøres afkast af  

 investeringsbeviser skattepligtige efter den foreslåede § 9, i det  

 omfang der ikke er afgiftspligt efter kapitel 2. Herved er afkast af  

 indeksobligationer utilsigtet blevet omfattet af skattepligten efter § 9. Det  

 foreslås derfor, at skattepligten efter § 9, nr. 2, begrænses  

 således, at afkast af indeksobligationer ikke bliver omfattet af  

 skattepligten efter § 9.
 Ved lovforslaget gøres renter af kontantkonti  

 skattepligtige efter den foreslåede § 9, i det omfang renterne  

 modsvarer afkast, for hvilket der ikke er skattepligt efter reglerne i  

 kapitel 2. Herved er renter, der modsvarer afkast af indeksobligationer,  

 ligeledes utilsigtet blevet omfattet af skattepligten efter § 9. Det  

 foreslås derfor, at skattepligten efter § 9 begrænses  

 således, at renter, der modsvarer afkast af indeksobligationer, ikke  

 bliver omfattet af skattepligten efter § 9.
Til nr. 11 Det foreslås, at livsforsikringsselskaber,  

 pensionskasser og pensionsfonde ved opgørelsen af  

 beskatningsgrundlaget efter § 9 ikke skal medregne afkast af aktier eller  

 andele i datterselskaber.
Datterselskaber defineres ligesom i § 10 som  

 selskaber, hvori moderselskabet direkte eller indirekte ejer 25 pct. eller  

 mere af aktie- eller andelskapitalen.
Bestemmelsen har selvstændig  

 betydning for afkast af aktier i datterselskaber, der selv er omfattet af  

 skattepligten efter § 9. § 10, stk. 3, bestemmer, at afkast af aktier i  

 datterselskaber, der ikke selv er omfattet af skattepligten efter § 9, ikke  

 skal medregnes ved opgørelsen af beskatningsgrundlaget for den  

 periode, hvor § 10, stk. 1, finder anvendelse.
Til nr. 12 Ifølge § 10, stk. 1, skal moderselskabet ved  

 opgørelsen af beskatningsgrundlaget medregne den del af  

 datterselskabets beskatningsgrundlag opgjort efter reglerne i  

 pensionsafkastbeskatningsloven, der svarer til den største af  

 moderselskabet ejede andel af datterselskabets aktie- eller anpartskapital i  

 indkomståret.
Efter § 14, stk. 2, opgøres overskud af fast  

 ejendom og anden erhvervsvirksomhed end forsikrings- eller  

 pensionskassevirksomhed efter skattelovgivningens almindelige regler.
Dog  

 finder reglerne om skattemæssige afskrivninger ikke anvendelse.
Efter forslaget opgøres overskud eller underskud  

 ved drift af fast ejendom og anden erhvervsvirksomhed end forsikrings- eller  

 pensionskassevirksomhed, der tilhører datterselskaber, der inddrages  

 under beskatning efter § 10, efter reglerne i § 14, stk. 2, 1. pkt, det vil  

 sige efter skattelovgivningens almindelige regler, herunder også  

 afskrivningsreglerne.
Afskrivninger skal foretages med samme sats som ved  

 opgørelsen af den skattepligtige indkomst.
Til nr. 13 I tilfælde, hvor datterselskaber er omfattet af  

 både § 9 og af sambeskatning efter selskabsskattelovens § 31, sker der  

 en koncernopgørelse selskabsskattemæssigt såvel som  

 pensionsafkastskattemæssigt.
I medfør af stk. 2 i den under nr.  

 16 foreslåede nye paragraf medregnes datterselskabets selskabsskat i  

 sådanne tilfælde ved beregningen af nedslaget i det samlede  

 skattegrundlag, ligesom hvis det havde været moderselskabets egen  

 selskabsskat.
Det er således allerede sikret, at datterselskabets skat  

 giver nedslag i beskatningsgrundlaget, hvorfor der ikke er behov for at lade  

 sambeskatningssituationerne omfatte af bestemmelsen i § 9, stk. 2.
Til nr. 14 Ændringen indebærer, at bestemmelsen i  

 lovforslagets § 10, stk. 4, om indgangsværdier deles op i en blivende  

 bestemmelse i stk. 4 og en overgangsbestemmelse i § 04.
Til nr. 15 Ændringen er redaktionel. § 14, stk. 1, svarer til  

 den gældende regel i realrenteafgiftslovens § 4, stk. 2. Der henvises  

 til realrenteafgiftslovens § 16, som, for så vidt angår konti  

 omfattet af § 1, stk. 2, svarer til den foreslåede § 24.
Til nr. 16 Selskabsskattefritagelsen af livsforsikringsselskaber som  

 foreslået i L 99 bortfalder i og med, at selskabsskattesatsen ikke  

 nedsættes og der derfor ikke er sammenfald mellem selskabsskattesatsen  

 og pensionsafkastskattesatsen.
 Opretholdelsen af det tostrengede beskatningssystem  

 bevirker, at det er nødvendigt også at opretholde en bestemmelse  

 som realrenteafgiftslovens § 6, der regulerer forholdet mellem  

 selskabsbeskatning og pensionsafkastbeskatning på  

 egenkapitalafkastet.
 Bestemmelsen i den foreslåede nye paragraf er  

 således som udgangspunkt en videreførelse af  

 realrenteafgiftslovens § 6, men er udvidet til at omfatte  

 aktieskattegrundlaget efter kapitel 3 og til at omfatte situationer, hvor  

 datterselskabets afkast skal medregnes i moderselskabets beskatningsgrundlag  

 efter kapitel 4.
 For så vidt angår aktieskattegrundlaget,  

 nedsættes dette med den forholdsmæssige del af den skattepligtige  

 indkomst, der svarer til aktieskattegrundlagets andel af det samlede  

 afkast.
 I de situationer, hvor der både sker en  

 selskabsskattemæssig koncernopgørelse som følge af  

 sambeskatning og en koncernmæssig opgørelse af pensionsafkast  

 efter bestemmelsen i § 10, udvides bestemmelsen til at gælde på  

 koncernniveau.
 Det bestemmes endvidere, at nedsættelsen skal ske,  

 før der gives nedsættelse for opsparing fra før 1982 i  

 henhold til § 8, nedsættelse for ordninger i henhold til § 15 og  

 nedsættelse for afkast vedrørende livrenter uden ret til bonus i  

 henhold til § 16.
Til nr. 17 Til stk. 4 Ændringen er en konsekvens af den udvidelse af  

 placeringsmulighederne for børneopsparingskonti, der er  

 gennemført ved lov om ændring af lov om værdipapirhandel  

 m.v. og forskellige andre love (Opgave/kompetencefordeling mellem  

 Fondsrådet og Finanstilsynet, netting, valutaspotforretninger i  

 investeringsøjemed, ændrede placeringsregler for  

 børneopsparing og boligopsparing, konkursbehandling m.v.).
 Efter udvidelsen kan livsforsikringsselskaber modtage  

 indskud i opsparingsordninger, der udelukkende har familieforsørgelse  

 til formål (børneopsparingskonti).
 Livsforsikringsselskaber er som udgangspunkt  

 skattepligtige af alt formueafkast, jf. lovforslagets § 3, stk. 1. Da det  

 imidlertid ikke var hensigten med udvidelsen af placeringsmulighederne for  

 børneopsparingsordninger, at afkast af børneopsparing skulle  

 være realrenteafgiftspligtig, blev realrenteafgiftslovens § 5 A ved  

 nævnte lovs § 13 ændret således, at den del af  

 livsforsikringsselskabets formueafkast, der relaterer til  

 børneopsparingsordninger, skal holdes uden for forsikringsselskabets  

 formueafkast.Med ændringsforslaget holdes den del af  

 livsforsikringsselskabets formueafkast, der relaterer til  

 børneopsparingsordninger, uden for forsikringsselskabets formueafkast  

 både i relation til 26 pct.s skatten og i relation til 5 pct.s skatten  

 på aktieafkast.Efter udvidelsen af placeringsmulighederne kan en kunde,  

 som ønsker at oprette en børneopsparing, vælge at placere  

 opsparingen enten som kontantindskud i et pengeinstitut, som  

 puljeindlån eller i særskilt depot.
 I konsekvens af lovforslagets § 1, stk. 1, nr. 10,  

 hvorefter pengeinstitutter skal være skattepligtige af formueafkast af  

 puljeindlån, foreslås, at pengeinstitutter kan holde den del af  

 formueafkastet af puljeindlån, der relaterer til  

 børneopsparinger, uden for pengeinstituttets formueafkast både i  

 relation til 26 pct.s skatten og til 5 pct.s skatten af aktieafkast.
Til stk. 5 Ændringsforslaget har til formål at  

 undgå den utilsigtede virkning af loven, at danske  

 livsforsikringsselskaber ikke kan drive virksomhed i udlandet gennem  

 filialer.
 Forslaget går derfor ud på, at et dansk  

 livsforsikringsselskab ikke skal betale skat efter  

 pensionsafkastbeskatningsloven af formueafkast af en forsikring, som er  

 tegnet i selskabets filial i udlandet, hvis forsikringens ejer ikke er fuldt  

 skattepligtig til Danmark.
Til nr. 18 Ændringerne er redaktionelle.
Til nr. 19 Lovforslagets § 17 foreslås flyttet til kapitel 2,  

 jf. ændringen under nr. 6.
Til nr. 20 Ændringen er en konsekvens af forslaget om, at stk.  

 3 udgår, jf. ændringen under nr. 21.
Til nr. 21 Ændringen er en konsekvens af forslaget om, at  

 lovforslagets § 7 udgår, jf. ændringen under nr. 7.
Til nr. 22 Ændringen er redaktionel.
Lovforslagets § 21 svarer  

 til den gældende regel i realrenteafgiftslovens § 12. Der henvises til  

 realrenteafgiftslovens § 19, som svarer til lovforslagets § 26.
Til nr. 23 Ændringen er redaktionel.
Lovforslagets § 22 svarer  

 til realrenteafgiftslovens § 13. Der henvises til realrenteafgiftslovens § 2,  

 stk. 2, nr. 1 og 5, som svarer til lovforslagets § 1, stk. 2, nr. 1 og 5.
Til nr. 24 Anvendelsen af lagerprincippet kan have den konsekvens, at  

 en pensionsopsparer efter gennem flere år at have haft gevinst, hvoraf  

 der er betalt skat, i det eller de sidste år forud for det tidspunkt,  

 hvor pensionsordningen ophæves, fordi den pågældende  

 pensioneres, som følge af kurstab konstaterer tab, som ikke kan  

 udnyttes.
Tilsvarende kan ske, hvor et pensionsinstitut ophører med at  

 være skattepligtigt.
Hvis beskatningsgrundlaget i et indkomstår bliver  

 negativt, beregnes der negativ skat efter  reglerne i § 19. Negativ skat, der  

 ikke kan modregnes i positiv skat for samme indkomstår, kan  

 fremføres til fradrag i positiv skat for efterfølgende  

 indkomstår.
Hvis der ved ophævelsen af en opsparingsordning eller  

 ved ophør af skattepligt for et pensionsinstitut henstår negativ  

 skat for det pågældende og/eller tidligere år, der som  

 følge af ophævelsen af ordningen eller  

 skattepligtsophøret ikke kan fremføres til senere år, kan  

 et beløb svarende til den negative skat udbetales.
 Der kan dog ikke udbetales større beløb end  

 svarende til den skat efter denne lov eller den afgift efter  

 realrenteafgiftsloven, der er betalt i de 5 indkomstår umiddelbart  

 forud for det første af de år, for hvilke der foreligger  

 uudnyttet negativ skat.
Til nr. 25, 26, 27 og 32 Ændringerne er redaktionelle.
Lovforslagets §§ 21-25  

 svarer til realrenteafgiftslovens  §§ 12-16, idet realrenteafgiftslovens § 16  

 i lovforslaget er delt op i §§ 24 og 25.
Til nr. 28 Ændringen indebærer, at bemyndigelsen til  

 skatteministeren til at give forskrifter for, hvilke oplysninger der skal  

 meddeles den centrale told- og skatteforvaltning til brug ved  

 opgørelsen af beskatningsgrundlaget og den skattepligtige del heraf  

 henholdsvis efter kapitel 2 og kapitel 3, samt den form, i hvilken disse  

 oplysninger skal gives, udvides til også at omfatte oplysninger til  

 brug ved opgørelsen af beskatningsgrundlaget efter kapitel 4.
Til nr. 29 Ændringen er redaktionel.
Efter § 22, stk. 2, skal  

 der ikke indgives endelig opgørelse.
Til nr. 30 og 31 Lovforslagets § 30 indeholder bemyndigelse til  

 skatteministeren til at fastsætte nærmere regler om lovens  

 administration.
I forbindelse med at skattepligten vedrørende  

 puljeindlån flyttes fra den enkelte kontohaver til pengeinstituttet,  

 foreslås det, at der indsættes en bemyndigelse for  

 skatteministeren til at fastætte nærmere regler til brug for  

 pengeinstituttets beregning af skatten.
Det er tanken, at disse nærmere  

 regler skal fastsættes i samarbejde med Finansrådet.
Ifølge lovforslagets § 12 skal  

 livsforsikringsselskaber og forsikringsselskaber, der er hjemmehørende  

 i udlandet, i Grønland eller på Færøerne, og som  

 udøver livsforsikringsvirksomhed  gennem en filial her i landet,  

 foretage en regnskabsmæssig udskillelse af de aktiver, der ligger til  

 sikring af de i her i landet tegnede forsikringer.
Beskatningsgrundlaget  

 omfatter formueafkastet af de nævnte aktiver opgjort efter reglerne i  

 denne lov.
 Det foreslås, at skatteministeren bemyndiges til at  

 fastsætte nærmere regler om kravene til udskillelsen af de  

 aktiver, der ligger til sikring af de her i landet tegnede forsikringer.
Til nr. 33 For at undgå en skattebetinget forvridning af  

 konkurrenceforholdet mellem danske og udenlandske livsforsikringsselskaber  

  m.v. og pengeinstitutter foreslås det at ændre lovforslagets §  

 35, stk. 3, således, at livsforsikringsselskaber m.v. og  

 pengeinstitutter, der er hjemmehørende i udlandet, på  

 Færøerne eller i Grønland, og som ikke har drevet  

 afgiftspligtig virksomhed her i landet inden den 1. januar 1999, kan  

 vælge for afgiftsåret 1999 at anvende  

 pensionsafkastbeskatningslovens regler i stedet for realrenteafgiftslovens  

 regler, men skal anvende den for 1999 gældende realrenteafgiftssats i  

 stedet for 26 pct.s-satsen i henhold til pensionsafkastbeskatningslovens §  

 3.
 Realrenteafgiftssatsen for afgiftsåret 1999  

 skønnes ifølge provenubemærkningerne til lovforslaget at  

 blive 32,9 pct.
Til nr. 34 Ændringen indebærer, at lovforslagets § 14,  

 stk. 1, om medregning af renter får virkning fra og med  

 indkomståret 2000. Uden bestemmelsen vil der mangle regler for  

 medregning af renter for indkomstårene 2000 og 2001. Bestemmelsen  

 svarer til den gældende bestemmelse i realrenteafgiftslovens § 4, stk.  

 2.
Til nr. 35 Den i lovforslagets § 10, stk. 4, foreslåede  

 bestemmelse om indgangsværdier ved beskatning efter § 10 bliver med  

 ændringsforslaget delt op i 2 bestemmelser.
Der foreslås en  

 blivende bestemmelse i § 10, stk. 4, jf. ændringen under nr. 14.
 Ved ændringen foreslås en  

 overgangsbestemmelse, der skal gælde ved beskatningen for  

 indkomståret 2000. Efter bestemmelsen anses aktiver, hvis afkast ved  

 afgiftsberegningen for afgiftsåret 1999 har været omfattet af  

 bestemmelsen i realrenteafgiftslovens § 3 f, og hvis afkast for  

 indkomståret 2000 er omfattet af beskatningen efter denne lovs § 10,  

 for at være anskaffet til den afgiftsmæssige værdi ved  

 udgangen af afgiftsåret 1999. Herved bliver differencen mellem den  

 skattemæssigt opgjorte værdi ved udgangen af afgiftsåret  

 1999 og den skattemæssigt opgjorte værdi ved udgangen af  

 indkomståret 2000 indtægtsført i indkomståret 2000.  

 Der henvises til bemærkningerne til lovforslagets § 10.
Til nr. 36 Det foreslås, at tab på finansielle  

 kontrakter, der efter reglerne i realrenteafgiftslovens § 4 e henstår  

 uudnyttet ved udgangen af afgiftsåret 1999, kan fremføres til  

 fradrag efter reglerne i den foreslåede § 14, stk. 4. Bestemmelsen i §  

 14, stk. 4, svarer til bestemmelsen i realrenteafgiftslovens § 4 e som  

 affattet ved § 2, nr. 29, i L 98.
