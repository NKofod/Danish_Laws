 Efter § 11, stk. 1, i lov nr. 79 af 8. marts 1978 om  

 arbejdsskadeforsikring (arbejdsskadeforsikringsloven) fastsættes:
§ 1.  Udvalget afgiver vejledende udtalelse til  

 sikringsstyrelsen om § 2.  Udvalget holder møde efter formandens  

 bestemmelse, så ofte det skønnes nødvendigt, eller ønske herom fremsættes af  

 mindst 3 medlemmer.
 Stk. 2.  Med henblik på en almindelig revision af  

 erhvervssygdomsfortegnelsen indkaldes til møde mindst hvert andet år.
 Stk. 3.  Udvalgets forhandlinger ledes af formanden, og  

 i dennes fravær af suppleanten for formanden.
 Stk. 4.  Udvalgets sekretariatsfunktioner varetages af  

 sikringsstyrelsen.
 § 3.  Indkaldelse til møde skal ske med mindst 8 dages  

 varsel.
 Stk. 2.  Dagsorden for mødet samt det materiale, der er  

 nødvendigt for sagernes behandling, udsendes så vidt muligt sammen med  

 indkaldelsen til mødet.
 Stk. 3.  Akterne i de sager, der skal forhandles, skal  

 på mødet være til rådighed for medlemmerne.
 § 4.  Udvalget er beslutningsdygtigt, når foruden  

 formanden mindst et medlem, udpeget af hver af hovedorganisationerne, og et  

 af de øvrige medlemmer er til stede.
§ 5.  Ingen af medlemmerne må deltage i behandling af  

 en sag, der berører personer, til hvilke han er knyttet, eller forhold i  

 hvilke han er personligt interesseret.
Kommer en sådan sag til behandling,  

 skal vedkommende medlem, inden sagens behandling påbegyndes, gøre opmærksom  

 på, at han ikke kan deltage i sagens behandling, eller efter omstændighederne  

 redegøre for arten af omfanget af sin interesse i sagens udfald.
I denne  

 forbindelse er medlemmet pligtig at besvare spørgsmål, som udvalgets  

 medlemmer stiller ham.
Stk. 2.  De øvrige medlemmer afgør endeligt, om  

 vedkommende medlem kan deltage i sagens behandling.
I afgørelsen af disse  

 spørgsmål deltager det pågældende medlem ikke.
 § 6.  Der føres en protokol over udvalgets  

 forhandlinger.
 § 7.  Udvalget kan indkalde særligt sagkyndige til som  

 rådgivere at deltage i mødet uden stemmeret, ligesom personale fra  

 sikringsstyrelsen efter formandens bestemmelse på tilsvarende betingelser kan  

 deltage i mødet.
 Stk. 2.  Sikringsstyrelsen kan fra udvalget indhente  

 vejledende udtalelser om erhvervssygdomsspørgsmål i øvrigt.
 § 8.  Udvalget kan bemyndige udvalgets sekretariat til  

 at varetage bestemte opgaver efter nærmere af udvalget fastsatte forskrifter.
 § 9.  Der påhviler udvalgets medlemmer og andre  

 deltagere i udvalgets møder samt de personer, der i øvrigt er knyttet til  

 udvalget, tavshedspligt med hensyn til de forhold, som de bliver bekendt med,  

 og hvis hemmeligholdelse ifølge sagens natur er påkrævet.
 SOCIALMINISTERIET, DEN 15. JANUAR 1979.
