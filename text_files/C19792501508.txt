FORMÅL 1. Formålet med denne bestemmelse er at fastsætte i  

 hvilket omfang militære læger kan udstede lægeattester til forsvarets  

 militære og civile personel mod betaling.
Bestemmelsen anvendes i videst  

 muligt omfang tillige for så vidt angår tandlægeattester.
LÆGEATTESTER TIL TJENSTLIG BRUG 2. Lægeattester til tjenstlig brug, herunder attester  

 til tjenstlig brug for civilt personel, udstedes vederlagsfrit af forsvarets  

 læger (tjenestestedets læge).
 3. Attester til brug ved uddannelse af stampersonel  

 under Forsvarets Civiluddannelse betragtes som attester til tjenstlig brug.
 4. For attester, som udstedes til en offentlig  

 myndighed, herunder Sikringsstyrelsen, og som af den rekvirerende myndighed  

 betales direkte til den udstedende læge, modtager forsvarets læger - uanset  

 det i pkt. 2. anførte - betalingen i samme omfang som andre offentligt  

 ansatte læger, herunder læger ved sygehuse.
ANDRE ATTESTER 5. Lægeattester til forsvarets personel, som ikke er  

 til tjenstlig brug, herunder: - Attester vedrørende civil sportsudøvelse, -  

 attester til brug ved ansættelse uden for forsvaret, herunder ansættelser ved  

 statsinstitioner uden for forsvaret, - attester til brug i forbindelse med  

 gennemgang af civile uddannelser, som ikke henhører under Forsvarets  

 Civiluddannelse, vil ikke kunne udstedes vederlagsfrit af forsvarets læger.  

 Sådanne attester bør fortrinsvis udstedes af civil læge.
6. Såfremt det måtte være umuligt eller  

 uhensigtsmæssigt for den person, som skal undersøges, at søge civil læge,  

 eksempelvis på grund af de omstændigheder, hvorunder tjenesten udføres, kan  

 den pågældende træffe aftale med en lokal militær læge om undersøgelse og  

 attestudstedelse.
Dette skal i givet fald udføres uden for den militære læges  

 daglige tjenestetid, og den militære læge vil da have ret til at beregne sig  

 sædanligt honorar fra den, som rekvirerer attesten.
Der vil ikke kunne  

 benyttes medhjælp fra det i forsvaret ansatte personel i forbindelse med  

 undersøgelser og udstedelse af ikke-tjenstlige attester.
