Kasserefusion  

 i forbindelse med beregning af  

  

 overskydende timer Resumé  


  

 Klage over manglende ret til refusion for overskydende timer  



  

 Medlemmet blev den 1. marts 2001 ansat som hoteldirektør.
Den 6. november  

 2002  

 underskrev medlemmet en ledighedserklæring, hvor det fremgik, at årsagen til  

 arbejdsophøret var et psykisk dårligt arbejdsmiljø.  


  

 A-kassen traf herefter afgørelse om, at medlemmet var selvforskyldt ledig og  

 skulle pålægges 3 ugers karantæne herfor, samt at han havde 174,43  

 overskydende  

 timer.  


  

 Medlemmet klagede over afgørelsen og på baggrund af en lægeerklæring ændrede  

 kassen sin afgørelse, således at medlemmet ikke fandtes at være selvforskyldt  

 ledig og derfor ikke skulle pålægges en karantæne.
Tilgengæld fandt a-kassen  

 efter en ny beregning, at medlemmet faktisk havde 228,8 overskydende timer,  

 hvoraf de 185 skulle afvikles.
Medlemmet havde allerede på dette tidspunkt  

 afviklet i alt 285,43 (111 + 174,43 timer). Fra disse timer fratrak a-kassen  

 185 timer og efterbetalte derfor medlemmet for 100,43 timer.  


  

 Direktoratet traf afgørelse om, at medlemmet havde 272 overskydende timer,  

 hvoraf 185 skulle afvikles.
Dog fandt direktoratet, at a-kassen bar ansvaret  

 for differencen mellem 185 og 174,43 timer, hvorfor medlemmet kun skulle  

 afvikle 174,43 timer.  


  

 A-kassen klagede over direktoratets afgørelse om anførte, at der ikke havde  

 været tale om fejludbetaling af dagpenge, hvorfor a-kassen mente at være  

 berettiget til refusion.  


  

 Ankenævnet fandt, at a-kassen ikke havde udbetalt medlemmet dagpenge for  

 10,57  

 timer, hvorved der ikke var anledning til at behandle spørgsmålet om  

 a-kassens  

 ret til refusion.  


  

 Ankenævnet ændrede således direktoratets afgørelse.
Vedr.
Xxx, cpr.nr. xxx Ankenævnet har behandlet a-kassens klage over manglende ret til  

 refusion på møde den 18. december 2003.
Nævnet traf denne A F G Ø R E L S E A-kassen har ikke udbetalt medlemmet dagpenge for 10,57  

 timer.
Der er derfor ikke anledning til at behandle spørgsmålet om a-kassens  

 ret til refusion.
Ankenævnet lægger ved  

 afgørelsen til grund, at   

 	  

 A-kassen den 13.  

 februar 2003 traf afgørelse om, at medlemmet var selvforskyldt ledig og  

 skulle  

 afvikle karantæne på 111 timer.
   

 	  

 A-kassen ligeledes  

 den 13. februar 2003 traf afgørelse om, at medlemmet havde 174,43  

 overskydende  

 timer.
   

 	  

 A-kassen ændrede sin  

 afgørelse den 17. marts 2003, hvorved det bestemtes, at medlemmet ikke var  

 selvforskyldt ledig, og samtidig blev det bestemt, at medlemmet skulle  

 afvikle  

 185 timer for overskydende timer.
   

 	  

 A-kassen på baggrund  

 af den ændrede afgørelse efterbetalte medlemmet for 100,43 timer, hvilket  

 svarede til, at medlemmet havde afviklet 185 timer.
   

 	  

 Direktoratet den 21.  

 juli 2003 traf afgørelse om, at a-kassen bar ansvaret for differencen imellem  

 185 og 174,43 timer, hvilket vil sige 10,57 timer.
   

 	  

 A-kassen ikke har udbetalt  

 medlemmet for 10,57 timer.
 Ankenævnet henviser til lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002, § 86, stk. 4 og  

 bekendtgørelse nr. 980 af 14. december 1993 om arbejdsløshedskassernes ret  

 til  

 refusion fra statskassen for fejludbetalte ydelser, § 1, stk. 1.
På ankenævnets vegne Xxx  

  

 xx De kan læse om afgørelsens faktiske og retlige grundlag  

 på de følgende sider.
 Kopi til:
Xxx  

  

 Arbejdsdirektoratet 1. Sagsforløb Det bemærkes, at sagsforløbet samt direktoratets afgørelse er  

 stilet til a-kassens medlem omhandlet i denne sag, idet medlemmet klagede  

 over  

 a-kassens afgørelser.
 Arbejdsdirektoratet fremstillede sagen på denne måde:
Det fremgår af ansættelsesaftale af 25. februar 2001 indgået  

 mellem Dem og Xxx, at De blev ansat som hoteldirektør for Xxx med virkning  

 fra  

 den 1. marts 2001. Arbejdstiden var ikke fastsat i aftalen.
Det fremgår af  

 aftalen, at hoteldirektøren har pligt til indenfor rimelighedens grænser at  

 arbejde udover sædvanlig arbejdstid, når behov herfor foreligger af hensyn  

 til  

 forsvarlig varetagelse af selskabets interesser.
 Deres månedlige gage udgjorde pr. 1. marts 2001 kr. 38.000, og pr.  

 1. juli 2002 udgjorde den kr. 45.000. Det fremgår videre af aftalen, at der  

 blev stillet en bil til rådighed, at De havde fri telefon, at der blev ydet  

 tillæg for kost, en pensionsordning hos Danica, og en bonusordning, der var  

 tilknyttet til stillingen.
A-kassen modtog Deres ledighedserklæring den 20. november 2002. De  

 gav som begrundelse for, at De havde sagt Deres stilling op, at der var  

 psykisk  

 dårlige arbejdsvilkår, og at De var uenig i ledelsens fremgangsmåde.
På  

 ledighedserklæringen havde De endvidere svaret bekræftende på, at De eller  

 Deres ægtefælle ejede eller drev selvstændig virksomhed.
 På et spørgeskema fra a-kassen har De den 4. december 2002 oplyst,  

 at De opsagde Deres stilling på grund af alvorlige stress symptomer bl.a.  

 mavesår, og at De kontaktede Deres læge og fik mavesårsmedicin ordineret.
 A-kassen har efterfølgende vurderet, at De ikke i den forbindelse  

 skal anses som selvforskyldt ledig.
 I Deres besvarelse af a-kassens spørgeskema har De bl.a. oplyst,  

 at De var direktør for 2 hoteller, at Deres arbejdsgiver ikke havde mulighed  

 for at kontrollere Deres arbejdsdag, som normalt lå på 60 timer pr. uge, at  

 det  

 fremgik af Deres kontrakt, at De var ansat på funktionærlignende betingelser  

 og  

 havde en arbejdsuge på 37 timer.
 De har oplyst, at Deres arbejdsopgaver bestod i administration af  

 virksomhederne, herunder regnskabs-, personale- og salgsmæssige opgaver samt  

 drift og vedligeholdelse af 2 hoteller.
 De har videre oplyst, at De ikke har været sygemeldt, men valgte  

 at opsige Deres stilling på baggrund af stress relaterede symptomer som følge  

 af meget dårligt arbejdsklima mellem ledelse og hoteller, som påvirkede Dem  

 meget.
 De har også oplyst, at Deres drift af egen virksomhed, et  

 solcenter, giver et årligt underskud på kr. 50.000 - kr. 80.000 pr. år, at  

 Deres forventede underskud i 2002 er på kr. 70.000, og at årsagen til, at  

 virksomheden ikke var ophørt var, at der var en uopsigelig leasing aftale,  

 som  

 løb indtil maj 2003.
 A-kassen har i brev af 18. december 2002 anmodet Dem om at  

 redegøre yderligere for Deres arbejdsopgaver i solcentret.
 De har oplyst, at De lejer lokalerne for kr. 4.000 pr. måned, at  

 solariet er leaset frem til 1. maj 2003, hvorefter virksomheden ophører, jf.  

 negativt driftsregnskab, at regnskabet bliver udarbejdet således, at udlejer  

 (Xxx) holder opsyn med solariet og indsætter omsætningen i banken, at  

 regnskabet bliver afleveret til Dem af udlejer ved hver momsopgørelse, som  

 tager ca. 15 minutter at opgøre, da der er tale om en enkel regnskabspraksis  

 med meget få poster, og at årsregnskabet bliver sammenført af ovenstående  

 oplysninger,  

 som tager Dem ca. 1 time at udfærdige.
 De har også oplyst, at De benytter Xxx som leverandør og  

 vedligeholdelse af solariet, og at dette koordineres af udlejer, at De  

 sjældent  

 kommer personligt i solcentret (2 - 4 gange årligt af 10 - 20 minutters  

 varighed).
A-kassen har i breve af 18. december 2002 og 7. februar 2003  

 anmodet Deres arbejdsgiver Xxx om at oplyse, hvilke arbejdsopgaver, De  

 udførte,  

 og om hvorvidt der var mulighed for at kontrollere arbejdet.
A-kassen har  

 oplyst,  

 at den ikke har modtaget svar fra Deres tidligere arbejdsgiver.
 A-kassen traf herefter den 13. februar 2003 afgørelse om, at De  

 havde 174,43 overskydende timer regnet pr. 1. november 2002, som ville blive  

 trukket i dagpengeudbetalingen, og dermed skulle afvikles, inden De fik ret  

 til  

 dagpenge.
 A-kassen havde lagt vægt på, at De bekræftede, at Deres  

 arbejdsgiver ikke havde mulighed for at kontrollere Deres arbejdstid, som  

 normalt lå på 60 timer.
A-kassen betragtede Deres arbejdstid som ukontrollabel, fordi der  

 ikke var fastsat en arbejdstid/arbejdstidsnorm i Deres  

 ansættelseskontrakt/den overenskomst,  

 som gjaldt for ansættelsesforholdet.
Det betød, at a-kassen ikke kunne tage  

 udgangspunkt i Deres egne oplysninger om arbejdstidens omfang i de sidste 3  

 måneder før arbejdsophøret, men i stedet opgjorde et antal arbejdstimer på  

 baggrund af Deres lønindtægt.
A-kassen foretog en beregning af overskydende timer, som var  

 baseret på baggrund af de sidste 3 måneder af ansættelsesforholdet.
Der blev  

 kun beregnet overskydende timer af den del af indtægten, der oversteg 481  

 gange  

 den omregningssats, som direktoratet for år 2003 har fastsat til kr. 157,17.
I forbindelse med beregning af de overskydende timer har a-kassen  

 oplyst, at den overskydende indtægt skal omregnes v.h.a. en forhøjet  

 omregningssats  

 (omregningssats x 1,5) svarende til 235,76 kr. til timer.
A-kassen anførte,  

 at  

 det faktiske antal overskydende timer skulle beregnes, men at der max. skulle  

 afvikles 185 overskydende timer.
 A-kassen har  

 foretaget beregninger af overskydende timer på følgende måde:
 3  

 mdr. løn á kr. 45.000,00  

 	  

 =  

 	  

 135.000,00 kr.
 Ferieperioden 04.10.02  

 - 31.10.02  

 	  

 =  

 	  

 - 41.540,64 kr.
 I alt til beregning  

 	  

 =  

 	  

 93.459,36 kr.
 333 timer x 157,17  

 	  

 =  

 	  

 -52.337,61 kr.
 Til beregning af  

 overskydende timer  

 		  

 41.121,75  

 kr.
 41.121,75 kr. : den forhøjede omregningssats 235,76 kr.  

 = 174,3 overskydende timer.
I Deres klage af 20. februar 2003 har De anført, at De stillede  

 Dem uforstående over, at a-kassen næsten havde beregnet maksimum antal  

 overskydende  

 timer.
De ville vide på hvilket grundlag denne forhøjede beregningssats var  

 fastsat.
De savnede en sammenligningstabel fra tidligere kendelser, idet De  

 ikke anså Deres løn som høj i ledersammenhæng.
De stillede Dem derfor  

 uforstående  

 overfor, at De skulle gennemgå den højeste karantæne.
De anførte videre, at Deres arbejdstid pr. uge var beregnet ud fra  

 et samlet år på 45 timer pr. uge.
I perioder med spidsbelastning i  

 forbindelse  

 med budgettering og andre presserende opgaver steg timetallet pr. uge, men i  

 kraft af Deres fleksibilitet kunne De afspadsere i mindre travle perioder, og  

 derfor var det reelle antal timer på 45 timer pr. uge.
De har vedlagt en attest fra Deres læge med oplysninger om Deres  

 sygdom, som relaterede til Deres arbejde.
De gik ud fra, at a-kassen, på  

 grundlag  

 af disse oplysninger, ville annullere karantænen.
I brev af 17. marts 2003 har a-kassen meddelt, at den, på baggrund  

 af de nye oplysninger fra Deres læge, havde ændret sin afgørelse om  

 selvforskyldt ledighed.
A-kassen havde vurderet, at De havde haft en gyldig  

 grund til at opsige Deres arbejde, og at De således ikke skulle have 111  

 timers  

 karantæne.
A-kassen fastholdt, at De havde overskydende timer.
Den har  

 oplyst, at det var ikke afgørende, om Deres løn var høj eller lav i  

 ledersammenhæng.
Hvis arbejdstiden ikke kunne kontrolleres af arbejdsgiver,  

 og  

 der ikke var nogen arbejdstid i ansættelseskontrakten, så blev arbejdstiden  

 anset for ukontrollabel.
Arbejdstiden skulle derfor i den situation findes  

 ved  

 at omregne lønnen (netto) med omregningssatsen.
A-kassen har efterfølgende  

 beklaget, at der var sket en fejl, idet den ikke havde medtaget værdien af  

 fri  

 bil, fri telefon, Danica pension og tillæg for kost.
 Beregningen skulle  

 have været.
 Indtægt for august  

 måned  

 	  

 =  

 	  

 49.892 kr.
 -  

 -  

 september måned  

 	  

 =  

 	  

 49.892 kr.
 -  

 -  

 oktober måned  

 	  

 =  

 	  

 49.732 kr.
 Ferieperioden  

 04.1002 - 31.10.02  

 	  

 =  

 	  

 - 43.245 kr.
 I alt til beregning  

 	  

 =  

 	  

 106.271 kr.
 333 timer x 157,17  

 	  

 =  

 	  

 - 52.338 kr.
 Til beregning af  

 overskydende timer  

 		  

 53.933  

 kr.
 53.933 kr. : den forhøjede omregningssats 235,76 kr. =  

 228,8 overskydende timer.
 A-kassen oplyste, at overskydende timer, som ikke er afviklet  

 inden for 5 uger ville blive fratrukket dagpengene, og det reelt betød, at De  

 først fik dagpenge efter 185 timer.
 Lønnen i ferieperioden har a-kassen beregnet ved at tage  

 bruttolønnen på kr. 49.732 : dividere med mulige arbejdsdage 23 = 2.162 kr.
 Da De havde holdt ferie i 20 dage svarede det til, at De i  

 perioden havde haft en indtægt på 43.245 kr.
 A-kassen har efterfølgende oplyst, at den har afviklet 174,43  

 overskydende timer ifølge a-kassens første afgørelse + 111 timer for  

 selvforskyldt  

 ledighed i alt 285,43. Som følge af at De skulle have afviklet 185  

 overskydende  

 timer ifølge a-kassens seneste afgørelse, og at a-kassen annullerer  

 karantænen  

 for selvforskyldt ledighed på 111 timer, har a-kassen udbetalt Dem  

 differencen  

 på 100,4 timer.
A-kassen har ved sin oversendelse til direktoratet fastholdt sin  

 afgørelse, og oplyst, at arbejdsgiver ikke har svaret på a-kassens  

 henvendelse  

 om, hvorvidt arbejdstiden var kontrollerbar.
Den har derfor lagt Deres  

 oplysning om, at arbejdstiden ikke er kontrollerbar til grund for afgørelsen.
Efterfølgende har Direktoratet i brev af 27. juni 2003 anmodet Xxx  

 om bl.a. at oplyse, hvilke arbejdsopgaver De har udført, om der er mulighed  

 for  

 regelmæssig kontrol af arbejdet Xxx har telefonisk oplyst, at man i brev af 30. december 2002 har  

 svaret på a-kassens spørgsmål.
 Det fremgår af brevet samt de oplysninger, som direktoratet har  

 modtaget fra Xxx, at De var ansat som hoteldirektør for Xxx fra 1. marts  

 2001,  

 og at De fra den 1. juli 2002 ligeledes var ansat som hoteldirektør for Xxx.  

 Deres løn udgjorde fra den 1. juli 45.000 kr.
Om arbejdet blev det oplyst, at De havde ansvaret for hotellernes  

 daglige drift.
Arbejdsopgaverne var primært af administrativ karakter, bl.a.  

 personaleledelse, salgsorienteret arbejde og regnskabsmæssige arbejdsopgaver  

 som rapportering, budgetlægning mv.
 De var ansat med reference til koncernens administrerende  

 direktør, hvis arbejdssted ikke var på hotellet, men på koncernens  

 hovedkontor.  

 Det var af denne årsag ikke muligt direkte at kontrollere arbejdets udførsel  

 og  

 omfang.
Arbejdsdagen startede og sluttede primært på ét af hotellerne, dog  

 deltog De af og til i møder såvel i begyndelsen som i slutningen af  

 arbejdsdagen.
Det blev oplyst, at der var tale om en selvstændig stilling,  

 hvor  

 hoteldirektøren selv planlagde sin arbejdsdag, herunder møder som eventuelt  

 ikke afholdtes på arbejdsstedet.
 De havde ikke arbejdet i perioden 1. oktober 2002 - 31. oktober  

 2002.
Det blev videre oplyst, at der ikke var en øvre grænse for  

 arbejdstiden, idet der var taget højde herfor i lønnen, men hotellet havde en  

 forventning om, at De var der 37 timer om ugen. Sekretariatet er enig i fremstillingen.
2. Arbejdsdirektoratets afgørelse Direktoratet traf den 21. juli 2003 denne afgørelse:
De har den 1. november 2002 272 overskydende timer.
I de  

 beregnede timer indgår anvendt tid på den selvstændige virksomhed.
 De skal dog højst afvikle 185 timer heraf.
 A-kassen bærer dog ansvaret for differencen mellem de 185 og  

 174,43 overskydende timer.
 De skal derfor kun afvikle 174,43 overskydende timer.
 Deres arbejdstid som hoteldirektør hos Xxx anses for at være  

 ukontrollabel.
 Arbejdstiden skal derfor beregnes ved at omregne lønnen med omregningssatsen  

 til timer.
Begrundelse Overskydende timer De har som fuldtidsforsikret medlem overskydende timer,  

 hvis De i 12 uger eller 3 måneder før ledigheden har haft lønnet arbejde  

 eller  

 fået kontant dækning for mere end 37 timer pr. uge.
De har ikke ret til  

 dagpenge, før de overskydende timer er afviklet eller bortfaldet.
Det fremgår  

 af § 1, stk. 1 og 3, i bekendtgørelse nr. 902 af 9. december 1999  

 om  

 overskydende timer (bekendtgørelsen).
 Der skal opgøres overskydende timer, når De som ledig bliver  

 tilmeldt Arbejdsformidlingen (AF) og anmoder om dagpenge, jf. § 4 i  

 bekendtgørelsen.
Alt lønnet arbejde, som medlemmet har haft i opgørelsesperioden og  

 timer, for hvilke medlemmet har fået kontant dækning uden at have haft  

 arbejde,  

 medregnes ved opgørelsen af overskydende timer.
Det fremgår af § 10,  

 stk. 1,  

 nr. 1 og 4, i bekendtgørelsen.
Timer ved selvstændig virksomhed indgår også i opgørelsen.
Det  

 fremgår af § 12, stk. 2, i bekendtgørelsen.
 Et medlem, hvis arbejdstid er ukontrollabel, skal have opgjort  

 overskydende timer på grundlag af indtægten ved arbejdet, jf.  

 bekendtgørelsens  

 § 14, stk. 1.
Kontrollabel/ukontrollabel arbejdstid Når et medlems arbejdstid ikke kan anses som  

 kontrollabel efter § 3, beregnes arbejdstiden i ugen ved at omregne  

 lønnen  

 med omregningssatsen.
Det fremgår af § 4, stk. 1, i bekendtgørelse  

 nr. 966 af 8. november 2001 om supplerende dagpenge.
Et medlems arbejdstid anses som kontrollabel, hvis arbejdstiden  

 kan kontrolleres ved arbejdsgiverens registreringer.
Det fremgår af § 3,  

 stk. 1, i bekendtgørelsen om supplerende dagpenge.
 Arbejdstiden anses også som kontrollabel, hvis man er fast lønnet,  

 og arbejdstiden eller en arbejdstidsnorm er fastsat i en kollektiv  

 overenskomst, eller hvis man er fast lønnet, og ansættelseskontrakten  

 henviser  

 til en kollektiv overenskomst, der fastsætter arbejdstiden eller en  

 arbejdstidsnorm,  

 jf. § 3, stk. 2 og 3, i bekendtgørelsen om supplerende dagpenge.
Derudover kan arbejdstiden anses som kontrollabel på grundlag af  

 en skriftlig individuel aftale om ansættelse, hvis man er fast lønnet, og  

 arbejdstiden eller en norm om arbejdstiden er fastsat i aftalen.
I så fald  

 skal  

 mindst 2 ud følgende 6 kriterier været opfyldt:
1)  

 	  

 virksomheden har  

 procedurer for registrering af arbejdstiden, og om hvordan arbejdet skal  

 udføres, 2)  

 	  

 aftalen indeholder  

 regler om overarbejde og betaling herfor, 3)  

 	  

 der er faste tidsrum,  

 hvor man skal være til disposition for arbejdsgiveren, 4)  

 	  

 lønnen er konstant  

 over en periode, 5)  

 	  

 lønnen svarer til den  

 normale løn på området, 6)  

 	  

 man erklærer på tro  

 og love, at arbejdet er udført på de vilkår om arbejdstiden, som er nævnt i  

 aftalen.
 Dette fremgår af bekendtgørelsens § 3, stk. 4.
 Man betragtes ikke som fast lønnet, hvis der indgår provision i  

 lønnen, jf. bekendtgørelsens § 3, stk. 5.
 Direktoratet har lagt vægt på, at Deres arbejde har været af en  

 sådan karakter, at en regelmæssig kontrol af arbejdets udførelse og omfang  

 ikke  

 var muligt, idet De refererede til koncernens administrerende direktør, hvis  

 arbejdssted  

 ikke var på hotellet, men på koncernens hovedkontor.
 Der er lagt vægt på, at arbejdet ikke altid startede eller  

 sluttede på et af hotellerne på grund af møder andre steder end her.
 Der er lagt vægt på, at Deres arbejde ikke var omfattet af en  

 overenskomst, og at der ikke i ansættelseskontrakten var fastsat en  

 arbejdstid.
 Der er lagt vægt på, at De, i henhold til ansættelseskontrakt  

 indgået mellem Dem og Xxx, var ansat med en fast månedsløn, og at der var  

 tilknyttet en bonusordning til stillingen.
 Deres arbejdstid kan således ikke anses som kontrollabel efter § 3  

 i bekendtgørelsen om supplerende dagpenge, og arbejdstiden skal derfor  

 beregnes  

 ved at omregne lønnen med den gældende omregningssats ( for år 2002 kr.  

 151,27  

 ) til timer, jf. § 4, stk. 1, i bekendtgørelsen om supplerende  

 dagpenge.
Selvstændig  

 virksomhed/bibeskæftigelse I opgørelsen over overskydende timer medregnes timer fra  

 bibeskæftigelse fra selvstændig virksomhed, jf. § 12, stk. 2, i  

 bekendtgørelsen.
 Direktoratet har lagt Deres oplysning til a-kassen om, at De i  

 forbindelse med driften af egen virksomhed, et solcenter, har anvendt 15  

 minutter på momsopgørelse, 1 time på årsregnskab og besøg på solcentret 2-4  

 gange af 10 - 20 minutters varighed, til grund.
 Direktoratet har på den baggrund vurderet, at De har brugt én  

 times arbejde i den pågældende 3-måneders-periode på Deres virksomhed.
Opgørelse af  

 overskydende timer Når Deres arbejdstid er ukontrollabel, jf. § 14, stk. 1,  

 i bekendtgørelsen og § 4, stk. 1, i bekendtgørelse om supplerende  

 dagpenge, opgøres de overskydende timer på grundlag af Deres indtægt i  

 opgørelsesperioden.
Opgørelsesperioden er fra den 1. august 2002 til den 31. oktober  

 2002, som er de 3 måneder, der ligger umiddelbart forud for Deres tilmelding  

 til AF og ansøgning om dagpenge.
Opgørelsestidspunktet er den 1. november  

 2002,  

 jf. § 6 i bekendtgørelsen.
Timer for hvilke, et medlem har modtaget kontant dækning uden at  

 have haft arbejde, medregnes ved opgørelsen af overskydende timer.
En hel  

 uges  

 ferie medregnes med 37 timer, jf. § 10, stk. 1, nr. 4, og § 11  

 i  

 bekendtgørelsen.
Det er ved afgørelsen lagt til grund, at De har holdt ferie med  

 løn fra den 4. oktober til 31. oktober 2002 svarende til 4 ugers ferie.
De  

 har  

 på denne baggrund haft 185 kontrollable timer, som skal regnes med ved  

 opgørelsen af overskydende timer (4 uger á 37 timer).
 I situationer, hvor der både er ukontrollabel beskæftigelse og  

 kontrollabel beskæftigelse og/eller kontant dækning i opgørelsesperioden,  

 lægges timerne med kontrollabel beskæftigelse og/eller kontant dækning  

 i  

 bunden og herefter fyldes op med timerne fra den  

 ukontrollable  

 beskæftigelse.
Opgørelsesperioden er som nævnt 3 måneder.
Det vil sige, at fuld  

 overenskomstmæssig arbejdstid er 481 timer (13 uger á 37 timer). Deres ferie  

 svarende  

 til de 185 timer skal trækkes fra de 481 timer, hvilket giver 296 timer.  

 Disse  

 296 timer skal ganges med omregningssatsen for år 2002 på 151,27 og giver  

 herved 44.775,92 kr.
Der er på baggrund af lønsedler for august og september 2002 lagt  

 til grund, at De i august og september havde en samlet lønindtægt på 99.784  

 kr., hvori indgår tillæg for kost, værdien af fri bil og fri telefon.
Videre  

 er  

 lagt til grund, at den del af Deres lønindtægt for oktober 2002 skal  

 medregnes  

 i opgørelsen og udgør 6.487 kr., idet indtægten for november 2002 er  

 reduceret  

 på grund af afholdt ferie.
Deres samlede indtægt fra det ukontrollable  

 arbejde  

 i opgørelsesperioden udgør således 106.271 kr.
Det beløb, som De skal have beregnet overskydende timer af, er  

 herefter 61.495,08 kr. (106.271 kr. minus 44.775,92 kr.). Dette beløb skal  

 omregnes med den forhøjede omregningssats på 226,91 kr. (151,27 gange 1,5),  

 jf.  

 § 14, stk. 2, i bekendtgørelsen.
Dette betyder, at De i  

 opgørelsesperioden har 271 overskydende timer.
Hertil lægges én time fra  

 Deres  

 selvstændige virksomhed.
De har således i alt 272 overskydende timer i  

 perioden.
De har ikke ret til dagpenge, før de 185 overskydende timer er  

 afviklet eller bortfaldet.
Det fremgår af § 1, stk. 3, i  

 bekendtgørelsen.
 Som følge af at a-kassen efter, at De havde afviklet de 174,43  

 overskydende timer på baggrund af afgørelsen af 13. februar 2003, fejlagtigt  

 har udbetalt Dem dagpenge, finder direktoratet, at a-kassen skal bære  

 ansvaret  

 for differencen mellem de 185 overskydende timer og de 174,43 overskydende  

 timer,  

 hvilket svarer til 10,57 timers dagpenge.
 Direktoratet har herved lagt vægt på, at a-kassen på baggrund af  

 De oplysninger, som De afgav, kunne have truffet en korrekt afgørelse, og at  

 De  

 ikke burde have indset, at den beregning, som a-kassen foretog på de 174,3  

 overskydende  

 timer den 13. februar 2003, ikke var korrekt.
Overskydende timer, som ikke er afviklet inden 5 uger fra  

 opgørelsestidspunktet, bortfalder, jf. bekendtgørelsens § 16. 3. Klagen til ankenævnet I a-kassens klage af den 5. august 2003 over direktoratets  

 afgørelse anførte a-kassen følgende:
 J.nr. 03-628-0021 MLA Klage over at a-kassen skal miste retten til  

 refusion for 10,57 timers dagpenge.
 Vi har den 22. juli 2003 modtaget direktoratets afgørelse, hvoraf  

 det fremgår, at a-kassen skal miste retten til refusion for 10,57 timers  

 dagpenge.
Vi skal imidlertid klage over afgørelsen, da den må bero på en  

 misforståelse.
Misforståelsen er delvis opstået, da a-kassen ikke har været  

 tilstrækkelig tydelig i beskrivelsen af hændelsesforløbet.
 Den 13. februar 2003 traf a-kassen afgørelser om, at Xxx skulle  

 have 111 timers karantæne for selvforskyldt ledighed og 174,43 overskydende  

 timer.
 Xxx fik således ikke dagpenge for 174,43 + 111 = 285,43 timer.
På baggrund af Xxxs klage annullerede a-kassen afgørelsen om  

 selvforskyldt ledighed og ændrede afgørelsen om overskydende timer, således,  

 at  

 Xxx fik 228,8 overskydende timer.
Han skulle dog kun afvikle 185 af de  

 overskydende timer.
 Da Xxx ikke havde modtaget dagpenge i 285,43 timer på grund af overskydende  

 timer og selvforskyldt ledighed, men kun skulle afvikle 185 overskydende  

 timer  

 udbetalte a-kassen 285,43  185 = 100,43 timers dagpenge.
Udbetalingen fremgår også af vedlagte edb-udskrift.
Xxx er ledig  

 den 1. november 2002 og afvikler i uge 44 7,4 overskydende timer.
I ugerne 45  

   

 48 afvikler han 37 overskydende timer om ugen.
I uge 49 afvikler han 29,6  

 overskydende timer.
Han har således afviklet 185 overskydende timer og der  

 bliver i uge 49 udbetalt 7,4 timers dagpenge.
 Som det fremgår af edb-udskriften, har Xxx ikke tidligere modtaget  

 nogen udbetaling i uge 49.
 Da der således ikke er sket nogen fejludbetaling af dagpenge til  

 Xxx må a-kassen klage over, at vi ikke får refusion for 10,57 timers  

 dagpenge.
Har I spørgsmål til brevet, er I velkommen til at kontakte mig på  

 tlf.   4. Arbejdsdirektoratets bemærkninger til klagen I oversendelsesbrevet til ankenævnet af den 22. august 2003  

 anførte direktoratet følgende:
 Direktoratet sender klage over afgørelse af 21. juli 2003.
 Der er ikke kommet nye oplysninger, der giver direktoratet  

 anledning til at ændre afgørelsen.
Direktoratet har lagt til grund, at a-kassen den 13. februar 2003  

 traf afgørelse om, at Xxx havde 174,43 overskydende timer og skulle gennemgå  

 111 timers karantæne for selvforskyldt ledighed.
A-kassen ændrede denne  

 afgørelse  

 den 17. marts 2003, således at Xxx ikke skulle gennemgå 111 timers karantæne,  

 da han havde en gyldig grund til at opsige sin stilling, men at han derimod  

 havde haft 185 overskydende timer på grund af et ekstra løntillæg, som  

 a-kassen  

 ved en fejl ikke havde medtaget i den første beregning.
De 174,43  

 overskydende  

 timer var afviklet i november og december 2002.
 A-kassen foretog herefter en modregning af de for få opgjorte og  

 afviklede overskydende timer i den karantæne på 111 timer, som a-kassen  

 eftergav medlemmet.
 Direktoratet vurderer på baggrund heraf, at det er a-kassen, der  

 skal bære ansvaret for de 10,57 timer, som er differencen mellem de 185 og  

 174,43 overskydende timer.
Bilagsfortegnelse og alle bilag i sagen vedlægges. 5. Nyt efter klagen Den 2. december 2003 foretog sekretariatet telefonisk opkald til  

 Xxx for at høre, om a-kassen havde udbetalt medlemmet for 10,57 timer.
 Fra a-kassen blev det oplyst, at dette ikke var tilfældet.
6. Regler Lov om arbejdsløshedsforsikring m.v., jf. lovbekendtgørelse nr. 799 af  

 24. september 2002 § 86 Stk. 4.  

  

 Hvis  

 dagpenge eller andre ydelser, jf. stk. 1 og 15, er udbetalt med urette,  

 har kassen ikke krav på refusion fra statskassen og skal betale udbetalte  

 refusionsbeløb tilbage, medmindre den fejlagtige udbetaling skyldes  

 medlemmets  

 svigagtige forhold.
Bekendtgørelse nr. 980 af 14. december 1993 om arbejdsløshedskassernes  

 ret til refusion fra statskassen for fejludbetalte ydelser § 1.  

  

 Hvis  

 en kasse med urette har udbetalt 1)  

 	  

 ydelser efter lov om  

 arbejdsløshedsforsikring m.v., 2)  

 	  

 etableringsydelse  

 eller uddannelsesgodtgørelse efter lov om en aktiv arbejdsmarkedspolitik,  

 eller 3)  

 	  

 ydelser efter lov om  

 orlov, har kassen ikke ret til refusion  

 fra statskassen og udbetalte refusionsbeløb skal tilbagebetales.
