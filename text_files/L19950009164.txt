Den 10. juni 1994 undertegnedes i Hanoi en moratorieaftale imellem Danmark og Vietnam om konsolidering af Vietnams gæld til den danske stat.
Overenskomsten er i overensstemmelse med de retningslinier for omlægning af Vietnams gæld, som der blev opnået enighed om under multilaterale forhandlinger i Paris den 14. december 1993.
 Aftalen omfatter fem danske statslån til Vietnam af 30. januar 1974, 15.  

 september 1975, 25. juli 1978, 12. maj 1979 og 9. april 1982 samt garanterede  

 eksportkreditter på mere end et år ydet før 1. januar 1990.
 For statslånene eftergives den samlede restgæld på ca. 330 mio. kr.
For eksportkreditterne omlægges de samlede restancer pr. 31. december  

 1993, som med rente indtil denne dato, der fastsættes til 8 pct. p.a., udgør  

 ca. 115,4 mio. kr., til betaling med voksende halvårlige afdrag over en  

 23-årig periode begyndende 15. juli 1994. Fra 1. januar til 15. juli 1994 er  

 renten fastsat til 6,55 pct. p.a.
Fra 16. juli 1994 til 15. januar 1999  

 fastsættes renten som 0,5 pct. p.a. over Copenhagen Inter Bank Offered Rate  

 (CIBOR) for 6-måneders lån.
Forud for hver efterfølgende 5-årig periode vil  

 Vietnam kunne vælge imellem sidstnævnte renteberegning og renten på 5-årige  

 danske statsobligationer med et tillæg på 0,25 pct. p.a.
 Til de således beregnede rentebetalinger skal Danmark imidlertid yde  

 rentetilskud i henhold til de vedtagne multilaterale retningslinier, således  

 at gældens beregnede nutidsværdi reduceres med 50 pct.
 Aftalen trådte i kraft den 15. februar 1995 efter at Danmark og Vietnam  

 havde underrettet hinanden om, at forudsætningerne herfor var opfyldt.
