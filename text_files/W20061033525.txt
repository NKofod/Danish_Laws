Konkrete afgørelser vedr. § 1, stk. 2 fra ÅB 2006 I (N.j.nr. 06-520-01400) Ansøgeren blev i forbindelse med opkrævning af en gæld på 20.000 kr. afpresset til at skaffe skadevolderen pengebeløb og formuegoder, der i værdi væsentligt oversteg det skyldige beløb.
Ansøgeren søgte om erstatning for sit økonomiske tab som følge af den skete afpresning.
 Nævnet afslog at tilkende ansøger erstatning, idet ansøgers tab ikke var omfattet af de skader, som nævnet kan tilkende erstatning for i medfør af offererstatningslovens § 1, stk. 1.
