Nr BTB 84 Betænkning over Forslag til folketingsbeslutning om begrænsning af  

 Arbejdstilsynets beføjelser ved arbejde i private hjem   

 Nr B 84 1996-97, 1. samling Afgivet af Arbejdsmarkedsudvalget Afgivet: 19970521 Udvalget har behandlet beslutningsforslaget i nogle møder og har herunder stillet spørgsmål til arbejdsministeren, socialministeren og justitsministeren, som disse har besvaret skriftligt eller mundtligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) beslutningsforslaget til forkastelse.
Et mindretal inden for flertallet (Socialistisk Folkepartis medlem af  

 udvalget) konstaterer, at det danske arbejdsmarked er under ændring.
Mange  

 arbejdsgivere er nu ved at få øjnene op for fordelen ved at etablere  

 arbejdspladser i arbejdstagers private hjem.
Det er Socialistisk Folkepartis  

 opfattelse, at det ikke kan være i arbejdstagers interesse, at  

 Arbejdstilsynet udelukkes fra at få adgang til at kontrollere, at  

 arbejdspladsen er indrettet sikkerheds- og sundhedsmæssigt forsvarligt.
Socialistisk Folkeparti kan derfor ikke støtte beslutningsforslaget.
Det  

 er imidlertid Socialistisk Folkepartis opfattelse, at den oprindelige årsag  

 til beslutningsforslagets fremsættelse, nemlig konflikten med den  

 pensionerede folkeskolelærer, viser, at det er vigtigt, at Arbejdstilsynets  

 ansatte udviser stor omhu med udnyttelse af deres myndighedskasket.
Der er jo  

 ingen, der ville drømme om, at Arbejdstilsynets adgang til private hjem skal  

 anvendes som andet end en hjælp for borgerne og en bistand til lønmodtagerne.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller beslutningsforslaget  

 til vedtagelse med det stillede ændringsforslag.
Ændringsforslag Af et mindretal (V, KF og FP):
Til teksten 1) Datoen »1. maj 1997« ændres til: »1. november  

 1997«.
Bemærkninger Til nr. 1 Ændringsforslaget indebærer, at fristen for at fremsætte  

 lovforslag udsættes til den 1. november 1997.
Jan Petersen (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Addi Andersen (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk Folkeparti havde ikke medlemmer i udvalget.
