Betænkning afgivet af Skatteudvalget den 22. marts 2006 Betænkning over Forslag til lov om ændring af  

 skattekontrolloven og lov om opkrævning og inddrivelse af visse fordringer (Administrativ bistand i skattesager, som ikke er  

 straffesager) [af skatteministeren (Kristian Jensen)] 1. Ændringsforslag Skatteministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 14. december 2005 og var til 1.  

 behandling den 25. januar 2006. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 2. september 2005 dette udkast til  

 udvalget, jf. alm. del − bilag 153 (2004-05, 2. samling). Den 15.  

 december 2005 sendte skatteministeren de indkomne høringssvar til udvalget.  

 De  

 indkomne høringssvar og skatteministerens kommentarer hertil er kort gengivet  

 i  

 et skema i lovforslagets bemærkninger.
Spørgsmål Udvalget har stillet 5 spørgsmål til skatteministeren til  

 skriftlig besvarelse, som denne har besvaret.
Udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af  

  

 udvalget:
Til § 2 1)  

  

 I den under  

  

 nr. 1  

  

 foreslåede  

 affattelse af  

  

 § 1, stk. 2,  

  

 indsættes  

 efter »straffesager,«: »samt for inddrivelse af andre krav fra det  

 offentlige,«.
[Præcisering af restanceinddrivelsesmyndighedens kompetence i  

 forhold til udenlandske krav] 2)  


  

 Nr. 2  

  

 affattes således:
 »2.  

  

 I  

  

 § 1, stk. 2,  

  

 som bliver  

 stk. 3, indsættes som  

  

 2. pkt.:
»Regler som nævnt i 1. pkt. finder desuden anvendelse på  

 fordringer som nævnt i stk. 2, medmindre andet følger af det pågældende  

 retlige  

 hjemmelsgrundlag.«« [Præcisering af restanceinddrivelsesmyndighedens kompetence] 3)  

  

 Efter nr. 2 indsættes som nyt nummer:
»01.  

  

 I  

  

 § 3, stk. 1,  

  

 ændres  

 »§ 1, stk. 2« til: »§ 1, stk. 3«.« [Konsekvensændring som følge af lovforslagets § 2, nr. 1] Bemærkninger Til nr. 1 Efter det gældende § 1, stk. 1, i lov om opkrævning og inddrivelse  

 af visse fordringer finder loven anvendelse på fordringer af dansk  

 oprindelse,  

 der opkræves eller inddrives af det offentlige.
Det overordnede formål med  

 loven er at fastlægge, at inddrivelse af sådanne krav forestås af  

 restanceinddrivelsesmyndigheden  

 (told- og skatteforvaltningen).
Efter det foreslåede § 1, stk. 2, i lov om opkrævning og  

 inddrivelse af visse fordringer præciseres det, at  

 restanceinddrivelsesmyndighedens  

 kompetence også omfatter de skattekrav af udenlandsk oprindelse, som told- og  

 skatteforvaltningen skal opkræve eller inddrive på grundlag af en anmodning  

 herom fra en kompetent udenlandsk, færøsk eller grønlandsk myndighed.
Den  

 oprindelig foreslåede formulering omfatter alene skattekrav i skattesager,  

 som  

 ikke er straffesager.
Som et led i restanceinddrivelsesmyndighedens (told- og  

 skatteforvaltningens) overtagelse af inddrivelsen af alle restancer fra  

 offentlige myndigheder pr. 1. november 2005 har  

 restanceinddrivelsesmyndigheden  

 imidlertid også overtaget inddrivelsen af visse andre krav af udenlandsk  

 oprindelse.
Det drejer sig om udenlandske underholdsbidrag.
Inddrivelse af  

 udenlandske  

 underholdsbidrag henhørte indtil den 1. november 2005 under kommunerne.
 De internationale hjemmelsgrundlag for inddrivelse af  

 udenlandske underholdsbidrag er:
  

 	  

 konvention af 23.  

 marts 1962 mellem Danmark, Finland, Island, Norge og Sverige om inddrivelse  

 af  

 underholdsbidrag (den nordiske inddrivelseskonvention), som ændret ved  

 overenskomst  

 af 25. februar 2000, jf. bekendtgørelse nr. 21 af 29. juli 1963 og  

 bekendtgørelse nr. 13 af 4. april 2002,   

 	  

 Haagerkonventionen af  

 2. oktober 1973 om anerkendelse og fuldbyrdelse af afgørelser om  

 underholdspligt  

 (Haagerkonventionen af 1973), jf. bekendtgørelse nr. 15 af 22. februar 1988,   

 	  

 Haagerkonventionen af  

 15. april 1958 om anerkendelse og fuldbyrdelse af afgørelser vedrørende  

 underholdspligt over for børn (Haagerkonventionen af 1958), jf.  

 bekendtgørelse  

 nr. 26 af 1. april 1966, og   

 	  

 Den af De Forenede  

 Nationer vedtagne konvention af 20. juni 1956 om inddrivelse af  

 underholdsbidrag  

 i udlandet (FN-konventionen), jf. bekendtgørelse nr. 49 af 24. august 1962.
Det foreslås, at ordlyden af det foreslåede § 1, stk. 2, i lov  

 om opkrævning og inddrivelse af visse fordringer udvides, således at det  

 fremgår, at også fordringer, der inddrives i henhold til disse retsgrundlag,  

 er  

 omfattet af loven.
Ordlyden vil endvidere omfatte den situation, at der  

 mellem  

 Danmark og en anden stat indgås aftale om bistand med inddrivelse af andre  

 offentlige krav, og den situation, hvor Danmark måtte tilslutte sig en  

 international overenskomst eller konvention, der forpligter Danmark til at  

 yde  

 en sådan bistand.
Til nr. 2 Efter den gældende § 1, stk. 2, (efter lovforslaget § 1, stk.  

 3,) i lov om opkrævning og inddrivelse af visse fordringer finder relevante  

 regler i anden lovgivning anvendelse på de fordringer, der omfattes af loven,  

 det vil sige fordringer af dansk oprindelse, der inddrives af  

 restanceinddrivelsesmyndigheden.
 Det foreslås, at relevante regler i anden lovgivning også skal  

 finde anvendelse på de krav af udenlandsk oprindelse, som er omfattet af det  

 foreslåede nye § 1, stk. 2, men at det præciseres, at dette gælder, i det  

 omfang andet ikke følger af det relevante retlige hjemmelsgrundlag.
Præciseringen har baggrund i, at skønt de retlige  

 hjemmelsgrundlag som overordnet princip fastslår, at den anmodede stats  

 inddrivelsesregler skal anvendes, kan visse spørgsmål dog være henlagt til  

 den  

 anmodende stats kompetence.
Det gælder bl.a. med hensyn til renteberegning  

 samt  

 stillingtagen til eftergivelse.
I sådanne tilfælde skal danske regler om  

 renteberegning eller eftergivelse således netop  

  

 ikke  

  

 finde anvendelse.
Til nr. 3 Ændringsforslaget skyldes, at der ved lovforslagets § 2, nr. 1,  

 indsættes et nyt § 1, stk. 2, i lov om opkrævning og inddrivelse af visse  

 fordringer.
Det gældende § 1, stk. 2, bliver herved § 1, stk. 3. Referencen i  

 lovens § 3, stk. 1, til lovens § 1, stk. 2, skal konsekvensrettes som følge  

 heraf.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 115 Bilagsnr.
Titel 1 Høringssvar, fra skatteministeren 2 Udkast til tidsplan for Skatteudvalgets behandling af L  

 115 3 Ændringsforslag fra skatteministeren 4 1. udkast til betænkning 5 2. udkast til betænkning Oversigt over spørgsmål og svar vedrørende L 115 Spm.nr.
Titel 1 Spm. om, hvilke retssikkerhedsmæssige krav eller  

 rettigheder en borger, der bliver udsat for inddrivelse fra udenlandske  

 myndigheder, har, til skatteministeren, og ministerens svar herpå 2 Spm. om, hvilke retssikkerhedsmæssige krav eller  

 rettigheder en borger, hvorom en udenlandsk myndighed anmoder om oplysninger  

 fra de danske skattemyndigheder, har, til skatteministeren, og ministerens  

 svar herpå 3 Spm., om de danske myndigheder kan blive sat til at  

 inddrive udenlandske krav, som der ikke er hjemmel til at inddrive efter de  

 danske regler, til skatteministeren, og ministerens svar herpå 4 Spm. om, hvordan de danske myndigheder vil sikre sig, at  

 udenlandske krav mod en borger bosiddende i Danmark er baseret på et korrekt  

 grundlag, til skatteministeren, og ministerens svar herpå 5 Spm. om at eksemplificere typiske sager mellem borgere i  

 Danmark og en udenlandsk myndighed, som er omfattet af lovforslaget, til  

 skatteministeren,  

 og ministerens svar herpå Bilag 2 Udvalgets spørgsmål til skatteministeren og  

 dennes svar herpå Spørgsmålene og skatteministerens svar herpå er optrykt  

 efter ønske fra EL.
 Spørgsmål 1:
Hvilke retssikkerhedsmæssige krav eller rettigheder har en  

 borger, der bliver udsat for inddrivelse fra udenlandske myndigheder? Svar:
Lovforslaget har ikke nogen indflydelse på borgernes  

 retssikkerhedsmæssige krav eller rettigheder.
Udgangspunktet er i dag, at  

 borgerne har samme retssikkerhedsmæssige krav og rettigheder, når de udsættes  

 for inddrivelse af et udenlandsk skattekrav, som de har, når de udsættes for  

 inddrivelse af et dansk skattekrav.
Sådan vil det også fortsat være efter  

 lovændringen.
Og inddrivelsen gennemføres af SKAT, ikke af de udenlandske  

 myndigheder.
Lovforslaget har heller ikke nogen indflydelse på omfanget af  

 Danmarks forpligtelser til at bistå andre landes myndigheder med inddrivelse  

 af  

 udenlandske offentlige krav.
Lovforslaget har til formål at sikre det interne  

 retsgrundlag for, at Danmark i fremtiden vil kunne opfylde sine forpligtelser  

 efter nye administrative aftaler om administrativ bistand til inddrivelse af  

 udenlandske skattekrav, som SKAT indgår.
Det nærmere indhold af Danmarks aktuelle forpligtelser fremgår  

 af de internationale hjemmelsgrundlag.
De indeholder samtidig regler, der  

 sikrer de berørte borgeres rettigheder.
SKAT bistår ikke udenlandske  

 myndigheder med inddrivelse af udenlandske offentlige krav, medmindre der  

 foreligger et hjemmelsgrundlag, der er tiltrådt både af det anmodende land og  

 af Danmark.
Udenlandske myndigheder, som har krav, som ikke er omfattet af  

 et hjemmelsgrundlag, kan ikke få bistand af danske administrative myndigheder  

 til inddrivelse af kravet.
De er således henvist til at benytte samme  

 fremgangsmåde,  

 som gælder for udenlandske personer m.v., som har privatretlige krav mod  

 borgere eller virksomheder her i landet, dvs. til at søge dom for kravet og  

 derefter søge dommen tvangsfuldbyrdet i Danmark efter retsplejelovens regler.
 For så vidt angår udenlandske krav på skatter m.v. er de mest  

 anvendte internationale hjemmelsgrundlag:
  

 	  

 den nordiske aftale af  

 7. december 1989 om gensidig bistand i skattesager og forskrifter udstedt med  

 hjemmel heri,   

 	  

 direktiv 76/308/EØF om  

 gensidig bistand ved inddrivelse af fordringer i forbindelse med visse  

 bidrag,  

 afgifter, skatter og andre foranstaltninger samt   

 	  

 OECDs og Europarådets  

 bistandskonvention om gensidig administrativ bistand i skattesager.
 Hertil kommer, at enkelte af Danmarks  

 dobbeltbeskatningsoverenskomster indeholder bestemmelser om bistand med  

 opkrævning og/eller inddrivelse af skattekrav.
De internationale hjemmelsgrundlag indeholder bl.a. regler om   

 	  

 hvilke skatter m.v.  

 der er omfattet af hjemmelsgrundlaget,   

 	  

 hvilke oplysninger den  

 anmodende stats kompetente myndighed skal give SKAT f.eks. om kravet,  

 skyldnerens identitet og adresse, dokumentation for, at kravet er eksigibelt  

 (dvs. modent til tvangsinddrivelse) i henhold til lovgivningen i den  

 anmodende  

 stat,   

 	  

 forrentning; det er  

 enten foreskrevet, at forrentning sker efter den anmodende stats eller den  

 anmodede  

 stats regler,   

 	  

 at inddrivelse sker  

 efter reglerne i den anmodede stat, her Danmark.
Dette indebærer bl.a., at  

 der  

 foretages betalingsevnevurdering efter samme regler som gælder for SKATs  

 inddrivelse  

 af danske offentlige krav,   

 	  

 og at klager over  

 kravets eksistens eller størrelse skal behandles af myndigheder eller  

 domstole  

 i den anmodende stat.
 Spørgsmål 2:
Hvilke retssikkerhedsmæssige krav eller garantier har en borger,  

 hvorom en udenlandsk myndighed anmoder om oplysninger fra de danske  

 skattemyndigheder? Svar:
Lovforslaget har ikke nogen indflydelse på borgernes  

 retssikkerhedsmæssige krav eller garantier.
Udgangspunktet er i dag, at  

 borgerne har samme retssikkerhedsmæssige krav og garantier, når udenlandske  

 myndigheder anmoder om oplysninger om dem, som de har, når SKAT indhenter  

 oplysninger  

 om dem.
Sådan vil det også fortsat være efter lovændringen.
Lovforslaget har heller ikke nogen indflydelse på omfanget af  

 Danmarks forpligtelser til at bistå andre landes myndigheder med inddrivelse  

 af  

 udenlandske offentlige krav.
Lovforslaget har til formål at sikre det interne  

 retsgrundlag for, at Danmark i fremtiden vil kunne opfylde sine forpligtelser  

 efter nye administrative aftaler om udveksling af oplysninger i skattesager,  

 som SKAT indgår.
 Det nærmere indhold af Danmarks forpligtelser til at give  

 oplysninger til udlandet fremgår af de internationale hjemmelsgrundlag.  

 Bestemmelser om udveksling af oplysninger findes bl.a. i Danmarks  

 dobbeltbeskatningsoverenskomster,  

 i den nordiske aftale af 7. december 1989 om gensidig bistand i skattesager  

 og  

 forskrifter udstedt med hjemmel heri, i OECDs og Europarådets  

 bistandskonvention  

 om gensidig administrativ bistand i skattesager samt i en række EU-retsakter.
Når Danmark gennem ét af disse hjemmelsgrundlag har forpligtet  

 sig til at give oplysninger til den kompetente myndighed i en anden stat  

 efter  

 dennes anmodning, gælder det over for borgeren, at oplysningerne kun kan  

 indhentes i det omfang, dansk lovgivning giver adgang til at indhente sådanne  

 oplysninger.
Det vil f.eks. sige, at indhentelse af oplysninger til brug for  

 indkomstbeskatning sker efter skattekontrollovens regler, hvilket bl.a.  

 indebærer, at der ikke kan indhentes oplysninger til brug for straffesager.
 En person, som er skattepligtig til en anden stat, og som den  

 pågældende stats kompetente myndighed anmoder om oplysninger om, har således  

 tilsvarende rettigheder i skatteprocessen som personer, der er skattepligtige  

 til Danmark.
 Spørgsmål 3:
Kan de danske myndigheder blive sat til at inddrive udenlandske  

 krav, som der ikke er hjemmel til at inddrive efter danske regler? Svar:
 Jeg har forstået spørgsmålet således, at det vedrører danske  

 administrative myndigheders bistand ved inddrivelse af udenlandske krav og  

 ikke  

 f.eks. muligheden for tvangsfuldbyrdelse af en udenlandsk dom m.v. efter  

 retsplejelovens regler.
 For så vidt angår udenlandske skattekrav o.lign. har jeg omtalt  

 de vigtigste internationale hjemmelsgrundlag i mit svar på spørgsmål 1. Det  

 fremgår heraf, at SKAT er forpligtet til efter anmodning at bistå med  

 inddrivelsen af udenlandske skattekrav m.v., som er omfattet af et sådant  

 hjemmelsgrundlag,  

 selv om der er tale om en skat el. lign., der ikke forefindes i dansk ret,  

 eksempelvis udenlandske formueskattekrav.
Ud over udenlandske krav på skatter o.lign. har SKAT pr. 1.  

 november 2005 overtaget forpligtelsen til at bistå udenlandske offentlige  

 myndigheder med inddrivelse af udenlandske underholdsbidrag.
Disse krav har  

 andre internationale hjemmelsgrundlag end dem, der gælder for skattekrav o.  

 lign., jf. svaret på spørgsmål 1. De pågældende hjemmelsgrundlag vedrører  

 ikke  

 Skatteministeriets ministerområde, men SKAT har overtaget kompetencen til at  

 inddrive sådanne krav fra kommunerne i forbindelse med SKATs generelle  

 overtagelse af inddrivelsen af alle offentlige krav, jf. lov om opkrævning og  

 inddrivelse af visse fordringer (lovforslagets § 2). Også her gælder, at SKAT  

 er forpligtet til efter anmodning at bistå med krav, der er omfattet af et  

 hjemmelsgrundlag, selv om der måtte være tale om et krav, som ikke forefindes  

 efter dansk ret.
 Spørgsmål 4:
Hvordan vil de danske myndigheder sikre sig, at udenlandske krav  

 mod en borger bosiddende i Danmark, er baseret på et korrekt grundlag? Svar:
Jeg henviser til svaret på spørgsmål 1. Efter de internationale  

 hjemmelsgrundlag, som er omtalt dér, skal den kompetente myndighed i den  

 anmodende stat dokumentere over for SKAT, at kravet er modent til  

 tvangsinddrivelse i den pågældende stat.
Når dette er dokumenteret, har SKAT  

 ikke kompetence til at efterprøve den bagvedliggende udenlandske afgørelse.  

 Hvis borgeren klager over kravets fundament (eksistensen, gyldigheden eller  

 størrelsen  

 af kravet), videregiver SKAT klagen til den kompetente myndighed i den  

 anmodende  

 stat, således at klagen kan blive behandlet i denne stat.
 Spørgsmål 5:
 Ministeren bedes eksemplificere typiske sager mellem en borger i  

 Danmark og en udenlandsk myndighed, som er omfattet af lovforslaget.
 Svar:
Nedenfor følger tre eksempler på typiske sager, der er omfattet  

 af lovforslaget.
De to første vedrører bistand med indhentelse af  

 oplysninger,  

 mens den sidste vedrører bistand med inddrivelse af et udenlandsk skattekrav.
Eksempel på indhentelse af oplysninger om en lønmodtager SKAT har i kraft af overenskomst af 7. december 1989 mellem de  

 nordiske lande om bistand i skattesager givet automatiske oplysninger til  

 Norge  

 om, at en dansk arbejdsgiver, NN, i indkomståret 200x har udbetalt løn til Y.  

 Af kontroloplysningerne fremgår, at Y har opgivet en adresse i Norge.
Desuden  

 fremgår Ys cpr.nr.
Foranlediget af disse oplysninger retter den norske kompetente  

 myndighed, en enhed under Finansministeriet, henvendelse til SKAT.
Den  

 kompetente myndigheds anmodning består af en udfyldt standardblanket ledsaget  

 af et brev, hvori det oplyses, at Y ikke har selvangivet nogen indtægt fra  

 den  

 danske arbejdsgiver, at den pågældende norske ligningsmyndighed derfor har  

 rettet henvendelse til Y, og at hun har forklaret, at hun ganske rigtigt har  

 arbejdet for NN i Danmark, men at hun er blevet snydt for det honorar, NN  

 havde  

 lovet hende.
På den baggrund anmoder den kompetente myndighed SKAT om at  

 kontrollere rigtigheden af de automatiske kontroloplysninger.
I SKAT modtages henvendelsen af International Kontrol (IK), der  

 er en enhed under SKAT Hovedcenter Kontrol.
IK videresender anmodningen til  

 det  

 skattecenter, hvor arbejdsgiverens virksomhed ligger.
 Skattecentret foretager en søgning og laver udskrifter af  

 oplysninger, der er indberettet til SKATs systemer, om personens indkomst fra  

 danske arbejdsgivere.
Skattecentret sender udskrifterne til IK sammen med et brev,  

 hvori man redegør for, hvad man har foretaget.
Kan man ikke finde noget,  

 f.eks.  

 fordi en søgning på det opgivne cpr.nr. ikke fører til yderligere oplysninger  

 (ud over dem, der allerede er videregivet automatisk), redegøres der for  

 dette.
 IK sender kopi af det modtagne materiale fra skattecentret til  

 den norske kompetente myndighed.
Eksempel på indhentelse af oplysninger om en virksomhed SKAT modtager en anmodning fra den kompetente myndighed i Norge,  

 en enhed under Finansministeriet, om bistand til indhentelse af oplysninger  

 om  

 en nærmere angivet bankkonto i den danske bank NN.
Grundlaget for anmodningen  

 er overenskomst af 7. december 1989 mellem de nordiske lande om bistand i  

 skattesager.
Anmodningen består af en udfyldt standardblanket ledsaget af et  

 brev.
I brevet oplyses, at anmodningen vedrører en norsk virksomhed, V.
Der  

 gives identifikationsoplysninger om virksomheden og dens personlige ejer.
Der  

 vedlægges betalingsbilag fra Vs ejers norske bank, ifølge hvilket der  

 er  

 modtaget indbetalinger fra en konto i en dansk bank, NN, og at bankens  

 opdragsgiver er et selskab, S, der har adresse i et tredjeland, L.
Det oplyses, at V sælger varer til et navngivet firma i et fjerde  

 land, Polen, men at V ikke har oplyst nogle indtægter fra Polen.
Vs  

 ejer har  

 til de norske skattemyndigheder forklaret, at købesummen ved salg af varer  

 betales til ham af et selskab, S, der er etableret i land L, og at  

 betalingerne  

 sker via Ss konto i den danske bank NN.
På baggrund heraf anmoder den  

 kompetente myndighed SKAT om at kontrollere, hvem der er registreret som ejer  

 af den pågældende konto i NN, hvornår kontoen er åbnet, eventuelle fuldmagter  

 samt kontoudtog for en nærmere angiven periode.
I SKAT modtages henvendelsen af International Kontrol (IK), der  

 er en enhed under SKAT Hovedcenter Kontrol.
IK skriver til banken NN og  

 anmoder  

 om de ønskede oplysninger.
Da der er tale om bankoplysninger, involveres  

 skattecentret  

 ikke.
 Banken NN sender kontoudtog og de øvrige ønskede oplysninger til  

 IK, som videresender oplysningerne til den kompetente myndighed i Norge.
Af kontoudtogene fremgår, at to navngivne danske selskaber har  

 foretaget store indbetalinger til kontoen.
Af umiddelbart tilgængelige  

 oplysninger  

 i SKATs systemer  og af selskabernes navne  fremgår, at begge  

 virksomheder  

 driver engrossalg i samme branche.
IK giver denne oplysning videre til den  

 norske kompetente myndighed.
IK modtager herefter en ny anmodning om bistand fra den norske kompetente  

 myndighed.
Der anmodes om bistand i form af kopier af underliggende  

 fakturaer,  

 betalingsbilag m.v. vedrørende de navngivne danske selskaber i den  

 kontrollerede  

 periode.
 IK videresender anmodningen til det skattecenter, hvor de danske  

 selskaber er hjemmehørende.
 Skattecentret foretager kontrolbesøg i virksomhederne i  

 overensstemmelse med de almindelige regler for sådanne kontrolbesøg.  

 Skattecentret finder herved frem til de pågældende fakturaer, som kopieres.  

 Skattecentret sender kopi af fakturaerne til IK, som videresender dem til den  

 kompetente myndighed i Norge.
Eksempel på en inddrivelsessag Island henvender sig til SKAT med anmodning om bistand til  

 inddrivelse af et krav på statslig og kommunal islandsk indkomstskat mod en  

 person, der i det pågældende indkomstår var skattepligtig til Island, men som  

 i  

 dag er bosat i Danmark.
Grundlaget for anmodningen er overenskomst af 7.  

 december 1989 mellem de nordiske lande om bistand i skattesager og  

 overenskomst  

 af 30. juni 1997 i henhold til artikel 20 i aftalen mellem de nordiske lande  

 om  

 bistand i skattesager.
Anmodningen modtages fra den kompetente myndighed i Island, en  

 enhed under Finansministeriet.
Den kompetente myndighed sender en udfyldt  

 standardblanket samt dokumentation for kravet.
Standardblanketten indeholder  

 personoplysninger om skyldneren, oplysninger om kravet samt den kompetente  

 myndigheds erklæring om,   

 	  

 at kravet er  

 eksigibelt (modent til inddrivelse) efter islandske regler,   

 	  

 at inddrivelse ikke  

 antages at kunne foretages i Island og   

 	  

 at oplysningerne i  

 anmodningen i øvrigt er korrekte.
I SKAT modtages henvendelsen af Videns- og Kompetencecentret  

 International Inddrivelse, der en afdeling under Skattecenter Tønder.  

 International Inddrivelse kontrollerer, at anmodningen indeholder alle de  

 krævede informationer, og validerer oplysningerne.
Især kontrolleres at person- og adresseoplysningerne er korrekte,   

 	  

 at kravets art er  

 omfattet af aftalen (det er tilfældet i dette eksempel), grundlaget for  

 kravet,   

 	  

 at de islandske  

 myndigheder har udsendt kravbrev/rykker til skyldneren, og   

 	  

 at kravet ikke er  

 forældet.
Hvis oplysningerne ikke kan valideres, retter International  

 Inddrivelse henvendelse til den kompetente myndighed i Island.
Efter  

 omstændighederne kan valideringsforløbet enten føres til, at anmodningen om  

 bistand følges, efter at Island har givet flere oplysninger, eller til, at  

 anmodningen om bistand ikke følges.
Når valideringen er gennemført, omregnes kravet til danske  

 kroner.
Sagen videresendes fra International Inddrivelse til  

 restanceinddrivelsesmyndigheden  

 i det skattecenter, hvor skyldneren bor.
Denne inddrivelsesenhed foretager  

 selve inddrivelsen.
Inddrivelsen foretages under anvendelse af danske regler.  

 Dog har kun de islandske myndigheder kompetence til at eftergive gælden.
Al  

 kontakt  

 til Island foregår via International Inddrivelse.
Beløb, som indbetales til  

 skattecentret, videresendes således løbende til International Inddrivelse.  

 Restanceinddrivelsesmyndigheden indberetter sine væsentlige dispositioner til  

 International Inddrivelse, f.eks. om, at der er foretaget udlæg eller givet  

 henstand.
Også klager over kravets fundament (eksistensen, gyldigheden eller  

 størrelsen af kravet) videregives til International Inddrivelse.  

 International  

 Inddrivelse underretter løbende den kompetente myndighed i Island om alle  

 disse  

 dispositioner m.v.
Sagen afsluttes fra dansk side, når hele kravet er  

 inddrevet, eller når det konstateres, at det ikke er muligt at inddrive  

 kravet.
