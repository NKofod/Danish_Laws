 Det danske samfund rummer i dag en stigende mængde stoffer, der er farlige  

 for omgivelserne.
Det drejer sig om industrikemikalier og radioaktivt forurenet materiale,  

 som ikke blot anvendes i industrien, men også transporteres på landeveje, med  

 jernbaner og med færger.
Der dukker også stadig kemiske kampstoffer op,  

 sænket i Østersøen efter 2. verdenskrig.
 Der er derfor konstateret et stort behov for oplysninger og retningslinier  

 til det personale, der skal yde livreddende indsats ved ulykker med disse  

 farlige stoffer.
Den 17. juli 1985 udsendte Civilforsvarsstyrelsen bl.a. til samtlige  

 amtsråd sygehusberedskabscirkulære nr. 20 om sygehusenes beredskab i tilfælde  

 af uheld med farlige stoffer.
I den arbejdsgruppeindstilling, som var vedlagt  

 cirkulæret, blev det bl.a. anbefalet, at der senere søgtes tilvejebragt en  

 enkel terapeutisk vejledning til brug for sygehusenes behandling af  

 patienter, der har været udsat for uheld med farlige stoffer, idet der efter  

 arbejdsgruppens opfattelse ikke fandtes et umiddelbart tilgængeligt  

 informationsmateriale herom.
 Civilfarsvarsstyrelsen har nu søgt at imødekomme dette behov gennem  

 udsendelse af denne »Vejledning i primær behandling af patienter  

 forurenede med farlige stoffer«.
 Vejledningen indeholder anvisninger til brug for dem, der som de første  

 skal tage sig af personer, der har været udsat for industrikemikalier,  

 radioaktivt forurenet materiale eller kemiske kampstoffer.
 Der er tale om generelle anvisninger for akut behandling umiddelbart efter  

 forureningen er sket.
 Vejledningen er tiltrådt af Sundhedsstyrelsen herunder af Statens Institut  

 for Strålehygiejne.
Yderligere eksemplarer af denne vejledning kan købes i  

 Civilforsvarsstyrelsen.
Prisen er 50 kr. incl. moms.
Ole Forsting /F.
Trosbjerg, brigadechef VEJLEDNING I PRIMÆR BEHANDLING AF PATIENTER FORURENDE MED FARLIGE STOFFER FORORD En stor mængder farlige stoffer findes i det danske samfund.
Der er  

 konstateret et stigende behov for oplysninger og retningslinier til det  

 personale, der skal yde livreddende indsats, når der sker ulykker med de  

 farlige stoffer.
 Civilforsvarsstyrelsens vejledning i primær behandling af patienter  

 forurende med farlige stoffer indeholder generelle anvisninger til brug for  

 dem, der som de første skal tage sig af personer, der har været udsat for  

 industrikemikalier, radioaktivt forurenet materiale eller kemiske  

 kampstoffer.
 Der er tale om generelle anvisninger for akut behandling umiddelbart  

 efter, forureningen er sket.
 Ved yderligere efterfølgende udredning og behandling henvises der til:
 oplyser vagthavendes telefonnummer.
Statens institut for Strålehygiejne telefon 42 94 37 73 (døgnvagt) Vejledningen af udarbejdet af en arbejdsgruppe nedsat af  

 Civilforsvarsstyrelsen.
 Arbejdsgruppen var sammensat af repræsentanter fra en række relevante  

 selskaber, styrelser og organisationer:
overlæge Søren Kromann Jensen, (formand) Sønderborg sygehus for Dansk Katastrofemedicinsk Selskab overlæge Erik M.
Darre, Antvorskov kaserne for Forsvarskommandoen 1. reservelæge Henrik Diemer, K.A.S.
Glostrup for Dansk selskab for klinisk fysiologi og nuklearmedicin lektor Svend Edelfors, Det farmakologiske Institut for Dansk selskab for farmakologi og toksikologi fuldmægtig Niels Funding, Civilforsvarsstyrelsen overlæge, dr.med.
Finn Gyntelberg, Rigshospitalet for Giftinformationscentralen fuldmægtig, mag.art.
Vibeke Hein, Civilforsvarsstyrelsen overlæge, dr.med.
Jens Henriksen, Hvidovre Hospital for Dansk selskab for klinisk fysiologi og nuklearmedicin oberstløjtnant Niels Erik Jacobsen, for Hærens Ingeniør- og ABC-skole overlæge Ole Juhl, Aalborg sygehus, Syd for Dansk anæstesiologisk Selskab lic.pharm.
Ulla Klixbüll for Civilforsvarets analytisk-kemiske Laboratorium oversygeplejerske Tove Madsen, Rigshospitalet for skadestuesygeplejerskerne læge Anne M.
Rancke-Madsen, for Sundhedsstyrelsen professor, dr.med.
Bent Sørensen, Hvidovre Hospital for plastik og brandsårskirurgisk afdeling korpslæge Sven Trautner for Dansk katastrofemedicinsk Selskab brigadechef Finn Trosbjerg, Civilforsvarsstyrelsen embedslæge Per Vagn-Hansen, Storstrøms Amt for Embedslægeinstitutionen.
 Vejledning er godkendt af Sundhedsstyrelsen og Statens Institut for  

 Strålehygiejne.
 Civilforsvarsstyrelsen vil efter behov udsende revideret udgave af  

 »Vejledning i primær behandling af patienter forurende med farlige  

 stoffer«.
 I vejledningen er anvendt en stavemåde svarende til Lægeforeningens  

 Medicinfortegnelse.
INDHOLDSFORTEGNELSE VEJLEDNING I PRIMÆR BEHANDLING AF SKADEDE VED KEMIKALIEUHELD Det er den ansvarlige leder på skadestedet, der vurderer situationen og  

 tager stilling til, hvornår og hvordan redningsindsatsen skal varetages,  

 herunder hvilket beskyttelsesudstyr, der er nødvendigt.
Umiddelbart ved  

 kilden vil det normalt være maksimalt beskyttelsesudstyr (beskyttelsesdragt,  

 støvler, handsker, luftforsynet åndedrætsværn med trykflaskeforsynet helmaske  

 eller kredsløbsapparat).
 Det påhviler den ansvarlige leder at informere redningsmandskabet og de  

 tilskadekomne om ulykkens omfang og karakter for at undgå usikkerhed og  

 forebygge panik.
 Nedenstående gives vejledning i behandling af skadede ved kemikalieuheld  

 bortset fra forgiftninger ved indtagelse.
 Ulykker med kemikalier kan give anledning til:
- Påvirkning af legemets ydre overflade - Påvirkning af åndedrætsorganerne - Påvirkning af både ydre overflade og åndedrætsorganer.
 Generelle foranstaltninger:
 Ved påvirkning af legemets ydre overflade:
 Yderligere kemisk påvirkning afbrydes ved fjernelse af skaderamte fra  

 forureningskilden.
 Så hurtigt som muligt iværksættes skylning med VAND i rigelige mængder  

 samtidig med, at forurenet klædedragt, sko, smykker m.v. fjernes.
 Skylningen fortsættes til ankomsten til sygehus.
 Selv om der ved den perifere rensning umiddelbart kan indtræde en  

 forværring af den samlede tilstand, er det alligevel væsentligt at gennemføre  

 rensningen.
 Ved stænk i øjnene skylles med vand i blød stråle i mindst 15 minutter.  

 Øjenlågene og holdes adskilte, og der skylles også under disse.
 Ved mulighed for påvirkning af åndedrætsorganerne:
Den skaderamte transporteres så hurtigt og skånsomt som muligt fra  

 ulykkesstadet.
Bevidstløse og shockerede transporteres om muligt i aflåst  

 sideleje, øvrige om muligt med eleveret hovedgærde.
 Ved åndedrætssymptomer (f.eks. åndenød, hoste m.v.) gives så hurtigt som  

 muligt ilt, også under transporten.
 Ved påvirkning af både ydre overflade og åndedrætsorganer:
 alle forannævnte foranstaltninger iværksættes.
Under transporten fra skadested til sygehus skal patienten holdes under  

 observation.
Bevidstløse og shockerede patienter anbringes i aflåst sideleje.  

 Der bør være mulighed for behandling i køretøjet, herunder bruser til  

 skylning, iltbehandling samt ventilation.
 I ambulancen bør findes beskyttelseshandsker til personalet.
 Ambulancemandskabet bør kunne arbejde iført helmaske med  

 kombinationsfilter.
I tilfælde, hvor ovennævnte generelle foranstaltninger ikke er iværksat  

 inden transport til sygehus, indledes behandlingen efter disse retningslinier  

 ved ankomsten til sygehuset.
Ved modtagelse af væskeforurende patienter skal  

 personalet være iført beskyttelsesudstyr.
VEJLEDNING I LÆGELIG PRIMÆR BEHANDLING AF SKADEDE VED  

 KEMIKALIEUHELD Ved enhver kemisk ulykke kan man kontakte Rigshospitalets Giftinformationscentral tlf. 31 39 42 33 efter kl. 16.00 tlf. 31 39 66 33, som oplyser vagthavende læges telefonnummer I dagtimerne kan man også rette henvendelse til Civilforsvarets Analytisk-kemiske Laboratorium tlf. 31 37 18 07 En række symptomer og relevante behandlinger ved nogle vigtige  

 forgiftningstyper gennemgåes på side 5 - 22.
ALKALI Eksempler:
 kaliumhydroxid, natriumhydroxid (natronlud, kaustisk soda).
 Risiko:
kraftigt ætsende på hud og øjne, risiko for penetrerende øjenskader,  

 kraftigt ætsende på slimhinder.
Ved indånding risiko for toksisk lungeødem.
 Behandling ydre:
skylning med rindende vand.
Dette fjerner de basiske molekyler fra  

 overfladen: nye molekyler diffunderer op fra vævet, fjernes, etc.
Der skylles  

 meget længe, som regel 24 timer eller mere.
Der skal skylles med en lille  

 rislende strøm af behageligt varmt vand. (I modsætning til behandling af  

 forbrændinger, skal det ikke være koldt vand).
Når pH målt på overfladen af det ætsede parti med indikatorpapir  

 (lakmuspapir) viser ca. 7, kan skylningen indstilles.
Hvis undersøgelsen af  

 pH fortsat viser 7 efter 15 minutter uden skylning, kan skylningen ophøre.
I  

 modsat fald genoptages behandlingen.
 Almen steroidbehandling i store doser kan iværksættes ved veludtalte  

 irritationssymptomer.
 indre:
 ved risiko for toksisk lungeødem indledes øjeblikkelig behandling med  

 Beclomethason inhalationsaerosol.
AMMONIAK Risiko:
kraftigt ætsende på hud og øjne; særlig risiko for varig øjenskade,  

 specielt ved komprimeret gas.
Kraftigt ætsende på slimhinder.
Ved indånding  

 risiko for laryngospasme, larynxødem, kramper, bevidstløshed, respirations-  

 og hjertestop.
Efter alvorlige ulykker (indespærring, komprimeret gas) er der  

 risiko for toksisk lungeødem.
 Behandling ydre:
 som ved alkali, se dette. Øjenlæge skal altid kontaktes ved  

 øjenpåvirkning.
 indre:
 behandling med Beclomethason inhalationsaerosol.
BRANDRØG Risiko:
brandrøg indeholder bl.a. kulmonoxid, kuldioxid og andre forbindelser  

 afhængigt af de brændende materialers art.
Cyanforbindelser forekommer  

 specielt ved brand i plastmaterialer og uld.
Ved brand i PVC Behandling:
Skylning med vand.
Ilt 100% Almen steroidbehandling i store doser.
 Ved behov: Beclomethason inhalationsaerosol (se også cyanid).
CYANID Risiko:
forstyrret celleånding (indre kvælning) PAS PÅ HUDKONTAKT.
 Behandling:
Skylning med vand.
Ilt 100%.
Så hurtigt som muligt gives Dosis: 3 mg/kg intravenøst.
 Umiddelbart derefter gives:
Dosis: til voksne gives 80 ml injektionsvæske 150 mg/ml intravenøst over 5  

 - 10 minutter.
Behandlingen gentages eventuelt flere gange.
Som korrektion ved for kraftig methæmoglobindannelse kan gives metyltionin  

 1-2 mg/kg intravenøst.
Alment skal der korrigeres for acidose.
 Ved anvendelse af Kelocyanor skal adrenalin haves ved hånden, da  

 Kelocyanor er toksisk (risiko for larynxødem, anafylaktisk shock, hvis  

 cyanidioner ikke findes i organismen). Kelocyanor gives langsomt intravenøst  

 med opmærksomheden henledt på overfølsomhedsreaktioner.
 Dosis: 300 mg (15 mg/ml). Behandlingen kan gentages efter behov.
 Dosis: 100 mg (10 mg/ml) intravenøst 3 - 5 gange med 10 minutters  

 interval.
FENOL Risiko:
Fenolopløsninger over 10% er ætsende på hud og øjne.
Er kraftigt ætsende  

 på slimhinder.
Optages let gennem huden (optagelsen er relativt størst fra  

 fortyndede fenolopløsninger).
 Ved forgiftning påvirkes kredsløb og centralnervesystem, og der er risiko  

 for toksisk lungeødem, også ved hudoptagelse.
 Behandling ydre:
 vask med almindelig sæbe og vand (evt. polyætylenglycol 400).
 Ved øjenstænk: skyl i mindst 30 min. (gerne med  

 natriumbikarbonatopløsning).
 indre:
 ved indånding: ilt 100% samt Beclomethason inhalationsaerosol og  

 steroidbehandling i store doser.
FLUSSYRE Risiko:
trænger hurtigt gennem huden, som ved fortyndede opløsninger (op til ca.  

 10%) ikke bliver synligt skadet i det tidlige stadium.
Flussyren påvirker det  

 underliggende væv, hvor der består risiko for svær vævsskade og i alvorlige  

 tilfælde for systemisk forgiftning (hypocalcæmi). Ved indåndning risiko for  

 toksisk lungeødem.
 Behandling ydre:
 initialt som ved alkali, se dette.
 Efter skylning indgnides huden omhyggeligt med kalciumglukonatgel 2,5%  

 (hydrofluoric acid burn jelly), som efterlades på huden i mindst 24 timer.
 Ved smerter gentages indgnidningen.
 Ved påvirkning af hudområder over 1 1/2 dm med koncentreret syre gives  

 peroral kalcium 2 gram hver 2. time.
Ved stænk i øjnene skylles i 30 minutter med vand.
Derefter dryppes med 3  

 - 4 dråber kalciumglukonatopløsning. Øjenlægetilsyn.
 Lokalbehandling med indsprøjtning med kalciumholdige væsker må stærkt  

 frarådes.
 indre:
ved indånding behandles med ilt og efter behov med Beclomethason  

 inhalationsaerosol og steroidbehandling.
Ved svære forgiftningstilfælde kan  

 behandling med intravenøs Kalciumlævulat 100 mg/ml i store doser være  

 nødvendig.
FORMALDEHYD Risiko:
 formaldehyd er en gas og kaldes formalin i vandopløsning.
Er stærkt slimhindeirriterende i øjne, næse og øvre luftveje.
Ved  

 indånding risiko for laryngospasmer, larynxødem og evt. bronchitis.
Der er  

 næppe risiko for toksisk lungeødem.
Stærke opløsninger kan give nekroser.
 Behandling:
 som alkali, se dette.
 Ved øjenstænk bør øjenlæge kontaktes.
FOSFOR  (GUL, HVID) Risiko:
 Ved hud- og øjenkontakt:
 ætsninger/brandsår af 2.-3. grad.
Optages gennem huden og kan ved svær påvirkning give leverskader efter  

 latenstid på 1 - 3 døgn, evt. senere.
Risiko for akut gul leveratrofi i  

 efterforløbet.
 Dødelig dosis er omkring 1 mg/kg.
Fosfor er selvantændende i luft.
Personalet, der skal tage sig af  

 fosforskadede, skal være iført kirurgisk maske, kirurgiske gummihandsker  

 (evt. 2 par) og beskyttelsesbriller.
Brændende fosfor slukkes med vand;  

 derved dannes der fosforsyre.
 Behandling:
skylning med kropsvarmt vand.
Fosforpartikler skal altid fjernes under  

 samtidig skylning på grund af brandfaren.
Kitler og klæder forurenet med  

 fosfor lægges i en opløsning af kaliumpermanganat og matriumhydrogenkarbonat  

 (1:5). Efter skylning og rensning holdes den skadede krops del i en opløsning  

 af kaliliumpermanganat og natriumbikarbonat (opløsning 30 + 84 mg/ml  

 fortyndet med lige dele vand). Badningen fortsættes indtil pH på det ætsede  

 partis overflade er målt til ca. 7 med indikatorpapir (lakmuspapir).
Man kan komme ud for patienter behandlet med en kobbersulfatopløsning (den  

 af militæret anvendte opløsning er 2%); derved dannes et lufttæt lag af  

 kobbersulfat over de brændende partikler.
Senere behandles sårene med  

 kompresser gennemvædet med ovennævnte opløsninger (skiftes hvert kvarter).  

 Fosforpartikler kan fjernes med pincet i et mørkt rum, idet de er  

 selvlysende.
FOSFORFORBINDELSER, ORGANISKE (ORGANOFOSFATER) Eksempler:
 parathion, malathion med flere bekæmpelsesmidler.
 Risiko:
 organiske fosforforbindelser blokerer acetylkolinesterase, det vil sige de  

 virker som nervegift og giver symptomer i form af kvalme, opkastninger,  

 mavesmerter smerter i brystet, øget spytsekretion, påvirket  

 åndedrætsfunktion, langsom puls, øget tåreflod, tågesyn, små pupiller,  

 muskeltrækninger stigende til kramper, omtågethed, evt. bevidstløshed.
 Behandling:
 skylning med vand.
 Omgående atropin intravenøst.
 Dosis: voksne 2-4 mg, børn: 1/2-2 mg eller 0,05 mg/kg intravenøst eller  

 intramuskulært.
Behandlingen fortsættes, indtil der er tegn på atropinforgiftning  

 (pupildilatation). Store doser skal forventes at skulle anvendes.
Snarest  

 muligt indledes obidoxim behandling, f.eks.
 toxogonin 3-6 mg/kg intravenøst langsomt.
GIFTIGE, IRRITERENDE, ÆTSENDE GASARTER, RØG OG DAMPE Eksempler:
 ammoniak, cyanbrinte, fenol, fluor, fluorbrinte, formaldehyd, fosgen,  

 klor, klorbrinte, kobberforbindelser, nitrøse gasser, røg fra  

 plastmaterialer, svovldioxid, svovlbrinte, syredampe, zinkkloridrøgpartikler  

 (forsvarets røgbomber).
 Risiko:
 Symptomerne afhænger af, hvilken slags gas, der er tale om, og varierer  

 alt efter koncentrationen af gassen og ekspositionens varighed.
 Symptomerne kan være irritationssymptomer fra luftvejene med hoste,  

 undertiden blodtilblandet ekspektoration, åndenød stigende til lungeødem.
Undertiden kan der efter kortvarig, kraftig initial luftvejsirritation  

 være et (næsten) symptomfrit interval, som kan være flere døgn, hvorefter der  

 optræder åndenød og lungeødem.
Initialsymptomer kan savnes f.eks. ved  

 udsættelse for fosgen og nitrøse gas ser i lave koncentrationer.
Symptomerne  

 mistydes ofte, og farligheden underkendes.
 Behandling:
 ilt 100% og ved behov behandling med Beclomethason inhalationsaerosol,  

 eventuelt systemisk steroidbehandling i store doser (indiceret efter  

 veludtalte irritationssymptomer), og bronchodilaterende midler.
KLORGAS Risiko:
kraftigt slimhindeirriterende på øjne og næse.
Ved høj koncentration også  

 hudirriterende.
Slimhindeirriterende i øvre luftveje.
Ved indånding risiko  

 for laryngospasme, brystsmerter, cirkulationsforstyrrelser, evt. reflektorisk  

 respirations- og cirkulationsstop og endelig ved større eksposition toksisk  

 lungeødem.
 Behandling:
 ilt 100% og ved behov behandling med Beclomethason inhalationsaerosol,  

 evt. systematisk steroidbehandling i store doser (indiceret efter veludtalte  

 irritationssymptomer), bronchodilaterende midler.
SVOVLBRINTE (= HYDROGENSULFID) Risiko:
 Svovlbrinte påvirker meget hurtigt celleåndingen og forårsager almen  

 påvirkning (cirkulation, åndedræt, bevidsthedsplan). Risiko for toksisk  

 lungeødem.
 Behandling:
 ilt 100%.
 Ved bevidsthedspåvirkning gives dimetylaminofenol, 4-DMAP (kan efter  

 ansøgning til Sundhedsstyrelsen rekvireres hos MEDA tlf. 42 84 42 11) (er  

 methæmoglobindanner, svovlbrinten bindes).
Dosis: 3 mg/kg intravenøst til børn og voksne.
Denne dosis giver normalt  

 omkring 30% metræmoglobin.
Ved for kraftig methæmoglobin indgives metyltionin  

 1 - 2 mg/kg intravenøst.
Ved tegn på toksisk lungeødem behandles med  

 Beclomethason inhalationsaerosol og store doser steroid intravenøst.
SYRER Eksempler:
 saltsyre, svovlsyre, fosforsyre, myresyre.
 Risiko:
 kraftigt ætsende på hud, øjne og slimhinder (også som gas og tåge). Ved  

 indånding risiko for toksisk lungeødem.
Svovlsyre udvikler kraftig varme i forbindelse med fugtighed.
Fra  

 salpetersyre kan frigøres nitrøse gasser (se Giftige, irriterende, ætsende  

 gasarter).
 Behandling ydre:
 som alkali, se dette.
 indre:
 ved indånding behandles ved behov med Beclomethason inhalationsaerosol.  

 Eventuel systemisk steroidbehandling i store doser (indiceret efter  

 veludtalte irritationssymptomer).
VEJLEDNING I PRIMÆR BEHANDLING AF PATIENTER UDSAT FOR STRÅLING FRA  

 RADIOAKTIVE STOFFER Den ansvarlige leder vurderer, om der er tale om ekstern radioaktiv  

 forurening, således at indsatsmandskabet, som arbejder i umiddelbar nærhed af  

 strålingskilden, skal bære beskyttelsesudstyr.
Den ansvarlige leder kontakter Statens Institut for Strålehygiejne, tlf.: 42 94 37 73.
 Det påhviler den ansvarlige leder at informere indsatsmandskab,  

 tilskadekomne og senere behandlerne på sygehus om ulykkens art og omfang.
 Følgende situationer med udsættelse for stråling fra radioaktive  

 stoffer kan tænkes:
-- Ulykker i industri, forskningsinstitutioner og hospitaler samt under  

 transport af radioaktive stoffer.
Skadebillede: få tilskadekomne.  

 Beredskabsniveau: patienter kan modtages på ethvert sygehus efter rensning  

 (dekontaminering).
-- Ulykker i nabolandes kraftreaktorer.
Skadebillede: Få tilskadekomne med  

 akut strålesyge, mulighed for mange tilskadekomne med ekstern eventuel intern  

 forurening, men uden akut helbredsrisiko.
Beredskabsniveau:  

 Civilforsvarsstyrelsen foretager målinger og varetager vejledning af  

 befolkningen.
Tilskadekomne med konventionelle skader behandles ifølge gængse  

 retningslinier.
-- Kerneeksplosion Skadebillede: Mange tilskadekomne med både  

 konventionelle skader og stråleskader.
Beredskabsniveau: Kan ikke fastlægges  

 på forhånd, afhænger af kapaciteten af fungerende sygehuse og transport- og  

 kommunikationsmuligheder.
 Følgende muligheder for personbestråling foreligger:
 - Personen har alene været udsat for ekstern bestråling, enten helkrops-  

 eller lokal bestråling.
 - Personen er eksternt forurenet, d.v.s. personen har radioaktivt  

 materiale på legemsoverfladen.
 - Personen er internt forurenet, d.v.s. personen har spist eller indåndet  

 radioaktivt materiale.
 - Personen har været udsat for en kombination af de foregående muligheder.  

 Dette vil forekomme hyppigt ved kernekraftuheld og ved  

 kernevåbeneksplosioner.
PRIMÆR BEHANDLING PÅ SKADESTEDET Bestråling uden forurening:
 Den bestrålede udgør ingen strålingsrisiko for omgivelserne.
 Redningsproceduren eller behandling kræver, hvad angår patienten og  

 redningsmandskab, ingen specielle forholdsregler eller beskyttelse.
 Bestråling med forurening:
 Den stråleudsattes tøj fjernes, hvorved forureningen reduceres markant.  

 Tøjet skal forblive på skadestedet (i lukkede, afmærkede plastposter).
Udsatte hudområder, hår og skæg skylles med vand.
Skylningen af udsatte  

 hudområder fortsætter under transporten til sygehuset.
 Livreddende førstehjælp udføres - idet den er uden væsentlig risiko for  

 redningsmandskabet.
BEHANDLING PÅ SYGEHUSET Statens institut for Strålehygiejne skal altid kontaktes tlf.: 42 94 37 73 (døgnvagt).
 Bestråling uden forurening:
 Den strålingsudsatte udgør ingen strålingsrisiko for sine omgivelser .
 Der tages ved ankomsten til sygehuse snarest blodprøver til fastlæggelse  

 af stråledosis og knoglemarvspåvirkning.
 Der er kun ved meget store (letale) stråledoser akutte symptomer.
 Ved lokalbestråling er indlæggelse sjældent nødvendig, da skaderne her  

 udvikler sig over uger til måneder.
 Ved samtidige konventionelle skader er prognosen for disse væsentlig  

 dårligere end vanligt.
De konventionelle skader behandles efter gængse principper.
Tidsfaktoren  

 er afgørende.
 Bestråling med ekstern forurening:
 Modtagepersonalet på sygehuset bærer beskyttelsesudstyr.
 Den tilskadekomnes tøj aftages, hvis dette ikke allerede er sket, og  

 opbevares i lukkede, afmærkede plastposer på sygehuset i aflåst rum.
 På sygehuset foretages måling, om muligt ved ankomsten og efter rensning.
Den tilskadekomne vaskes/vasker sig med sæbe og shampoo under skånsom brug  

 af svamp og blød børste.
Huden må ikke beskadiges.
Næse, mund og ører renses.
 Klude, børster, håndklæder opsamles i afmærkede, lukkede plastposer.
Stråledosis og eventuel knoglemarvspåvirkning bør bestemmes ved udtagelse  

 af blod og eventuelt ved opsamling af fæces og urin.
Ekskreter udgør som  

 hovedregel ingen strålingsfare.
 Ekstern forurening kombineret med ydre sår:
 Såret skylles med fysiologisk saltvand eller almindeligt vand.
 Fastsiddende forurening fjernes ved excision.
Ekstern forurening må ikke omdannes til intern ved suturering af et  

 radioaktivt forurenet, ikke renset sår.
Som hovedregel må der ikke foretages  

 primær sutur.
 Brandsår behandles som sædvanligt med skylning med vand.
 Patienten kan efter rensningen indlægges på almindeligt sengeafsnit.
 Intern radioaktiv forurening:
 Internt forurenede bør indlægges.
 Ved rimelig sikker formodning om forurening med radioaktive jodisotoper  

 gives jod, hvis patienten tåler dette.
Der gives til voksne og børn over 2 år 200 mg som kalium- eller  

 natriumjodid til vågne patienter pr. os, til bevidstløse intravenøst.  

 Behandlingen skal indledes snarest og helst inden 2 timer.
Børn under 2 år  

 gives halv dosis.
 Dosis gentages dagligt, hvis radiojodeksponeringen verificeres.
Fæces og urin skal opsamles for at fastlægge forureningen.
Der udtages  

 blodprøver.
Alle der har været i kontakt med radioaktivt forurenede personer skal  

 kontrolmåles.
Også ambulancer, bårer etc. skal før ny indsats måles og  

 eventuelt renses.
 Statens institut for Strålehygiejne skal altid kontaktes.
 Tlf.: 42 94 37 73 (døgnvagt).
EFFEKT AF HELKROPSBESTRÅLING SAMMENHÆNG MELLEM STRÅLINGSDOSIS OG SYMPTOMER -------------------------------------------------------------------- VEJLEDNING I PRIMÆR BEHANDLING AF PATIENTER UDSAT FOR KEMISKE  

 KAMPSTOFFER Kemiske kampstoffer har været benyttet i krig.
Men man kan også i fredstid  

 komme ud for patienter, der har været udsat for kemiske kampstoffer, blandt  

 andet ved kontakt med gamle granater.
 Kemiske kampstoffer inddeles efter deres bestandighed i naturen i  

 henholdsvis »flygtige« og »varige« .
 »Flygtige« kampstoffer forbliver kun fra sekunder til  

 timer i væskeform i terrænet.
»Varige« kampstoffer holder sig fra adskillige timer til  

 flere uger i terrænet.
Blistergasser kan under vand holde sig i årevis.
PRIMÆR BEHANDLING PÅ SKADESTEDET Redningsmandskab bærer beskyttelsesudstyr efter indsatslederens  

 vejledning.
 Den tilskadekomne bringes ud af det forurenede område.
Den tilskadekomne renses med antigaspudder efter afklædning, se  

 »Behandling på sygehuset«.
Hvis antigaspudder ikke haves, anvendes  

 vand. (På fartøjer, der driver fiskeri i risikoområder, bør findes  

 beskyttelses- og gasførstehjælpsudstyr). En omhyggelig rensning er vigtig for  

 at undgå yderligere spredning af forureningen.
 Der ydes førstehjælp over for samtidige konventionelle skader.
 Under transport til sygehus skylles fortsat med vand, hvis vandrensning  

 anvendes.
 Selvom patienten er renset, bør ambulancepersonalet anvende handsker.
BEHANDLING PÅ SYGEHUSET Modtagepersonalet bærer beskyttelsesudstyr, også selv om der tidligere er  

 foretaget rensning.
Rensning skal foregå i særligt område, eventuelt uden for  

 sygehuset.
 Der kan renses med antigaspudder (70% klorkalk og 30% magnesiumoxyd) eller  

 eventuelt med vand.
 Antigaspudder må kun anvendes ved væskeformig forurening med nervegas og  

 sennepsgas.
Den tilskadekomne overpudres med et tyndt lag antigaspudder (ved hjælp af  

 strødåse med store huller eller en hvidtekost). Påklædningen opklippes på  

 forsiden af kroppen og ekstremiteterne og foldes ud.
Der pudres på den  

 tilskadekomne og personalets handsker, så der ikke overføres forurening.  

 Vaselineagtige belægninger afskrabes med træspatel eller kniv uden at gnide  

 forureningen ind i huden eller sprede den.
Stedet overpudres med  

 antigaspudder og/eller vaskes med sulfosæbe - eller almindeligt sæbevand.
Antigaspudder må  ikke  komme i øjnene.
Her renses med vand i  

 mindst 15 minutter.
 Gasforurende sår kan pudres.
 Efter overpudring skal patienten skylles med vand.
 Den tilskadekomne kan nu anses for at være renset og kan løftes ind i  

»rent« område.
GASTYPE, EGENSKABER OG VIRKNINGER Nervegasser Organiske fosforforbindelser (organofosfater) - de dette.
Blistergasser Klorethylforbindelser, ringe opløselighed i vand, god i organiske  

 opløsningsmidler.
 Trænger hurtigt gennem tøj og læder, men langsommere gennem plastik og  

 visse arter gumme (butylgummi etc.).
Virker celledræbende på grund af alkylering.
Symptomer optræder efter  

 latenstid på 4-8 timer i form af rødme, hudkløe (især på fugtige områder),  

 blæredannelser og nekroser.
Angående behandling: se forrige side.
Ved blistergassen Lewisit og andre  

 arsenholdige kampstoffer gives snarest muligt dimerkaprolindsprøjtning.
 Phosgen, chlor - se under giftige, irriterende, ætsende gasarter.
PRÆPARATLISTER Følgende præparater anbefales det at have i skadestuen til  

 førstebehandling af forurenede patienter:
