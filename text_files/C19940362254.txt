 Revalidender, der er ansat på kommunale institutioner betragtes som  

 lønmodtagere i lov om orlovs forstand.
 Sygeplejeelever kan få orlov til børnepasning, såfremt de modtager løn i  

 praktikperioden.
 Styrelsen har fra Arbejdsministeriet modtaget følgende fortolkningsbidrag  

 til lov om orlov:
En ravalidend, der er under arbejdsoptræning på en  

 revalideringsinstitution oppebærer typisk et arbejdsvederlag svarende til  

 mindstelønnen indenfor det pågældende fagområde.
Arbejdsvederlaget er  

 sygedagpengeberettigende.
Vederlaget udbetales af institutionen og  

 finansieringen heraf deles mellem kommune og amt.
Optræningsperioden er  

 normalt mellem 3 og 12 måneder.
Formålet med optræningen er, at revalidenden  

 derefter er »klar« til beskæftigelse på arbejdsmarkedet.
 En arbejdstræning på en revalideringsinstitution finder sted efter  

 visitation fra revalidendens bopælskommune og selve optræningsforløbet  

 fastlægges typisk ved en aftale mellem revalidenden og institutionen.  

 Optræningsforløbet forudsættes normalt at følge den fastlagte aftale.
 Revalidender der modtager et sådant vederlag kan anses som lønmodtager i  

 relation til lov om orlov.
I det omfang sygeplejeelever modtager løn i praktikperioden, vil de kunne  

 få orlov til børnepasning som lønmodtagere.
Orloven kan strække sig ud over  

 praktikperioden.
