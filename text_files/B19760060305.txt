 I medfør af § 3 a, stk. 1, i lov om udøvelse af lægegerning, jfr.  

 lovbekendtgørelse nr. 426 af 19. august 1976 (lægeloven), fastsættes:
 § 1.  Sundhedsstyrelsen meddeler statsborgere fra De  

 europæiske Fællesskabers medlemslande (EF-statsborgere), som har gennemført  

 en uddannelse som læge i en af de øvrige medlemsstater, autorisation og  

 tilladelse til selvstændig virke som læge i Danmark.
 Stk. 2.  For at opnå den i stk. 1 nævnte autorisation og  

 tilladelse kræves:
 Stk. 3.  Ansøgere, der fremlægger et i en af de øvrige  

 medlemsstater udstedt eksamensbevis, certifikat eller andet  

 kvalifikationsbevis som læge, som ikke opfylder de mindstekrav til  

 uddannelse, som er fastsat i artikel 1 i EF-direktiv nr. 75/363, men som er  

 udstedt før dette direktivs gennemførelse i den pågældende medlemsstat, er  

 berettigede til at opnå den i stk. 1 nævnte autorisation og tilladelse,  

 såfremt de fremlægger en attestation, der bekræfter, at de faktisk og  

 retmæssigt har udøvet virksomhed som læge i mindst tre på hinanden følgende  

 år i løbet af de 5 år, der går forud for attestationens udstedelse.
 § 2.  Sundhedsstyrelsen meddeler EF-statsborgere, som  

 har opnået tilladelse til at betegne sig som speciallæge i en af de øvrige  

 medlemsstater tilladelse til at betegne sig som speciallæge i Danmark.
 Stk. 2.  For at opnå den i stk. 1 nævnte tilladelse  

 kræves:
 Stk. 3.  Ansøgere, som fremlægger et i en af de øvrige  

 medlemsstater udstedt eksamensbevis, certifikat eller andet  

 kvalifikationsbevis som speciallæge, som ikke opfylder mindstekravene i  

 EF-direktiv nr. 75/363, men som er udstedt før dette direktivs gennemførelse  

 i den pågældende medlemsstat, er berettigede til at opnå den i stk. 1 nævnte  

 tilladelse efter nærmere af Sundhedsstyrelsen fastsatte betingelser, der skal  

 være i overensstemmelse med artikel 9, stk. 2-4 i EF-direktiv nr. 75/362.
 § 3.  EF-statsborgere, som opfylder betingelserne for  

 at opnå de i § 1, stk. 1 eller § 2, stk. 1, nævnte autorisationer og  

 tilladelser, og som i deres hjemland eller seneste opholdsland udøver  

 virksomhed som læge eller speciallæge, er berettigede til at udføre  

 tjenesteydelser som læge eller speciallæge under midlertidigt ophold i  

 Danmark.
 Stk. 2.  Forud for udførelsen af den i stk. 1 nævnte  

 tjenesteydelse giver vedkommende meddelelse til Sundhedsstyrelsen om  

 karakteren og varigheden af sin tjenesteydelse, ledsaget af en attestation  

 for, at han opfylder de i stk. 1 nævnte betingelser.
 Stk. 3.  Såfremt hensynet til snarlig lægelig behandling  

 ikke tillader afgivelse af den i stk. 2 nævnte meddelelse, afgiver  

 vedkommende hurtigst muligt efter, at tjenesteydelsen er udført, meddelelse  

 herom til Sundhedsstyrelsen.
§ 4.  Det påhviler EF-statsborgere, der ønsker at opnå  

 de i § 1, stk. 1 eller § 2, stk. 1, nævnte autorisationer og tilladelser, at  

 rette henvendelse til Sundhedsstyrelsen, der drager omsorg for, at de  

 pågældende informeres om den danske sundheds- og sociallovgivning, og om  

 lægens pligter i Danmark.
Sundhedsstyrelsen anviser om fornødent de  

 pågældende mulighed for at erhverve et tilstrækkeligt kendskab til det danske  

 sprog.
 § 5.  Sundhedsstyrelsens behandling af ansøgninger i  

 henhold til §§ 1 og 2 skal være afsluttet hurtigst muligt og senest 3 måneder  

 efter ansøgningens indgivelse, medmindre der foreligger forhold som nævnt i  

 artikel 15, stk. 2 i EF-direktiv nr. 75/362.
 Stk. 2.  Sundhedsstyrelsen giver den kompetente  

 sundhedsmyndighed i den eller de stater, hvor en læge tidligere har udøvet  

 virksomhed som læge, meddelelse om en i Danmark meddelt tilladelse og  

 autorisation i henhold til §§ 1 eller 2.
§ 6.  Sundhedsstyrelsen giver den kompetente  

 sundhedsmyndighed i den medlemsstat, hvor en EF-statsborger udøver  

 lægegerning, meddelelse om eventuelle judicielle eller administrative  

 sanktioner over for den pågældende i Danmark i anledning af alvorlig  

 tilsidesættelse af hans pligter som læge, herunder om fratagelse af  

 autorisation som læge samt om fratagelse af retten til at ordinere  

 euforiserende stoffer.
Ligeledes gives meddelelse, såfremt en læge fraskriver  

 sig sin autorisation eller retten til at ordinere euforiserende stoffer.
 Stk. 2.  Såfremt den kompetente sundhedsmyndighed i en  

 medlemsstat anmoder Sundhedsstyrelsen om oplysning om eventuelle sanktioner  

 som nævnt i stk. 1, skal Sundhedsstyrelsen afgive disse oplysninger senest 3  

 måneder efter, at anmodningen herom er modtaget.
 § 7.  Sundhedsstyrelsen udsteder på begæring til en  

 læge, som ønsker at udføre en tjenesteydelse i en anden medlemsstat i De  

 europæiske Fællesskaber, attestation for:
Stk. 2.  Den i stk. 1 nævnte attestation inddrages,  

 såfremt den pågældende autorisation som læge eller retten til at ordinære  

 euforiserende stoffer fratages ham.
Det samme gælder, såfremt den pågældende  

 fraskriver sig sin autorisation eller retten til at ordinære euforiserende  

 stoffer.
 § 8.  Sundhedsstyrelsen fastsætter nærmere regler om  

 form og indhold af de i denne bekendtgørelse krævede meddelelser og  

 attestationer.
 INDENRIGSMINISTERIET, DEN 17. DECEMBER  

 1976.
 Egon Jensen.
 /Niels Bentsen.
