Resumé  



  

 Ombudsmanden undersøgte af egen drift en sag om annoncering af ledige  

 stillinger i staten på internettet.
Det var ombudsmandens umiddelbare  

 opfattelse at offentligt opslag af ledige stillinger (og lønnede hverv)  

 udelukkende i form af annoncering på internettet ikke ville opfylde gældende  

 regler for offentligt opslag på nuværende tidspunkt.
Derimod kunne den  

 indførte  

 ordning hvor offentligt opslag af ledige stillinger (og lønnede hverv) i  

 staten skete i form af såvel en annoncering på en internetadresse som i to  

 landsdækkende dagblade, opfylde gældende regler.
Dog burde annonceringen i  

 dagbladene udbygges med oplysninger om telefonnummer som kunne anvendes ved  

 henvendelser om yderligere oplysninger om stillingen.
Desuden burde der være  

 oplysning om en postadresse til brug bl.a. ved ansøgninger.
Herudover gjaldt  

 den eksisterende forpligtelse til at foretage en vurdering af annoncemediets  

 egnethed i forhold til den konkrete stilling stadig, dvs. forpligtelse til at  

 vurdere om det var tilstrækkeligt at anvende annoncering på internettet og i  

 to  

 landsdækkende aviser. (J.nr. 2001-0025-810).
Opslag af ledige stillinger i staten via internettet I en artikel  

 fra Politikens netavis den 21. december 2000 blev den fremtidige annoncering  

 af ledige stillinger i staten omtalt.
Det fremgik af artiklen at alle ledige  

 statslige stillinger for fremtiden skulle samles i én database på  

 internettet, samtidig med at stillingerne ville blive annonceret i  

 overskriftsform  

 i to landsdækkende aviser.
 Under henvisning til nævnte  

 artikel  og til § 17, stk. 1, i ombudsmandsloven  bad jeg den 8.  

 januar 2001  

 Statens Information om nærmere oplysninger om den fremtidige annoncering af  

 statens ledige stillinger, herunder særligt om Statens Informations  

 overvejelser  

 vedrørende spørgsmålet om tilgængelighed af informationerne om ledige  

 statslige stillinger for borgere uden umiddelbar adgang til internettet.
Den 11. januar 2001 besvarede  

 Statens Information min henvendelse.
Det fremgik heraf bl.a. at den nye  

 ordning var tænkt som et supplement til de allerede gældende regler om opslag  

 af ledige stillinger i staten.
Statens Information skrev bl.a. følgende:
Job-i-Staten er en  

 hjemmeside, hvor alle statslige institutioner kan indtaste ledige stillinger.  

 Gør alle statslige institutioner det, opstår en dækkende liste over alle  

 aktuelt ledige stillinger i staten.
Dermed lever Danmark op til en aftale,  

 der er indgået mellem EU-landene.
Disse finder det hensigtsmæssigt, at hvert  

 medlemsland opretter en hjemmeside med ledige stillinger i de respektive  

 landes statsapparater samt en beskrivelse af de formelle vilkår, som knytter  

 sig til stillingen (f.eks. lønrammer). Aftalen er blevet beskrevet sådan for  

 mig af Økonomistyrelsen.
  Det er meget vigtigt at  

 understrege, at denne nye service ikke på nogen måde anfægter den enkelte  

 institutions ret til at annoncere ledige stillinger, hvor det passer  

 institutionen.  

 Der er således tale om et supplement til, og ikke en erstatning for, hidtidig  

 statslig stillingsannoncering.
Som du selv rigtigt skriver  

 vil Politiken og Jyllands-Posten ugentlig bringe en liste over alle de  

 stillinger som aktuelt er at finde i Job- i-Staten.
Af listen vil fremgå,  

 hvilken institution som udbyder stillingen, og det er derfor muligt for den  

 enkelte at kontakte institutionen, også selv om vedkommende ikke har egen  

 adgang til internet.
 Når det gælder  

 tilgængeligheden opfatter jeg Job-i-Staten som et markant fremskridt.
Der har  

 til dato ikke eksisteret et samlet overblik over aktuelt ledige stillinger i  

 Staten.
Det vil der gøre, når Job-i-Staten er i drift  både på internet  

 og på  

 tryk.
Og det er vel at mærke et supplement til den allerede eksisterende  

 annoncering i dagblade, fagblade etc.
Tilsvarende kan enhver institution  

 indrykke en annonce i Politiken  eller hvilken som helst anden avis  

  for at  

 gøre opmærksom på den ledige stilling.
Også det er alene op til institutionen  

 at afgøre.
Jeg forventer, at  

 Job-i-Staten vil være i drift fra ultimo februar.
Indtil nogen bestemmer  

 noget  

 andet er det en helt frivillig sag for institutionerne, om de vil benytte sig  

 af denne gratis publiceringsmulighed.
Jeg ved, at Personalestyrelsen  

 overvejer  

 at udsende et cirkulære, der forpligter den enkelte institution til at  

 publicere  

 alle ledige stillinger på internettet, konkret i Job-i-Staten.
Det vil i så  

 fald være en god parallel til bestemmelsen om elektroniske  

 publikationer. Jeg anmodede herefter den 2.  

 april 2001 Personalestyrelsen om en redegørelse vedrørende annoncering af  

 ledige stillinger i staten.
Jeg skrev bl.a. følgende:
I cirkulære nr. 18 af 30.  

 januar 2001 om statslig personalerekruttering via internet mv. har  

 Personalestyrelsen  

 anført at opslag af stillinger og lønnede hverv i staten, der skal opslås  

 offentligt, skal indlægges på www.job-i-staten.dk efter retningslinjerne i  

 Økonomistyrelsens Vejledning om statslig personalerekruttering via  

 internet  

 mv. I Økonomistyrelsens  

 vejledning om statslig personalerekruttering via internet mv. er på side 3  

 bl.a. anført følgende:
 Med aftalen er der skabt  

 grundlag for, at de statslige institutioner kan mindske deres omkostninger  

 til  

 annoncering efter medarbejdere.
Besparelsen kan realiseres ved:
  at de elektroniske  

 faciliteter med matchfunktion og CV-søgning vil kunne mindske behovet for  

 traditionel annoncering i trykte medier.
 Internettet alene er ikke i  

 alle situationer tilstrækkeligt til at få et tilfredsstillende  

 rekrutteringsgrundlag.  

 Henvisningsannoncer og/eller traditionelle stillingsannoncer kan være et  

 nødvendigt  

 supplement til elektronisk annoncering.
 Det er således fortsat den  

 enkelte jobudbyder der beslutter, om en ledig stilling tillige skal opslås  

 offentligt på anden måde, f.eks. i aviser og fagblade eller i andre jobbaser  

 på  

 internettet.
 I Finansministeriets  

 personaleadministrative vejledning, kapitel 17, anføres det om offentlige  

 opslag  

 af tjenestemandsstilling at opslag på internettet vil kunne anvendes.
Det  

 tilføjes at der af hensyn til ansøgere uden adgang til internettet altid bør  

 bringes  

 en henvisning til opslaget på internettet i den trykte presse.
 På denne baggrund har jeg  

 forstået at hvis ledige statslige stillinger kun opslås på  

 www.job-i-staten.dk  

 med oplysning om stillingen i oversigtslisten i Politiken og Jyllands-Posten  

 (basisannoncering), vil dette efter Personalestyrelsens opfattelse efter  

 omstændighederne  

 kunne opfylde gældende regler om offentligt opslag af statslige stillinger.
 Jeg har tidligere rettet  

 henvendelse til Statens Information om forskellige spørgsmål vedrørende  

 annoncering af ledige stillinger i staten på den nye hjemmeside og vedlægger  

 til orientering kopi af korrespondancen.
Jeg har forstået på brevet  

 fra Statens Information af 11. januar 2001 at det ikke har været tanken at  

 ændre de retlige principper for besættelse af ledige stillinger i det  

 offentlige, dvs. navnlig reglerne om offentligt opslag og princippet om at  

 offentlige institutioner som udgangspunkt har pligt til at søge en ledig  

 stilling besat med den bedst egnede ansøger.
Dette fremgår  for så vidt  

 angår  

 offentligt opslag  nu udtrykkeligt af cirkulærets pkt. 2. Så vidt jeg  

 har  

 forstået, er princippet om at elektronisk kommunikation med offentlige  

 myndigheder bør være et tilbud til borgerne ( jf.
Forskningsministeriets  

 vejledning om de forvaltningsretlige konsekvenser af elektronisk arkivering,  

 sagsbehandling og kommunikation, 1996), også uforandret.
Med henvisning hertil  og  

 til ombudsmandslovens § 17, stk. 1  beder jeg Personalestyrelsen om at  

 redegøre nærmere for om basisannoncering på www.job-i-staten.dk efter  

 styrelsens opfattelse sikrer ansøgere uden umiddelbar adgang til internettet  

 mulighed  

 for at søge ledige stillinger på lige fod med ansøgere med adgang til  

 internettet.
Jeg henviser i den forbindelse særlig til at det ikke fremgår af  

 oversigtslisten i aviserne at yderligere oplysninger om stillingerne  

 (svarende  

 til oplysningerne på www.job-i-staten.dk) kan fås ved henvendelse til de  

 enkelte  

 institutioner, og til at der ikke er oplysninger om de enkelte institutioners  

 telefonnummer eller adresse.
Endvidere beder jeg styrelsen om i redegørelsen  

 at komme ind på om det burde være præciseret i vejledningen, at anvendelsen  

 af  

 matchningsfunktionen ikke må ske på en sådan måde at rekrutteringsgrundlaget  

 reelt kun kommer til at bestå af allerede indlagte cver. I redegørelse af 2. juli 2001  

 udtalte Personalestyrelsen herefter bl.a. følgende:
 Efter tjenestemandslovens §  

 5, stk. 1, sker ansættelse som tjenestemand efter offentligt opslag,  

 medmindre  

 den pågældende ansættes efter forudgående ansættelse på prøve.
 Efter lovens § 5, stk. 6,  

 fastsætter Finansministeren nærmere regler om fremgangsmåden ved opslag,  

 hvilket er sket med bekendtgørelse af 22. juli 1977.
 Ifølge bekendtgørelsens § 2  

 sker offentligt opslag ved anvendelse af den form for avertering, som findes  

 bedst egnet til at bringe opslaget til offentlig kundskab, og avertering kan  

 alt efter stillingens art og tjenestestedets beliggenhed ske gennem  

 Statstidende,  

 dagspressen, fagblade eller på anden måde, som findes formålstjenlig.
 Finansministeriet har i  

 cirkulæreskrivelse af 8. marts 1976 henstillet, at andre ledige stillinger og  

 lønnede hverv besættes efter offentligt opslag, medmindre det drejer sig om  

 vikariater, ferieafløsning eller tilsvarende kortvarig beskæftigelse.
 Ifølge Personalestyrelsens  

 cirkulære af 30. januar 2001 om statslig personalerekruttering via internet  

 mv. skal opslag af stillinger og lønnede hverv i staten, der skal opslås  

 offentligt,  

 indlægges på www.job-i-staten.dk efter retningslinierne i Økonomistyrelsens  

 vejledning om statslig personalerekruttering via internet mv.
 Det fremgår samtidig af  

 cirkulærets pkt. 2, at de nævnte regler om opslag af tjenestemandsstillinger  

 i  

 staten og om opslag af andre ledige stillinger og lønnede hverv ikke berøres  

 heraf, og at ansættelsesmyndigheden skal vurdere, om der tillige skal ske  

 opslag  

 på anden måde end ved indlæggelse på www.job-i-staten.dk.
Annonceringen på  

 www.job-i-staten.dk adskiller sig alene fra de hidtil kendte  

 annonceringsformer  

 ved at være obligatorisk.
Den pligtmæssige indlæggelse fritager således ikke  

 ansættelsesmyndigheden fra den eksisterende forpligtelse til at foretage en  

 vurdering af annonceringsmediets egnethed i forhold til den konkrete  

 stilling.
 Hvis ansættelsesmyndigheden  

 skønner, at annoncering på www.job-i-staten.dk er bedst egnet til at bringe  

 opslaget til offentlighedens kundskab, kan opslag i den trykte presse  

 undlades, på samme måde som ansættelsesmyndigheden tidligere har kunnet og  

 fortsat kan vælge udelukkende at annoncere f.eks. i Statstidende eller i et  

 landsdækkende dagblad, hvis denne annonceringsform skønnes bedst egnet.
 Det bemærkes, at den nye  

 annonceringsform betyder, at det er blevet langt lettere at holde sig  

 orienteret  

 om ledige stillinger i staten for den meget store del af befolkningen, der i  

 dag har umiddelbar adgang til internettet.
 Da der samtidig med  

 annonceringen på internettet bringes en oplistning af ledige stillinger i  

 staten i to landsdækkende dagblade, har de nye regler imidlertid også gjort  

 det muligt for ansøgere uden umiddelbar adgang til internettet at holde sig  

 orienteret om ledige stillinger i staten.
 Med hensyn til risikoen for,  

 at rekrutteringsgrundlaget udelukkende kommer til at bestå af allerede  

 indlagte cver bemærkes, at ejeren af et matchende cv først  

 bliver ansøger  

 til en opslået stilling, hvis den pågældende indgiver en egentlig ansøgning  

 til ansættelsesmyndigheden.
 Ansættelsesmyndigheden er  

 forpligtet til at behandle ansøgninger, der modtages som mail, på samme måde  

 som  

 andre ansøgninger.
Styrelsen vil på den givne  

 foranledning overveje en præcisering heraf i forbindelse med den kommende  

 revision af Personaleadministrativ Vejledning. I Politiken og Morgenavisen  

 Jyllands-Posten var der søndag den 2. februar 2003 en annonce i avisernes  

 stillingssektioner med overskriften job-i-staten.dk.
I  

 annoncerne, der var  

 identiske, stod der bl.a. følgende:
Tast ind på  

 www.job-i-staten.dk, derefter kviknummeret og bliv bragt direkte til  

 stillingsopslaget.  

 Mere information fås ved at sende en e-mail til følgende adresse:  

 service@job-i-staten.dk.  

 De seneste ledige stillinger aktiveret på www.job-i-staten.dk. Umiddelbart herefter var der  

 i annoncerne oplistet en række stillinger i staten.
Til hver stilling var der  

 oplysning om dels stillingsbetegnelse, dels arbejdsgiver, dels arbejdssted og  

 dels kviknummer.
Som eksempel kan nævnes en stilling i Finansministeriet hvor  

 der under stillingsbetegnelse stod Afdelingschef, under  

 arbejdsgiver stod  

 Finansministeriet, under arbejdssted stod  

 Storkøbenhavn og under  

 kviknummer stod   

 328447898.  

 Der var således ikke anført nærmere om arbejdsgiverens postadresse eller  

 telefonnummer hvortil der kunne rettes henvendelse for yderligere information  

 om stillingen mv.
 Ved opslag på www.job-i-staten.dk  

 vedrørende ovennævnte stilling i Finansministeriet blev der orienteret  

 nærmere om stillingen, herunder om ansættelsesområde og ‑form samt løn.  

 Ligeledes blev der orienteret om at yderligere oplysninger kunne fås ved  

 henvendelse til ministeriet på et bestemt telefonnummer, og om til hvilken  

 postadresse en eventuel ansøgning skulle sendes.
Ombudsmandens udtalelse Sagen har herefter givet mig anledning til at overveje om den måde  

 hvorpå ledige stillinger i staten annonceres  som beskrevet af  

 Personalestyrelsen i redegørelsen af 2. juli 2001  efter min opfattelse  

 er i overensstemmelse med gældende regler om opslag af ledige stillinger i  

 staten.
1. Retsgrundlag 1.1.  

  

 I § 5, stk.1 og 2, i lov om tjenestemænd (lovbekendtgørelse nr. 678 af 17.  

 september 1998) bestemmes følgende:
   

  

 § 5.  

  

 Ansættelse som tjenestemand sker efter offentligt opslag, medmindre den  

 pågældende ansættes efter forudgående ansættelse på prøve.
Stk. 2.  

  

 Opslaget skal angive ansættelsesområdet og stillingens betegnelse samt den  

 for tiden for stillingen gældende lønramme og det for tiden gældende  

 tjenestested. I bemærkningerne til forslaget til lov om tjenestemænd anføres bl.a. følgende  

 om lovens § 5, stk. 1, jf.
Folketingstidende 1968-69, tillæg A, sp. 3877:
Som overvejende hovedregel bør efter kommissionens opfattelse enhver  

 stilling besættes efter opslag, der som hovedregel skal være offentligt for  

 at sikre, at såvel personer uden for staten som ansatte i andre styrelser får  

 adgang til at ansøge.
Der bør således ikke kun finde internt opslag sted i  

 den styrelse, hvor stillingen er ledig.
Et offentligt opslag kan have mange  

 former, afhængigt af tjenestestedets beliggenhed og stillingens art.  

 Hensigten er at sikre, at den interesserede offentlighed får kendskab til, at  

 der er ledige tjenestemandsstillinger.
Opslaget behøver derfor ikke altid at  

 have karakter af annoncering i statstidende eller dagspressen. Med hjemmel i tjenestemandsloven har finansministeren udstedt bekendtgørelse  

 nr. 403 af 22. juli 1977 om opslag af tjenestemandsstillinger i staten  

 (opslagsbekendtgørelsen). I bekendtgørelsens §§ 1 og 2 bestemmes følgende:
   

  

 § 1.  

  

 Ifølge tjenestemandslovens § 5, stk. 1, sker ansættelse som  

 tjenestemand efter offentligt opslag, medmindre den pågældende ansættes efter  

 forudgående ansættelse på prøve.
 Stk. 2.  

  

 Offentligt opslag som nævnt i stk. 1 skal herefter,  

 medmindre andet er bestemt nedenfor, finde sted forud for enhver  

 tjenestemandsansættelse, uanset om ansættelse skal ske i form af ansættelse  

 på  

 prøve, som varig ansættelse eller på åremål.
 Stk. 3.  

  

 Endvidere bør offentligt opslag finde sted, når en  

 tjenestemandsstilling skal besættes gennem midlertidig tjeneste i højere  

 stilling og det må forventes, at den midlertidige tjeneste vil strække sig  

 over  

 et ikke ganske kortvarigt tidsrum.
§ 2.  

  

 Offentligt opslag sker ved anvendelse af sådan form for  

 avertering, som findes bedst egnet til at bringe opslaget til offentlig  

 kundskab.
Alt efter stillingens art og tjenestestedets beliggenhed kan  

 avertering  

 ske gennem Statstidende, dagspressen eller fagblade eller på anden måde, som  

 findes formålstjenlig. I cirkulæreskrivelse nr. 40  

 af 8. marts 1976 om opslag af ledige stillinger og lønnede hverv i staten har  

 finansministeren fastsat bl.a. følgende:
   

  

 1.  

  

 På given foranledning skal man henstille, at ledige stillinger  

 og lønnede hverv i staten besættes efter offentligt opslag, medmindre det  

 drejer sig om vikariater, ferieafløsning eller tilsvarende kortvarig  

 beskæftigelse.
 Offentligt opslag bør finde  

 sted, selv om vedkommende hverv eller stilling forudsætter  

 deltidsbeskæftigelse.
I tilfælde, hvor arbejdet  

 eller kvalifikationskravene til indehaveren er af en så speciel karakter, at  

 offentligt opslag ikke kan antages at fremkalde egnede ansøgere, kan  

 offentligt  

 opslag dog undlades.
Offentligt opslag kan ligeledes undlades i tilfælde,  

 hvor der i lovgivningen eller i medfør heraf er fastsat særlige regler om  

 udpegning,  

 f.eks. til nævn og råd.
 2.  

  

 Inden der træffes bestemmelse om opslag af en stilling eller  

 senest samtidig med opslaget, samt når opslag undlades på grund af  

 ansættelsens  

 varighed, jfr. ovenfor under 1, må der rettes henvendelse til det lokale  

 offentlige arbejdsformidlingskontor, hvis der er grundlag for at antage, at  

 dette vil kunne anvise egnet arbejdskraft.
 3.  

  

 Opslaget bør indeholde oplysning om, hvilken ansættelsesform og  

 aflønning der finder anvendelse for pågældende stilling eller hverv  

 (overenskomstvilkår, efter særlig kontrakt, tjenestemandslignende vilkår  

 osv.).
 I tilfælde, hvor flere ansættelsesformer  

 vil kunne anvendes ved stillingens besættelse, f.eks. enten på  

 tjenestemandsvilkår eller overenskomstvilkår, bør dette fremgå af opslaget.
 Med hensyn til opslagets  

 indhold i øvrigt, ansøgningsfrister og fornyet opslag bør bestemmelserne i  

 bekendtgørelse  

 af 2. juli 1973 om opslag af tjenestemandsstillinger, §§ 9-10 og 13-14,  

 anvendes  

 i det omfang, bestemmelserne er anvendelige på andre ansættelsesformer end  

 tjenestemandsansættelse.
4.  

  

 Reglerne i pkt. 1-3 medfører ingen ændring i bestående administrative  

 bestemmelser, kollektive aftaler og overenskomster, der er fastsat af eller  

 indgået med finansministeriet eller efter bemyndigelse fra  

 finansministeriet. Det skal bemærkes at  

 bekendtgørelse nr. 401 af 2. juli 1973 om opslag af tjenestemandsstillinger i  

 staten  som der henvises til i ovennævnte cirkulæreskrivelse  den  

 1. august  

 1977 blev ophævet og erstattet af bekendtgørelse nr. 403 af 22. juli 1977,  

 jf.  

 sidstnævnte bekendtgørelses § 15.
 Ved cirkulære nr. 18 af 30.  

 januar 2001 om statslig personalerekruttering via internet mv. fastsatte  

 finansministeren følgende om indlæggelse af opslag af stillinger og lønnede  

 hverv i staten på internettet:
   

  

 1.  

  

 Opslag af stillinger og lønnede hverv i staten, der skal opslås  

 offentligt, skal indlægges på www.job-i-staten.dk efter retningslinierne i  

 Økonomistyrelsens Vejledning om statslig personalerekruttering via  

 internet  

 mv., januar 2001.
2.  

  

 Reglerne om opslag i bekendtgørelse nr. 403 af 22. juli 1977 om  

 opslag af tjenestemandsstillinger i staten og cirkulæreskrivelse nr. 40 af 8.  

 marts 1976 om opslag af ledige stillinger og lønnede hverv i staten berøres  

 ikke af dette cirkulære.
Ansættelsesmyndigheden skal således vurdere, om  

 opslag tillige skal ske på anden måde.
3.  

  

 Cirkulæret har virkning fra den 15. februar  

 2001. Af den vejledning der omtales  

 i punkt 1 i cirkulære nr. 18. af 30. januar 2001, fremgår bl.a. følgende:
 For at opnå dækning i hele  

 landet er det indeholdt i kontrakten, at der hver uge bringes en liste over  

 ledige job i staten i både Politiken og Morgenavisen Jyllands- Posten,  

 samtidig  

 med, at den omtalte særsektion omdeles til landets biblioteker, højere  

 læreanstalter og AF-kontorer.
Med aftalen er der skabt et  

 grundlag for, at de statslige institutioner kan mindske deres omkostninger  

 til  

 annoncering efter medarbejdere.
Besparelsen kan realiseres ved:
  at de elektroniske  

 faciliteter med matchfunktion og CV-søgning vil kunne mindske behovet for  

 traditionel annoncering i trykte medier.
 Ved indrykning af  

 basisannoncer medtages oplysninger om stillingen automatisk i oversigtslisten  

 hver uge i Politikens særsektion og i Morgenavisen Jyllands- Posten.
 Internettet alene er ikke i  

 alle situationer tilstrækkeligt til at få et tilfredsstillende  

 rekrutteringsgrundlag.  

 Henvisningsannoncer og/eller traditionelle stillingsannoncer kan være et  

 nødvendigt  

 supplement til elektronisk annoncering.
Det skal understreges, at der  

 med denne nye ordning ikke sker nogen indgriben i den enkelte institutions  

 valgfrihed med hensyn til annonceringsmedie.
Job-i-Staten skal ses som et  

 supplement.
Det er således fortsat den enkelte jobudbyder der beslutter, om  

 en  

 ledig stilling tillige skal opslås offentligt på anden måde, f.eks. i aviser  

 og  

 fagblade eller i andre jobbaser på internettet. I Finansministeriets  

 personaleadministrative vejledning blev der i kapitel 17, punkt 5, i en  

 tidligere  

 version anført bl.a. følgende om offentlige opslag af  

 tjenestemandsstillinger:
 5. Offentligt opslag skal  

 ske ved den form for annoncering, der bedst bringer opslaget til  

 offentlighedens  

 kendskab, jf. opslagsbekendtgørelsens § 2.
Der kan f.eks. annonceres i  

 Statstidende, dagspressen eller fagblade.
Også opslag på Internettet vil  

 kunne anvendes.
Af hensyn til ansøgere uden adgang til Internettet, bør der  

 dog altid bringes en henvisning til opslaget på Internettet i den trykte  

 presse. For så vidt angår  

 overenskomstansatte mfl., blev det i vejledningen i en tidligere version  

 bl.a.  

 anført at [s]tillinger bør som alt overvejende hovedregel opslås  

 offentligt,  

 jf.
Fmst. cirkskr. 8/3 1976 om opslag af ledige stillinger og lønnede hverv i  

 staten.
 I den nugældende version af  

 Finansministeriets personaleadministrative vejledning anføres det samme for  

 så vidt angår opslag af stillinger for overenskomstansatte mfl., mens der i  

 punktet for tjenestemandsstillinger nu bl.a. anføres følgende:
5. Opslag af stillinger og  

 lønnede hverv i staten, der skal opslås offentligt, skal indlægges på  

 www.job-i-staten.dk efter retningslinierne i Økonomistyrelsens vejledning om  

 statslig personalerekruttering via internet mv., jf.
Fmst. cirk. 30/1 2001.
 Reglerne i  

 opslagsbekendtgørelsen berøres ikke heraf, jf. cirkulærets pkt. 2.
 Efter opslagsbekendtgørelsens  

 § 2 skal offentligt opslag ske ved anvendelse af den form for annoncering,  

 som  

 findes bedst egnet til at bringe opslaget til offentlig kundskab.
Ansættelsesmyndigheden skal  

 derfor foretage en konkret vurdering af, om der ud over opslaget på  

 www.job-i-staten.dk skal ske opslag på  

  

 anden  

 måde  

  

 , f.eks. i dagspresse, fagblade eller Statstidende. 1.2.  

  

 I de senere års ny lovgivning har der bl.a. været involveret  

 spørgsmål om vedtagelse af nye regler vedrørende anvendelse af digital  

 kommunikation inden for den offentlige forvaltning.
Ved lov nr. 215 af 22. april  

 2002 om ændring af forvaltningsloven blev der således i forvaltningsloven  

 indsat et nyt kapitel  

 8 a  

 om [a]nvendelse af digital kommunikation.
Kapitlet indeholder en  

 enkelt  

 bestemmelse  §  

 32 a  

  som bestemmer følgende:
  

  

 § 32 a.  

  

 Vedkommende minister kan fastsætte regler om ret til  

 at anvende digital kommunikation ved henvendelser til den offentlige  

 forvaltning og om de nærmere vilkår herfor, herunder fravige formkrav i  

 lovgivningen, der hindrer anvendelsen af digital kommunikation. Det blev ved ændringsloven  

 bestemt at den nye regel i forvaltningslovens kapitel  

 8 a  

 gælder for al virksomhed der udøves  

 inden for den offentlige forvaltning, jf. ændringslovens § 1, nr. 1.
 I bemærkningerne til  

 forslaget til lov om ændring af forvaltningsloven anføres bl.a. følgende  

 (Folketingstidende  

 2001-02, 2. samling, tillæg A, s. 2063ff):
  

  

 Almindelige bemærkninger 1. Lovforslagets formål og baggrund Kommunikation mellem borgerne  

 indbyrdes samt kommunikation fra offentlige myndigheder til borgerne er ikke  

 omfattet af lovforslaget.
Her vil de nødvendige ændringer i formkrav, der  

 indebærer en uhensigtsmæssig hindring for brug af digital kommunikation, i  

 overensstemmelse med udvalgets anbefalinger i delbetænkningen blive  

 gennemført  

 ved ændringslove på det enkelte område.
2. Gældende ret 2.1. Der findes ikke nogen  

 generel lovregulering om formen for borgernes henvendelser til den offentlige  

 forvaltning.
 Som udgangspunkt må det  

 derfor antages, at borgerne kan rette henvendelse til forvaltningen i den  

 form, som de selv ønsker, forudsat at forvaltningen teknisk er i stand til at  

 modtage henvendelser i denne form.
 3. Justitsministeriets udvalg om retsvirkningerne  

 af digital signatur mv.
Udvalget har overvejet, om  

 kommunikation fra offentlige myndigheder til virksomheder, borgere mv. også  

 bør være omfattet af den foreslåede bemyndigelsesbestemmelse.
Det er  

 imidlertid udvalgets opfattelse, at behovet for at ændre gældende formkrav på  

 dette punkt formentlig ikke er særligt stort, og at retssikkerhedsmæssige  

 hensyn  

 taler for ikke i bekendtgørelsesform at fravige gældende lovregler, der giver  

 borgerne ret til at modtage kommunikation fra det offentlige på en bestemt  

 måde.
4. Justitsministeriets forslag Kommunikation mellem borgerne  

 indbyrdes samt kommunikation fra offentlige myndigheder til borgerne er ikke  

 omfattet af lovforslaget.
Her vil de nødvendige ændringer i formkrav, der  

 indebærer en uhensigtsmæssig hindring for brug af digital kommunikation, i  

 overensstemmelse med udvalgets anbefalinger blive gennemført ved ændringslove  

 på det enkelte område.
Der henvises til pkt. 1.2 ovenfor.
Bemærkninger til lovforslagets enkelte bestemmelser Det foreslås at indsætte en  

 bemyndigelse i forvaltningsloven til, at vedkommende minister kan fastsætte  

 regler om ret til at anvende digital kommunikation ved henvendelser til den  

 offentlige forvaltning og om de nærmere vilkår herfor, herunder fravige  

 formkrav i lovgivningen, der hindrer anvendelsen af digital kommunikation.
Der er heller ikke hjemmel  

 til at fastsætte bestemmelser, der udelukker andre kommunikationsformer end  

 digital kommunikation (f.eks. ved at fastsætte, at borgernes henvendelse til  

 en offentlig myndighed alene kan ske ved brug af digital  

 kommunikation). Bestemmelsen bemyndiger  

 således vedkommende minister til ved bekendtgørelse at fastsætte regler om  

 digital kommunikation fra borgerne til forvaltningen.
Der kan efter  

 bestemmelsen fastsættes regler om ret (men ikke om pligt) for borgerne til at  

 anvende digital kommunikation til forvaltningen, og bestemmelsen giver  

 således ikke mulighed for at fastsætte regler om pligt for borgerne til at  

 kommunikere digitalt med forvaltningen.
Bestemmelsen indeholder heller ikke  

 hjemmel til at fastsætte regler om digital kommunikation fra forvaltningen  

 til  

 borgerne, herunder ikke hjemmel til at fastsætte regler om at forvaltningen  

 kan kræve at borgerne modtager meddelelser fra forvaltningen i digital form.
Ved lov nr. 419 af 31. maj  

 2000 om Statstidende blev der vedtaget en ny lov om Statstidende.
Formålet  

 med  

 loven var bl.a. at Statstidende trinvis skulle overgå til elektronisk form.
I  

 lovens § 1, stk. 1 og 2, § 5, stk. 1, og § 7 bestemmes således følgende:
   

  

 § 1.  

  

 Forskningsministeren fører en database, der indeholder  

 de meddelelser, som ifølge § 3 optages i Statstidende.
 Stk. 2.  

  

 Meddelelserne formidles til offentligheden på  

 følgende måder:
 Gennem det elektroniske  

 Statstidende, der offentliggøres via Internettet eller lignende alment  

 tilgængeligt  

 elektronisk medium.
 Gennem det trykte Statstidende,  

 der udgives, så længe forholdene tilsiger det, jf. § 7, stk. 3.
 Som elektroniske masseudtræk  

 inklusive personnumre til afgrænsede grupper af modtagere.
§ 5.  

  

 Alle meddelelser offentliggøres i det elektroniske og det  

 trykte Statstidende.
Offentliggørelse af personoplysninger må kun ske med de  

 begrænsninger, der følger af stk. 2 og 3.
 § 7.  

  

 Hvor der er knyttet retsvirkninger til offentliggørelsen  

 af en meddelelse i Statstidende, følger retsvirkningerne af offentliggørelsen  

 i det trykte Statstidende.
 Stk. 2.  

  

 Forskningsministeren fastsætter regler om, på hvilke  

 steder det trykte Statstidende skal være gratis tilgængeligt for  

 offentligheden, så længe der er retsvirkninger knyttet til offentliggørelsen  

 af det trykte Statstidende.
Stk. 3.  

  

 Forskningsministeren kan fastsætte regler om, at  

 retsvirkningerne skal følge af offentliggørelsen i det elektroniske  

 Statstidende og i tilknytning hertil, at udgivelsen af det trykte  

 Statstidende  

 ophører.
Regler herom kan først fastsættes, når det elektroniske Statstidende  

 er gratis tilgængeligt for offentligheden på de steder, som er fastsat i  

 medfør af stk. 2. I bemærkningerne til  

 forslaget til lov om Statstidende anføres bl.a. følgende (Folketingstidende  

 1999-2000, tillæg A, s. 912ff):
  

  

 Almindelige bemærkninger 1. Lovforslagets baggrund og formål Det elektroniske Statstidende  

 har en række fordele i forhold til den trykte udgave både økonomisk og med  

 hensyn til brugsværdi, og det kan forudses, at behovet for en trykt udgave  

 vil  

 mindskes med årene.
En forudsætning for, at den elektroniske udgave kan  

 erstatte den trykte, vil dog være, at man flytter retsvirkninger, som er  

 knyttet til offentliggørelsen af en række meddelelser i Statstidende, fra det  

 trykte til det elektroniske Statstidende, sådan som det er sket for Erhvervs-  

 og Selskabsstyrelsens Registreringstidende.
Lovforslaget lægger  

 op til, at  

 det sker inden for en kortere årrække.
Det vil dog ikke ske samtidig med  

 lovens ikrafttræden, idet en række forhold skal være bragt på plads, inden  

 forskningsministeren kan træffe beslutning om at lade retsvirkningerne følge  

 af offentliggørelsen i det elektroniske Statstidende.
 Med overgang til udgivelse af  

 Statstidende i elektronisk form vil brugeren fra egen PC eller fra en PC på  

 et  

 folkebibliotek gratis kunne søge og læse i Statstidende.
Der vil blive tale om en klar  

 forbedring af offentlighedens adgang til officiel information.
Statstidende  

 er  

 i dag fremlagt på hovedbibliotekerne, hvor den benyttes ganske sparsomt.
Men  

 i  

 fremtiden vil den være tilgængelig, ikke blot på bibliotekerne, men fra  

 enhver  

 PC med forbindelse til Internettet.
Denne mulighed er ikke alene interessant  

 for de professionelle brugere hos virksomheder og offentlige  

 myndigheder.  

 Allerede nu har over 33% af danskerne adgang til Internettet fra hjemmet, og  

 Statens Bibliotekstjeneste forventer, at stort set alle landets  

 hovedbiblioteker i løbet af 1999 vil have givet deres brugere adgang til  

 Internettet.
Bemærkninger til lovforslagets enkelte bestemmelser Til § 1 Det trykte Statstidende  

  

 udgives, så længe forholdene tilsiger  

 det. Denne formulering dækker over, at Statstidende nødvendigvis skal  

 udkomme i trykt form, indtil forskningsministeren i medfør af § 7  

 bestemmer,  

 at eventuelle retsvirkninger af offentliggjorte meddelelser knyttes til  

 offentliggørelsen  

 i det elektroniske Statstidende.
Bestemmelse herom kræver bl.a., at det  

 elektroniske Statstidende reelt er gjort tilgængeligt for offentligheden, jf.  

 bemærkningerne til § 7.
Til § 7 Det foreslås i  

  

 stk. 1  

  

 , at retsvirkningerne af  

 offentliggørelsen følger af offentliggørelse i det trykte Statstidende,  

 indtil  

 forskningsministeren bestemmer andet i medfør af stk. 3.
Som en konsekvens heraf  

 bestemmer  

  

 stk. 2  

  

 , at  

 forskningsministeren fastsætter regler om, at det trykte Statstidende skal  

 være  

 gratis tilgængeligt for offentligheden på nærmere bestemte steder, så længe  

 der  

 er retsvirkninger knyttet til offentliggørelsen af meddelelser i den trykte  

 udgave.
Fra det tidspunkt, hvor der ikke længere er knyttet retsvirkninger  

 til  

 offentliggørelsen i det trykte Statstidende, bortfalder pligten til at stille  

 den trykte udgave til rådighed for offentligheden på de pågældende steder.  

 Til gengæld skal den elektroniske udgave så være tilgængelig, jf.  

 stk. 3.
 Ifølge  

  

 stk. 3  

  

 kan forskningsministeren fastsætte regler om, at  

 retsvirkninger følger af offentliggørelsen i det elektroniske Statstidende og  

 i tilknytning hertil, at udgivelsen af det trykte Statstidende ophører.  

 Regler herom kan først fastsættes, når det elektroniske Statstidende er  

 gratis  

 tilgængeligt for offentligheden på de steder, som er fastsat i medfør af  

 stk. 2.
Beslutning om at knytte  

 retsvirkninger af offentliggørelse til det elektroniske Statstidende kan  

 først  

 træffes, når det elektroniske Statstidende er gratis tilgængeligt for  

 offentligheden på de steder, som er fastsat i medfør af stk. 2. Det  

 bemærkes i den forbindelse, at det ikke vil være rimeligt at stille krav om,  

 at den interesserede borger har egen PC, egne programmer og egen opkobling  

 til Internet for at kunne komme i forbindelse med IT-systemet.
Der bør heller  

 ikke stilles krav om, at borgeren selv er i stand til at betjene systemet  

   

 selvom systemet bør udformes så brugervenligt, at det ikke kræver særlige  

 forkundskaber at anvende det.
Borgeren må i rimeligt omfang kunne få  

 personlig  

 hjælp og vejledning i forbindelse med betjening af systemet på f.eks.  

 bibliotekerne.
Som nævnt under afsnit 1 i de  

 almindelige bemærkninger til lovforslaget, forventes stort set alle landets  

 hovedbiblioteker inden udgangen af 1999 at tilbyde deres brugere adgang til  

 Internettet, og det er således rimeligt at antage, at elektronisk  

 Statstidende  

 kan være tilgængelig for offentligheden på folkebibliotekerne  

 (hovedbibliotekerne)  

 inden for overskuelig tid.
Det vil muliggøre, at retsvirkningerne af  

 offentliggørelse overføres til offentliggørelse i den elektroniske  

 udgave. Der er på nuværende tidspunkt  

 ikke i medfør af statstidendelovens § 7, stk. 3, fastsat regler om at  

 eventuelle retsvirkninger knyttet til offentliggørelsen i Statstidende skal  

 følge af offentliggørelsen i det elektroniske Statstidende.
2. Min vurdering Det følger af de i afsnit  

 1.1. nævnte regler at ledige stillinger (og lønnede hverv) inden for staten  

 som altovervejende hovedregel besættes efter offentligt opslag.
Disse regler  

 bygger på en almindelig forudsætning om at ledige stillinger inden for staten  

 skal besættes med den bedst kvalificerede blandt ansøgerne, og i den  

 forbindelse  

 skal offentligt opslag sikre at den interesserede offentlighed får kendskab  

 til at der er ledige stillinger, jf. for så vidt angår  

 tjenestemandsstillinger  

 de ovenfor refererede bemærkninger til § 5, stk. 1, i forslag til lov om  

 tjenestemænd.
Det fremgår af punkt 2 i  

 cirkulære nr. 18 af 30. januar 2001 om statslig personalerekruttering via  

 internet mv. at de hidtil gældende regler om opslag af  

 tjenestemandsstillinger  

 i staten og om opslag af andre ledige stillinger og lønnede hverv i staten  

 ikke  

 berøres af cirkulæret.
Ansættelsesmyndigheden skal således vurdere om der  

 tillige skal ske opslag på anden måde end ved indlæggelse på www.job-i-  

 staten.dk.
Til dette punkt 2 skriver  

 Personalestyrelsen i redegørelsen af 2. juli 2001 bl.a. at hvis  

 ansættelsesmyndigheden  

 skønner at annoncering på www.job-i-staten.dk er bedst egnet til at bringe  

 opslaget  

 til offentlighedens kundskab, kan opslag i den trykte presse undlades, på  

 samme måde som ansættelsesmyndigheden tidligere har kunnet og fortsat kan  

 vælge  

 udelukkende at annoncere f.eks. i Statstidende eller i et landsdækkende  

 dagblad hvis denne annonceringsform skønnes bedst egnet.
Videre skriver  

 styrelsen at da der samtidig med annonceringen på internettet bringes en  

 oplistning  

 af ledige stillinger i staten i to landsdækkende dagblade, har de nye regler  

 imidlertid også gjort det muligt for ansøgere uden umiddelbar adgang til  

 internettet at holde sig orienteret om ledige stillinger i staten.
Det står mig ikke helt klart  

 om Personalestyrelsen med det anførte mener at der ud over annoncering på  

 www.job-i-staten.dk af ledige stillinger også i almindelighed altid skal ske  

 oplistning af stillingerne i to landsdækkende dagblade, eller om sidstnævnte  

 kun skal ske ud fra et skøn over hvad der er bedst egnet.
Jeg henviser til  

 formuleringen af de pågældende afsnit i styrelsens redegørelse af 2. juli  

 2001  

 sammenholdt med den omstændighed at det i en tidligere version af  

 Finansministeriets  

 personaleadministrative vejledning  i modsætning til den nugældende  

 version  

 af vejledningen  fremgik at i tilfælde af at opslag skete på  

 internettet,  

 burde der af hensyn til ansøgere uden adgang til internettet også altid  

 bringes  

 en henvisning til opslaget på internettet i den trykte presse.
 For så vidt angår spørgsmålet  

 om hvorvidt offentligt opslag af ledige stillinger (og lønnede hverv) i  

 staten  

 efter de gældende regler herom i almindelighed kan ske alene i form af en  

 annoncering  

 på www.job-i-staten.dk (herunder en oplistning i to landsdækkende dagblade),  

 er det min opfattelse at der isoleret set efter ordlyden af reglerne i  

 princippet  

 ikke er noget til hinder herfor.
Det afgørende er efter min  

 opfattelse imidlertid om formålet med at kræve offentligt opslag hermed  

 stadig  

 opfyldes.
Det må i den forbindelse være relevant bl.a. at inddrage  

 lovgivningsmagtens eventuelle synspunkter om anvendelse af digital  

 kommunikation mellem borgerne og staten, som der er tale om.
 Som nævnt bygger reglerne om  

 offentligt opslag på en almindelig forudsætning om at ledige stillinger (og  

 lønnede hverv) inden for staten skal besættes med den bedst kvalificerede  

 blandt ansøgerne, og i den forbindelse skal offentligt opslag sikre at den  

 interesserede offentlighed får kendskab til at der er ledige stillinger.  

 Spørgsmålet er hvorledes dette sikres bedst muligt.
 Efter den i afsnit 1.2  

 omtalte bestemmelse i forvaltningslovens §  

 32 a  

 kan der fastsættes regler om ret  

 (men ikke om pligt) for borgerne til at anvende digital kommunikation til  

 forvaltningen, og bestemmelsen giver således ikke mulighed for at fastsætte  

 regler om pligt for borgerne til at kommunikere digitalt med forvaltningen.
I den ligeledes i afsnit 1.2  

 omtalte lov om Statstidende hvis formål bl.a. er at Statstidende gradvis skal  

 overgå til elektronisk form, blev det i lovens § 7, stk. 3, bestemt at regler  

 om at de retsvirkninger der følger af offentliggørelse i Statstidende, skulle  

 regnes fra offentliggørelsen i det elektroniske Statstidende, først kan  

 fastsættes  

 når det elektroniske Statstidende er gratis tilgængeligt for offentligheden  

 på  

 nærmere angivne steder.
I bemærkningerne til bestemmelsen blev det bl.a.  

 anført at det ikke ville være rimeligt at stille krav om at den interesserede  

 borger har egen pc, egne programmer og egen opkobling til internettet for at  

 kunne komme i forbindelse med it-systemet.
Der er på nuværende tidspunkt ikke  

 fastsat regler i medfør af statstidendelovens § 7, stk. 3.
 Ud fra de to nævnte  

 lovbestemmelser, herunder bemærkningerne til dem, kan det efter min  

 opfattelse  

 udledes at lovgivningsmagten  i hvert fald på tidspunktet for  

 bestemmelsernes  

 vedtagelse  har været tilbageholdende med at forudsætte at borgerne  

 havde  

 adgang til pc, herunder internettet.
Heroverfor står at det ganske  

 givet bliver mere og mere almindeligt at borgerne via egen pc, på biblioteket  

 eller andet sted har adgang til internettet, uden at jeg dog på det  

 foreliggende grundlag kan have nogen mere præcis opfattelse heraf.
I  

 bemærkningerne  

 til forslaget til lov om Statstidende nævnes det bl.a. at [a]llerede nu  

 har  

 over 33 % af danskerne adgang til Internettet fra hjemmet, og Statens  

 Bibliotekstjeneste  

 forventer, at stort set alle landets hovedbiblioteker i løbet af 1999 vil  

 have  

 givet deres brugere adgang til Internettet.
Men som nævnt er der dog  

 ikke på  

 nuværende tidspunkt fastsat regler i medfør af statstidendelovens § 7, stk.  

 3.
Der kan også i et vist omfang  

 peges på et økonomisk aspekt.
Mens brug af en adgang til internettet fra egen  

 pc koster penge for potentielle stillingsansøgere, kan stillingsannoncer i  

 aviser for læserne siges at være en gratis ydelse i forhold til avisen i  

 øvrigt.
Det er således efter min  

 opfattelse svært at sige noget endegyldigt om hvad der skal til for kunne  

 sige  

 at de gældende regler om offentligt opslag af ledige stillinger (og lønnede  

 hverv) i staten er opfyldt.
Det beror i et vist omfang på et skøn.
Ud fra en  

 samlet vurdering er det dog min umiddelbare opfattelse at på nuværende  

 tidspunkt vil offentligt opslag af ledige stillinger (og lønnede hverv) i  

 staten alene i form af annoncering på www.job-i-staten.dk i almindelighed  

 ikke opfylde gældende regler herom.
Jeg har lagt vægt på formålet med  

 reglerne  

 sammenholdt med at lovgivningsmagten efter min opfattelse i de ovenfor  

 omtalte  

 2 tilfælde er veget tilbage fra  i hvert fald på tidspunktet for  

 bestemmelsernes  

 vedtagelse  at forudsætte at borgerne havde adgang til pc, herunder  

 internettet.
Heroverfor står imidlertid  

 som nævnt at det ganske givet bliver mere og mere almindeligt at borgere via  

 egen pc, på biblioteket eller andet sted har adgang til internettet.
Der vil  

 således efter min opfattelse være tale om en glidende overgang fra den  

 nugældende situation og til en situation hvor formålet med de gældende regler  

 om offentligt opslag af ledige stillinger (og lønnede hverv) i staten vil  

 være  

 tilgodeset også ved i almindelighed alene at annoncere på  

 www.job-i-staten.dk.
 Under henvisning til at der  

 må være tale om en sådan glidende overgang, er det min umiddelbare opfattelse  

 at en ordning hvor offentligt opslag af ledige stillinger (og lønnede hverv)  

 i staten sker i form af såvel en annoncering på www.job- i-staten.dk som en  

 oplistning i to landsdækkende dagblade i en mere udbygget form end den der  

 foregår i dag, vil kunne opfylde gældende regler for offentligt opslag.  

 Herudover gælder selvfølgelig stadig den eksisterende forpligtelse til at  

 foretage  

 en vurdering af annoncemediets egnethed i forhold til den konkrete stilling,  

 dvs. om det er tilstrækkeligt at anvende annoncering på internettet og  

 oplistning  

 i to landsdækkende aviser.
For så vidt angår min  

 bemærkning om at en oplistning i to landsdækkende dagblade bør ske i en  

 udbygget form i forhold til den der anvendes i dag, henviser jeg til at der i  

 de nuværende annoncer ikke angives et telefonnummer hvortil der kan rettes  

 henvendelse med et ønske om yderligere oplysninger om stillingen, herunder  

 rekvirering af selve stillingsopslaget, eller en postadresse hvortil en  

 anmodning om disse oplysninger og en ansøgning kan sendes.
Efter min  

 opfattelse  

 vil det således være bedst i overensstemmelse med gældende regler, herunder  

 deres formål, om offentligt opslag af ledige stillinger (og lønnede hverv) i  

 staten hvis henvisningsannoncerne indeholder et telefonnummer hvortil der kan  

 ringes om yderligere oplysninger om stillingen, herunder rekvirering af selve  

 stillingsopslaget, og en postadresse hvortil en anmodning om disse  

 oplysninger  

 og en ansøgning kan sendes, for på den måde at tilgodese dem der ikke har  

 (nem)  

 adgang til internettet.
 Jeg skal herefter anmode  

 Personalestyrelsen om at overveje at præcisere retningslinjerne i  

 Finansministeriets  

 personaleadministrative vejledning for anvendelse af de gældende regler om  

 offentligt  

 opslag af ledige stillinger (og lønnede hverv) i staten i overensstemmelse  

 med  

 ovennævnte.
Jeg beder om at blive  

 underrettet om Personalestyrelsens overvejelser. Jeg modtog herefter brev af  

 19. marts 2003 fra Personalestyrelsen hvoraf det fremgik at styrelsen var  

 enig  

 i mine betragtninger, herunder betragtningen om at henvisningsannoncerne  

 burde indeholde et telefonnummer og en postadresse.
Personalestyrelsen  

 bemærkede samtidig at henvisningsannoncerne indgik som et led i den aftale om  

 rekruttering til staten via elektroniske medier mv. som Statens Information  

 havde indgået, og at Personalestyrelsen derfor i første omgang ville  

 undersøge  

 mulighederne for at foretage de nævnte ændringer i forbindelse med den  

 kommende  

 genforhandling af kontrakten i 2004.
 Den 31. marts 2003 meddelte  

 jeg Personalestyrelsen at jeg efter omstændighederne tog styrelsens  

 bemærkninger om ændringer i henvisningsannoncerne til efterretning, men  

 anmodede samtidig om at blive underrettet hvis det viste sig at der ville  

 kunne opstå forsinkelser i forhold til den nævnte tidsplan.
