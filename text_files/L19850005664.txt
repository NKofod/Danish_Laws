 I tilslutning til udenrigsministeriets bekendtgørelse nr. 39 af 20. marts  

 1981, Lovtidende C, meddeles det, at der ved noteveksling i Dar es Salaam den  

 29. januar og den 29. marts 1985 er indgået en overenskomst mellem Danmark og  

 Tanzania, ifølge hvilken den danske regering over en syvårig periode yder et  

 beløb på 100 millioner kroner som støtte til reparation og vedligeholdelse af  

 125 tanzanianske undervisningsinstitutioner (realskoler, tekniske skoler og  

 seminarier).
 Projektets formål er at sikre tilfredsstillende undervisningsmuligheder  

 for de pågældende skolers elever, dels ved at bevare den værdi, som  

 skolebygningerne repræsenterer, dels ved at uddanne lærere, hjælpepersonale  

 og elever på skolerne i vedligeholdelse af faciliteterne, så at omfattende  

 reparationsarbejder vil kunne undgås i fremtiden.
Udenrigsministeriet, den 30.august 1985 Uffe Ellemann-Jensen (* 1) Overenskomstens fulde tekst, der alene foreligger på engelsk, kan  

 fås ved henvendelse i Udenrigsministeriet.
