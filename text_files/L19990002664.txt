Bekendtgørelse  

 af  

 overenskomst af 18. august 1998  

 med Sri Lanka  

 om hjemsendelse af srilankanske statsborgere, som ikke har eller ikke  

 længere har ret til at opholde sig i Danmark Der er ved brevveksling af 18. august 1998 i København  

 indgået en overenskomst med Sri Lanka om hjemsendelse af srilankanske  

 statsborgere, som ikke har eller ikke længere har ret til at opholde  

 sig i Danmark.
 Overenskomsten har følgende ordlyd:
UDENRIGSMINISTERIET KØBENHAVN Den 18. august 1998 Hr. ambassadør, Jeg har den ære at henvise til drøftelser  

 mellem repræsentanter for vore to regeringer vedrørende  

 arrangementet mellem Danmarks regering og den Demokratiske Socialistiske  

 Republik Sri Lankas regering angående hjemsendelsen af srilankanske  

 statsborgere, som ikke har eller ikke længere har ret til at opholde  

 sig i Danmark.
 I lyset af den forståelse, der er nået under  

 disse drøftelser, har jeg den ære på vegne af Danmarks  

 regering at foreslå følgende med henblik på at regulere  

 hjemsendelsen af srilankanske statsborgere, som ikke har eller ikke  

 længere har ret til at opholde sig i Danmark:
 1.	Begge parter anerkender, at srilankanske statsborgere, som ikke har  

 eller ikke længere har ret til at opholde sig i Danmark skal vende  

 tilbage under sikre og værdige omstændigheder.
2.	Begge parter anerkender, at den i artikel 1 omtalte hjemsendelse vil  

 blive gennemført gradvis og i alle tilfælde ikke overstige 350  

 personer i det første år.
Parterne vil tage dette antal op til  

 vurdering efter forløbet af et år fra datoen for denne  

 brevveksling.
Srilankanske statsborgere, som vender hjem under anvendelse af  

 deres gyldige oprindelige pas udstedt af den kompetente srilankanske  

 myndighed, vil ikke blive medregnet i dette antal.
3.	Sri Lankas regering vil modtage personer, som de danske myndigheder  

 beslutter at tilbagesende, forudsat at der foreligger tilstrækkeligt  

 bevis for, at disse personer rent faktisk er statsborgere i Sri Lanka.
De  

 danske myndigheder skal sikre, at vedhæftede spørgeskema bliver  

 udfyldt så udførligt som muligt med hensyn til hver enkelt, der  

 skal tilbagesendes, herunder også personer, der skal tilbagesendes, men  

 som nægter at medvirke i denne proces.
Med hensyn til sådanne  

 personer, der skal tilbagesendes, hvis srilankanske statsborgerskab er blevet  

 fastslået, vil de srilankanske myndigheder forud for deres afrejse  

 udstede gyldige rejsedokumenter, såsom pas eller andet  

 identitetsdokument, efter den kompetente srilankanske myndigheds  

 beslutning.
 4.	Parterne vil rådføre sig med hinanden, når som  

 helst der foreligger tvingende omstændigheder, som gør det  

 nødvendigt at overveje yderligere foranstaltninger til  

 gennemførelsen af dette arrangement.
 5.	Efter afslutningen af brevvekslingen mellem den danske  

 udenrigsminister og ambassadøren for den Demokratiske Socialistiske  

 Republik Sri Lanka vil de to landes kompetente myndigheder inden for rammerne  

 af dette arrangement gensidigt udarbejde de nødvendige praktiske  

 forholdsregler med henblik på dets gennemførelse.
 Hvis dette forslag er acceptabelt for den Demokratiske  

 Socialistiske Republik Sri Lankas regering, har jeg den yderligere ære  

 at foreslå, at dette brev og Deres Excellences svarbrev skal  

 udgøre et arrangement mellem vore to regeringer, som skal træde  

 i kraft på datoen for Deres Excellences svarnote.
 Efter en periode på to år vil begge parter  

 overveje den videre forlængelse af dette arrangement.
 Modtag, hr. ambassadør, forsikringen om min mest  

 udmærkede højagtelse.
Niels Helveg Petersen
Udenrigsminister Hans Excellence Hr.
Alfred Kulendran David Ambassadør for den Demokratiske Socialistiske Republik Sri Lanka Stockholm DEN DEMOKRATISKE SOCIALISTISKE REPUBLIK SRI LANKAS AMBASSADE STOCKHOLM Den 18. august 1998 Hr.
Minister, Jeg har den ære at anerkende modtagelsen af Deres  

 Excellences brev af 18. august 1998, der lyder som følger:
[Her følger ordlyden til foranstående  

 brev] I henhold til instruktioner fra min regering har jeg den  

 ære at bekræfte, at indholdet af Deres Excellences brev af 18.  

 august 1998 er antageligt for den Demokratiske Socialistiske Republik Sri  

 Lankas regering, og at Deres Excellences brev og dette svarbrev skal  

 udgøre et arrangement mellem de to regeringer, som skal træde i  

 kraft med øjeblikkelig virkning.
 Jeg benytter mig af denne lejlighed til over for Dem, hr.  

 Minister, at forny forsikringen om min mest udmærkede  

 højagtelse.
Alfred Kulendran David
Overordentlig og befuldmægtiget Ambassadør  

 for den Demokratiske Socialistiske Republik Sri Lanka Hans Excellence Niels Helveg Petersen Udenrigsminister København Formular nr :
 Udstedt af:
Udfyldes af srilankaner midlertidigt bosiddende i et europæisk land Løbenr.                      Foto 35x45 mm.
 1.	(a)	Navn:
 Fødselsdato:
 © Faders navn:
 2.	(a)	Gift/ugift:
 (b)	Ægtefælles navn:
 © Eventuelle børns navne:
(i) (ii) (iii) 3.	(a)	Anfør permanent adresse i  Sri Lanka:
 (b)	Adresse:
 © Byens navn:
Groma Sevalta s Division 4.	(a)	Anfør navn på skoler, hvor De har  

 gået:
 (b)	Anfør navn på  arbejdsgivere, hvis De har arbejdet i  

 Sri Lanka:
 5.	(a)	Anfør navne på nærmeste  

 pårørende eller venner, der vil kunne give oplysninger om  

 Dem:
 (b)	I Colombo:
 © I andre distrikter:
 6.	(a)	Pas Nr.:
 (i)	Udstedt i:
 (ii)	Udstedelsesdato:
 (b)	Identitetskort nr.:
 © Kørekort Nr.:
 Opsparingskonto Nr.:
 7.	(a)	Afrejsedato fra Sri Lanka.
 Korrekt dato bedes angivet:
 (b)	Anfør flyselskabet:
 8. (a) Deres nuværende adresse bedes oplyst:
 (b)	Identitetsdokument, hvis et sådant findes:
 Underskrift:         .
 Navn:      . Dato:  ..
