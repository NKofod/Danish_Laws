 Denne At-meddelelse oplyser om, hvad ensidigt gentaget arbejde er, hvilke  

 følger det kan have, og vejleder om, hvilke foranstaltninger der kan sættes  

 ind.
Ensidigt gentaget arbejde er et arbejde, hvor den ansatte over længere tid  

 hyppigt og ofte i et højt tempo udfører een eller få enkle  

 arbejdsoperationer.
I ensidigt gentaget arbejde indgår som regel flere af  

 følgende elementer i forskellige kombinationer:
- enkle arbejdsoperationer - få forskelligartede arbejdsoperationer - kort cyklustid - samme arbejdsoperationer gentages hyppigt - højt tempo - lav selvbestemmelse - fastlåst arbejdsstilling.
 Ensidigt gentaget arbejde findes i forbindelse med forskellige  

 arbejdsoperationer inden for bl.a. følgende brancher:
- tekstil- og beklædningsbranchen - skotøjsbranchen - elektronikbranchen - slagteribranchen - træbranchen - tobaksbranchen - kontor- og butiksområdet.
Belastning Under arbejdets udførelse bruger den ansatte ofte kun en meget begrænset  

 del af sin samlede færdighed, viden og kunnen.
Arbejdet udføres i fastlåste  

 arbejdsstillinger med ensidig brug af bestemte (afgrænsede) muskelgrupper.
 Arbejde med konstant spænding af musklerne (statisk arbejde) er mere  

 belastende end arbejde med vekselvis spænding og afslapning af musklerne  

 (dynamisk arbejde). Se At-meddelelse nr. 4.10.1 Ensidigt gentaget arbejde  

 indebærer en vedvarende muskelspænding.
 Arbejdet kan samtidig også være psykisk belastende, da det som regel  

 foregår i et højt tempo og ofte stiller krav om opmærksomhed og stadig  

 koncentration om nogle bestemte, som regel få og enkle, forhold i arbejdet.
 Psykiske belastninger kan medvirke til øgede muskelspændinger og dermed  

 hurtigere udtrætning.
Gener og sygdomme Udførelse af ensidigt gentaget arbejde over længere tid øger risikoen for  

 følgende geners og sygdommes opståen:
- seneskede-/muskelbetændelse, herunder tennis- og golfalbue - afklemning af nerve i håndleddet (carpal tunnel syndrom) - irritation i skuldermusklerne (rotator cuff syndrom) - afklemning af armenes nerver og kar ved skulder/hals (apertura thoracis  

 syndrom) - nakke/skulder/armbesvær - muskelinfiltrationer (myoser) - rygbesvær - psykisk træthed (se At-meddelelse nr. 4.08.2) - stress (se At-meddelelse nr. 4.08.3) - i kombination med andre faktorer hjerte-karsygdomme.
Foranstaltninger Ved ensidigt gentaget arbejde er det vigtigt at vurdere foranstaltningerne  

 ud fra de samlede påvirkninger.
 Følgerne af ensidigt gentaget arbejde kan modvirkes eller reduceres ved  

 een eller flere af følgende foranstaltninger:
- Indretning af arbejdspladsen så den passer til brugeren og  

 arbejdsopgaven - udformning af maskiner og tekniske hjælpemidler, så de så vidt muligt  

 kan tilpasses brugeren - rotation mellem en gruppe eksisterende job, der hver for sig stiller  

 forskellige krav til de ansattes færdigheder, viden og kunnen - tilføring af nye arbejdsopgaver til det enkelte job, fx arbejdsopgaver  

 såsom vedligeholdelse, rengøring og lignende.
Herved bliver jobbet mere  

 omfattende og meningsfyldt, dvs. den ansatte får mere variation i og mere  

 overblik over arbejdet - tilføring af planlægnings- og kontrolopgaver til det enkelte job.
Derved  

 får den ansatte flere muligheder for selvstændig tilrettelæggelse af fx  

 arbejdsmetode og operationsrækkefølge - overdragelse af en afgrænset og sammenhængende opgave til en gruppe  

 ansatte, der dermed får tildelt en vis grad af frihed til at organisere eget  

 arbejde omkring løsningen af denne opgave - korte og hyppige pauser med mulighed for anden aktivitet.
