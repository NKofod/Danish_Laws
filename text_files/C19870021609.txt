 I medfør af § 4 i lov nr. 205 af 16. juni 1962 om beskyttelse af  

 forædlerrettigheder for planter fastsættes herved nedenstående bestemmelser.
 § 1.  Plantenyhedsnævnet, der er nedsat af  

 Landbrugsministeriet den 18. september 1962 i medfør af § 4 i lov nr. 205 af  

 16. juni 1962 om beskyttelse af forædlerrettigheder for planter, består af en  

 af Landbrugsministeriet udpeget og udnævnt formand samt 26 medlemmer udnævnt  

 af Landbrugsministeriet efter indstilling som nedenfor anført og inddelt i  

 nedennævnte 5 afdelinger:
I.
Afdeling for landbrugets frøplanter 2 medlemmer indstillet af Statens Planteavlsudvalg 1 medlem indstillet af De Danske Landboforeninger 1 medlem indstillet af De Danske Husmandsforeninger 1 medlem indstillet af Den kgl.
Veterinær- og Landbohøjskole 1 medlem indstillet af frøhandler-organisationer.
 Afdeling I tiltrædes endvidere af to tilforordnede forædlingskyndige med  

 særligt kendskab til forædling af henholdsvis korn og andre frøformerede  

 arter af landbrugets kulturplanter.
II.
Afdeling for kartofler 1 medlem indstillet af Den kgl.
Veterinær- og Landbohøjskole 2 medlemmer indstillet af Statens Planteavlsudvalg 1 medlem indstillet af De Danske Landboforeninger 1 medlem indstillet af De Danske Husmandsforeninger.
 Afdeling II tiltrædes af en tilforordnet forædlingskyndig med særligt  

 kendskab til kartoffelforædling.
III.
Afdeling for køkkenurter, incl. jordbær 1 medlem indstillet af Den kgl.
Veterinær- og Landbohøjskole 2 medlemmer indstillet af Statens Planteavlsudvalg 1 medlem indstillet af Dansk Erhvervsgartnerforening 1 medlem indstillet af Fællesudvalget for Prøvedyrkning af køkkenurter.
 Afdeling III tiltrædes af en tilforordnet forædlingskyndig med særligt  

 kendskab til forædling af gartneriets frøplanter.
IV.
Afdeling for frugttræer, frugtbuske og skovtræer der deles i 2 underafdelinger for gruppe a. frugttræer og frugtbuske og  

 gruppe b. skovtræer.
V.
Afdeling for prydplanter 1 medlem indstillet af Den kgl.
Veterinær- og Landbohøjskole, 2 medlemmer indstillet af Statens Planteavlsudvalg, 1 medlem indstillet af Dansk Erhvervsgartnerforening, 1 medlem indstillet af Dansk Planteskoleejer-forening.
 Afdeling V tiltrædes af en tilforordnet forædlingskyndig med særligt  

 kendskab til forædling af vegetativt formerede prydplanter.
 Stk. 2.  Det af Dansk Planteskoleejer-forening  

 indstillede medlem til Afdeling IV a (frugttræer og frugtbuske) repræsenterer  

 tillige foreningen i afdeling V (prydplanter). Det af frøhandelen indstillede  

 medlem til afdeling I har adgang til at deltage i møder i andre afdelinger,  

 når disse behandler spørgsmål af interesse for frøhandelen.
 Stk. 3.  De tilforordnede udnævnes af  

 Landbrugsministeriet efter indstilling fra det samlede nævn, som forhandler  

 herom med nedennævnte organisationer m.v.:
 Sammenslutningen af danske Sortsejere af korn, for så vidt angår den  

 forædlingskyndige vedrørende korn.
 Foreningen af danske stammeejere af markfrø, for så vidt angår den  

 forædlingskyndige vedrørende andre frøformerede arter af landbrugets  

 kulturplanter.
Landbrugets kartoffelfond, for så vidt angår den forædlingskyndige  

 vedrørende kartofler, og Foreningen af danske Havefrøeksportører, for så vidt angår den  

 forædlingskyndige vedrørende gartneriets frøplanter.
 Forædlerforeningen for vegetativt formerede planter, for så vidt angår den  

 forædlingskyndige vedrørende vegetativt formerede prydplanter.
 Stk. 4.  Nævnet tiltrædes desuden af en af  

 landbrugsministeren udpeget tilforordnet juridisk sagkyndig, der har adgang  

 til at deltage i samtlige møder men uden stemmeret.
 § 2.  Det samlede nævn udpeger blandt sine medlemmer  

 for en femårig periode en næstformand og formænd for de enkelte afdelinger,  

 hvis valg stadfæstes af Landbrugsministeriet.
 Stk. 2.  Formand, næstformand og formændene for de  

 enkelte afdelinger danner et forretningsudvalg.
§ 3.  Det samlede nævn afholder ordentligvis et årligt  

 møde i december eller januar.
Formanden kan efter anmodning fra  

 forretningsudvalget indkalde til overordentlige møder og skal indkalde til  

 sådanne møder, når mindst halvdelen af nævnets medlemmer eller  

 Landbrugsministeriet anmoder ham derom.
Dagsorden skal være udsendt senest 8  

 dage før mødet.
 Stk. 2.  Plantenyhedsnævnets daglige forretninger  

 forestås af formanden og i dennes forfald næstformanden med bistand af et til  

 nævnet knyttet sekretariat.
Stk. 3.  Forretningsudvalget holder møde så ofte det  

 skønnes nødvendigt.
De enkelte afdelinger afholder møder i det omfang det  

 skønnes nødvendigt, eller når mindst halvdelen af medlemmerne fremsætter  

 anmodning derom.
Til afdelingsmøder har formand og næstformand adgang.
Stk. 4.  De forædlingskyndige tilforordnede indbydes til  

 møderne i det samlede nævn og til møderne i vedkommende afdeling.
De  

 tilforordnede har ret til at deltage i møderne på lige fod med medlemmerne,  

 men har ingen stemmeret.
Nævnet og afdelingerne kan dog i særlige tilfælde  

 beslutte at afholde møder uden de forædlingskyndige tilforordnede.
Ved en  

 afdelings forelæggelse af en sag i det samlede nævn, har de tilforordnede ret  

 til at afgive en skriftlig udtalelse.
 Stk. 5.  Forretningsudvalget kan, foruden de  

 forædlingskyndige tilforordnede, også indbyde andre særligt sagkyndige til  

 behandling af en sag eller til møder i det samlede nævn, jfr. lovens § 4,  

 stk. 3.
§ 4.  Beslutningerne i det samlede nævn såvel som i  

 forretningsudvalget og de enkelte afdelinger træffes ved stemmeflerhed.
I  

 tilfælde af stemmelighed er formandens stemme afgørende.
For at nævnet,  

 forretningsudvalget og afdelingerne er beslutningsdygtige kræves at mindst  

 halvdelen af medlemmerne er tilstede.
Skriftlig votering kan finde sted.
Stk. 2.  Beslutninger truffet på møder i det samlede  

 nævn og i forretningsudvalget samt beslutninger, som det samlede nævn har  

 truffet efter skriftlig votering, indføres i en af Landbrugsministeriet  

 autoriseret protokol, og det protokollerede underskrives af formanden, i  

 dennes forfald af næstformanden, samt af sekretæren.
Over forhandlingerne i  

 det samlede nævn, forretningsudvalget og de enkelte afdelinger optages  

 skriftlig referat, der udsendes til mødedeltagerne, som i 10 dage efter  

 modtagelsen af referat har adgang til at fremsætte begæring om berigtigelser  

 af eller tilføjelser til referatet.
§ 5.  Det samlede nævn afgør alle principielle  

 spørgsmål, herunder - på grundlag af indstilling fra vedkommende afdeling -  

 hvorvidt en anmeldt plantenyhed opfylder de fastsatte betingelser for  

 beskyttelse.
Beslutninger, der kræver Landbrugsministeriets godkendelse skal  

 forelægges det samlede nævn og viderebefordres gennem nævnets sekretariat.
 § 6.  Det samlede nævn kan nedsætte underudvalg til  

 behandling af særlige spørgsmål.
 § 7.  Til Plantenyhedsnævnet knyttes et sekretariat.  

 Sekretæren, der udnævnes af Landbrugsministeriet, har adgang til at deltage i  

 samtlige møder.
§ 8.  Ingen af nævnets medlemmer må deltage i  

 afgørelsen af en sag, der umiddelbart berører institutioner, virksomheder  

 eller organisationer, i hvilke han er interesseret, eller til hvilke han er  

 knyttet, eller i tilfælde hvor hans upartiskhed iøvrigt med føje vil kunne  

 drages i tvivl.
Medlemmerne, de tilforordnede og sekretæren skal under ansvar  

 efter borgerlig straffelovs §§ 152 og 263 overfor alle uvedkommende  

 hemmeligholde, hvad de gennem deres virksomhed i Plantenyhedsnævnet bliver  

 vidende om.
 Stk. 2.  Medlemmer og tilforordnede, der på grund af  

 deres borgerlige stilling kunne blive mistænkt for uberettiget til egen  

 fordel at benytte oplysninger, der måtte tilflyde dem i deres hverv for  

 nævnet, kan for hver sag fremsætte anmodning om, at oplysninger af denne art  

 ikke forelægges dem.
 § 9.  Nævnets medlemmer oppebærer dækning for rejse og  

 mødeudgifter efter de til enhver tid i statstjenesten gældende regler.
 § 10.  Forretningsorden for Plantenyhedsnævnet nr. 172  

 af 11. september 1963 ophæves.
