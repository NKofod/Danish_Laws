 I medfør af § 26, stk. 4, i dyreværnsloven, jf. lov nr. 386 af 6.
 juni 1991, fastsættes:
§ 1.  Dyreværnsrådet består af en formand og 2 andre  

 medlemmer.
Formanden og medlemmerne skal være særligt sagkyndige inden for  

 dyreværnsmæssige spørgsmål, jf. lovens § 26.
 Stk. 2.  Justitsministeriet udpeger en sekretær for  

 rådet og stiller den fornødne sekretærbistand til rådighed for rådet.
§ 2.  Rådet rådgiver efter begæring justitsministeren  

 i forbindelse med fastsættelse af regler efter dyreværnsloven.
Rådet kan  

 endvidere afgive udtalelser om spørgsmål vedrørende dyreværn.
§ 3.  Rådets formand tilrettelægger rådets arbejde og  

 fastlægger mødedagene.
Formanden leder rådets møder.
 Stk. 2.  Formanden påser, at der føres protokol af det  

 på møderne passerede i form af et beslutningsreferat.
§ 4.  Rådet er kun beslutningsdygtigt, når alle  

 medlemmer er til stede.
Formanden kan bestemme, at sager behandles på  

 skriftligt grundlag, såfremt et medlem får forfald, eller andre grunde taler  

 derfor.
Stk. 2.  Rådet vedtager sine udtalelser ved  

 flertalsbeslutning.
Et medlem kan forlange, at dennes afvigende opfattelse af  

 et spørgsmål, hvorom der er sket vedtagelse, tilføres protokollen.
Stk. 3.  Såfremt rådet afgiver en udtalelse til  

 justitsministeren, hvorom der ikke er enighed, skal dette udtrykkeligt  

 angives i udtalelsen.
Rådet kan ikke afgive udtalelser, som ikke kan samle  

 flertal.
Rådet giver meddelelse herom til justitsministeren.
 § 5.  Et medlem kan forlange, at vedtagelsen af en  

 udtalelse udsættes, indtil en eller flere særligt sagkyndige, som medlemmet  

 anviser, har afgivet en udtalelse.
 Stk. 2.  Fremsætter et medlem en begæring efter stk. 1,  

 kan de øvrige medlemmer forlange spørgsmålet forelagt for andre sagkyndige,  

 forinden der sker vedtagelse.
 § 6.  Er der indhentet udtalelse efter § 5, afgør  

 rådet ved flertalsbeslutning, om der skal indhentes yderligere udtalelser fra  

 andre særligt sagkyndige.
 § 7.  Der påhviler rådets medlemmer tavshedspligt, jf.  

 forvaltningslovens § 27.
 § 8.  Bekendtgørelsen træder i kraft den 1. januar  

 1993.
