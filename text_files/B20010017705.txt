Bekendtgørelse om de regionale  

 videreuddannelsesråd for læger I medfør af § 4 b, stk. 4, i lov om udøvelse af  

 lægegerning (lægeloven), jf. lovbekendtgørelse nr. 632 af  

 20. juli 1995, som senest ændret ved § 1 i lov nr. 1312 af 20.  

 december 2000, fastsættes:
Kapitel 1 De regionale videreuddannelsesråds  

 sammensætning og formål § 1. Amtskommunerne, Hovedstadens  

 Sygehusfællesskab samt Københavns og Frederiksberg kommuner  

 nedsætter i fællesskab et regionalt videreuddannelsesråd  

 for læger i hver af de tre regioner Øst, Syd og Nord.
 § 2. Formålet med etableringen af de  

 regionale videreuddannelsesråd er:
1)	at sikre en høj kvalitet i den lægelige  

 videreuddannelse, 2)	at sikre anvendelse af relevante pædagogiske metoder og  

 medvirke til udvikling af nye pædagogiske metoder, 3)	at sikre en smidig håndtering af de individuelle  

 uddannelsesforløb og 4)	at foretage en løbende tilpasning af  

 uddannelseskapaciteten.
 § 3. Hvert af de regionale  

 videreuddannelsesråd består af en formand og et antal medlemmer  

 med repræsentation for:
1)	regionens amtskommuner, for Region Øst tillige for  

 Københavns og Frederiksberg kommuner samt Hovedstadens  

 Sygehusfællesskab, 2)	Dansk Selskab for Almen Medicin eller praksisudvalg i regionen, 3)	Dansk Medicinsk Selskab, 4)	Den Almindelige Danske Lægeforening, 5)	de uddannelsessøgende i regionen jævnt fordelt blandt  

 amterne og 6)	det regionale universitets sundhedsvidenskabelige  

 fakultet.
Stk. 2. De regionale råds formænd udpeges af  

 regionens amtskommuner i forening, for Region Østs vedkommende af  

 regionens amtskommuner, Københavns og Frederiksberg kommuner samt  

 Hovedstadens Sygehusfællesskab i forening.
De regionale råds  

 formænd er medlem af det nationale råd for lægers  

 videreuddannelse.
 Stk. 3. De lægelige repræsentanter (2-6) skal have  

 klinisk funktion i regionen som hovedarbejdsopgave.
 Stk. 4. De uddannelsesgivende enheder skal sikres  

 repræsentation.
Kapitel 2 De regionale videreuddannelsesråds opgaver § 4. Rådene rådgiver regionens  

 amtskommuner og Hovedstadens Sygehusfællesskab i regionale forhold  

 vedrørende den lægelige videreuddannelse.
 § 5. På baggrund af Sundhedsstyrelsens  

 retningslinjer træffer rådene afgørelser vedrørende  

 fordeling af uddannelsesforløb inden for regionen, godkendelse af  

 uddannelsesafdelinger og tilrettelæggelse af uddannelsesforløb  

 m.v.
 § 6. Rådene afgiver indstilling til  

 Sundhedsstyrelsen vedrørende godkendelse af individuelle,  

 dokumenterede og afsluttede uddannelsesforløb, herunder forløb  

 som kræver dispensation, med henblik på autorisation.
 § 7. Rådene følger op på  

 evaluering af uddannelsesgivende enheder og afdelinger for at sikre  

 videreuddannelsens kvalitet.
 § 8. Rådene sikrer en  

 pædagogisk-udviklende funktion til udvikling af undervisnings- og  

 indlæringsmetoder (pædagogik, IT-metoder,  

 færdighedstræning, arbejdstilrettelæggelse etc.) til brug  

 for den lægelige videreuddannelse generelt samt til vejledning i brug  

 af disse metoder.
 Stk. 2. Rådene sikrer kursus m.m. for vejledere,  

 praksistutorer, uddannelsesansvarlige overlæger m.fl.
 § 9. Rådene sikrer regionale  

 uddannelseskoordinatorer (lektorer og professorer), som skal koordinere og  

 styrke uddannelsesindsatsen inden for de enkelte specialer.
 § 10. Rådene gennemfører  

 kurser på tværs af specialerne for de uddannelsessøgende  

 læger i den lægelige videreuddannelse på baggrund af  

 Sundhedsstyrelsens retningslinjer.
 § 11. Rådene udmønter den regionale  

 uddannelseskapacitet på baggrund af Sundhedsstyrelsens  

 udmeldinger.
 § 12. Rådene udfører eventuelle  

 yderligere opgaver, som regionens amtskommuner, for Region Østs  

 vedkommende regionens amtskommuner og Hovedstadens Sygehusfællesskab,  

 efter fælles aftale tillægger dem.
Kapitel 3 Klageadgang § 13. De regionale videreuddannelsesråds  

 afgørelser kan påklages til Sundhedsstyrelsen.
Kapitel 4 Sekretariatsbetjening og forretningsgang § 14. De respektive amter, for Region Østs  

 vedkommende regionens amtskommuner og Hovedstadens Sygehusfællesskab,  

 sikrer sekretariatsbetjening til de regionale  

 videreuddannelsesråd.
Kapitel 5 Afholdelse af møde i de regionale  

 videreuddannelsesråd § 15. Rådene fastsætter  

 forretningsorden, herunder anvendelse af suppleanter, ledelse af  

 møderne og mødeindkaldelse.
§ 16. Til gyldig beslutning kræves, at et  

 flertal, udgørende mindst halvdelen af rådets medlemmer, er  

 enigt i beslutningen.
I tilfælde af stemmelighed er formandens stemme  

 afgørende.
 Stk. 2. Ved indstillinger fra rådene kan ethvert medlem  

 forlange sin afvigende mening kort tilført indstillingen.
 § 17. Der udarbejdes referater for møderne  

 i rådene.
Kapitel 6 Forskellige bestemmelser § 18. Der påhviler medlemmer af  

 rådene, andre deltagere i møderne og sagsbehandlingen samt de  

 personer, der i øvrigt er knyttet til rådene, tavshedspligt med  

 hensyn til forhold, de bliver bekendt med som led i arbejdet i rådene,  

 og hvis hemmeligholdelse er nødvendig af hensyn til offentlige eller  

 private interesser.
 § 19. Der udarbejdes årsberetning fra  

 de regionale råd, herunder statistik over antallet, typen og  

 placeringen af uddannelsesforløb, afbrudte, forsinkede eller ikke  

 tilfredsstillende gennemførte forløb. Årsberetningen  

 tilsendes Sundhedsstyrelsen og det nationale råd for lægers  

 videreuddannelse.
 § 20. Bekendtgørelsen træder i kraft den 1. april  

 2001.
