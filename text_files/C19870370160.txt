Kraftoverføringsaksler mellem traktor og maskine, redskab eller vogn skal  

 altid være afskærmet.
Denne At-meddelelse oplyser om  

 arbejdsmiljølovgivningens krav til afskærmningen.
Brugsanvisning Ved levering af kraftoverføringsaksler skal medfølge en brugsanvisning,  

 som skal indeholde alle nødvendige oplysninger om tilpasning, montering, brug  

 og vedligeholdelse af akslerne og deres afskærmning.
Indretning Afskærmningen består af:
- Skærm over traktorens kraftudtag.
Sidder den, så man umiddelbart kan  

 træde på den, skal den kunne tåle en belastning på 120 kg.
- Skærm på den tilkoblede maskine, enten udført som skærmen på traktoren  

 eller som en plasttragt, der helt omslutter maskinens kraftindtag.
Er der  

 mulighed for, at plasttragten kan betrædes, skal der anbringes en forsvarlig  

 trædeplade over den.
 - Teleskopisk rørskærm om selve kraftoverføringsakslen med kraver, der  

 helt dækker kardankrydsene.
 Skærmene på traktor og maskine skal nå mindst 20 mm ud over midten af det  

 nærmeste kardankryds, også hvis der bruges overgangsstykke, forlængerstykke,  

 overlastsikring eller friløb.
 Der skal være kæde(r) således fastgjort, at ingen del af afskærmningen kan  

 rotere med kraftoverføringsakslen.
Der skal være hætte(r) til afskærmning af traktorens kraftudtag, når det  

 ikke benyttes.
Hætten skal kunne sættes forsvarligt fast og må ikke rotere  

 med akseltappen (kraftudtaget).
Montering Følg nøje vejledningen i brugsanvisningen.
Kraftoverføringsakslen er teleskopisk fordi der under arbejdet - når  

 traktor og maskine under drejning danner forskellige vinkler med hinanden -  

 er forskellig afstand mellem kraftudtaget på traktoren og kraftindtaget på  

 maskinen.
Afstanden ændres også, når en trepunktsophængt maskine løftes og  

 sænkes.
 Det skal derfor kontrolleres ved tilpasningen, at intet klemmer ved  

 mindste afstand, og at der er tilstrækkelig overlapning ved største afstand.  

 Det gælder både selve kraftoverføringsakslen og afskærmningen.
Overgangs- og forlængerstykker bør ikke anvendes ved høje omdrejningstal  

 eller ved overførsel af store kræfter.
Det kan give ubalance med voldsomme  

 rystelser og overbelastning af kraftudtagets lejer.
 Friløb og overlastsikring skal altid monteres på maskinens kraftindtag.
 Husk at sætte holdekæde(r) på, så rørskærmene ikke kan rotere.
 Holdekæderne skal fastgøres, så de ikke under kørslen, ved drejning eller  

 ved løft af maskinen, kan strammes så meget, at der opstår brud af kæder  

 eller skærme.
Husk, at hvis der anvendes overgangs- eller forlængerstykker på traktorens  

 kraftudtag eller friløb eller overlastsikring på maskinens kraftindtag, skal  

 skærmene eventuelt forlænges.
De skal altid nå mindst 20 mm ud over midten af  

 nærmeste kardankryds.
Brug Før kraftudtaget indkobles, skal man sikre sig, at ingen personer opholder  

 sig på steder, hvor de kan komme til skade som følge af igangsætningen.
 Bær ikke løstsiddende tøj eller halstørklæder, som kan blive fanget af  

 bevægelige dele.
 Under drejning må rørskærme og traktordæk ikke berøre hinanden.
Den tilkoblede maskine må ikke drives med højere omdrejningstal, end den  

 er beregnet til.
Det kan ødelægge maskinen og medføre farlig udslyngning af  

 iturevne dele.
På traktorer med to kraftudtag skal der monteres hætte om det udtag, der  

 ikke bruges.
Hætten må ikke rotere med akseltappen.
Skærmen over  

 kraftudtagene kan ofte monteres i to positioner.
Husk altid at montere  

 skærmen i den position, der giver den bedste beskyttelse af det udtag, der er  

 i brug.
Prøv aldrig at afhjælpe funktionsvanskeligheder eller fejl, mens maskinen  

 er i gang.
Slå kraftoverføringen fra på traktoren, stands traktormotoren og  

 vent til maskinen er helt standset.
Der er maskiner, der har et langt og  

 næsten lydløst efterløb ,fx finsnittere og flishuggere.
Vær sikker på, at  

 maskinen er helt standset, det kan vare op til flere minutter.
Kraftoverføringsakslen skal altid tages af ved traktoren.
Lad aldrig den  

 halve kræftoverføringsaksel blive siddende på traktoren.
Det kan være meget  

 farligt, hvis kraftoverføringen af vanvare indkobles.
Efter frakobling skal kraftoverføringsakslen beskyttes mod beskadigelse  

 ved at falde ned på maskinens trækstang eller på jorden ved næste tilkobling.  

 Der bør være en holdeanordning på maskinen, som akslen på forsvarlig måde kan  

 anbringes i.
For ikke at få is eller snavs mellem rørskærmene bør  

 holdeanordningen være anbragt, så den udvendige rørskærm ligger højest.
Ved montering af pumpe eller kompressor direkte på traktorens kraftudtag  

 kan det være nødvendigt at fjerne skærmen over kraftudtaget.
Et eventuelt  

 frit akselstykke mellem traktor og pumpe eller kompressor skal afskærmes.
Det kan også være nødvendigt at fjerne skærmen, når der bruges et redskab,  

 som ikke kræver kraftoverførsel, fx en plov.
Kraftudtaget skal da afskærmes  

 med hætte (der ikke må rotere med akseltappen).
 Husk altid at montere skærmen, når der igen skal benyttes  

 kraftoverføringsaksel.
Vedligeholdelse Brugsanvisningens forskrifter om vedligeholdelse skal nøje følges.
Det er nødvendigt med dagligt eftersyn og kontrol.
Vær altid sikker på, at  

 alt fungerer som det skal, før arbejdet begyndes.En beskadiget eller forkert  

 monteret afskærmning kan være lige så farlig som ingen afskærmning.
 Kontroller, at holdekæderne er hele og forsvarligt fastgjort i begge  

 ender.En sprængt eller løsrevet kæde kan gøre en afskærmning virkningsløs.
 Iøvrigt skal brugsanvisningens forskrifter om vedligeholdelse nøje følges.
Hvis ikke andet er angivet i brugsanvisningen bør - rørskærmenes indvendige og udvendige glideflader rengøres dagligt - rørskærmenes lejer smøres ugentligt - kardankryds og akslens glideflader smøres dagligt.
Er der arbejdet under  

 snavsede forhold, skal akslens glideflader rengøres før smøring.
 - snaplåsene på kardanleddene skal have en dråbe olie nu og da, så de  

 altid er lette at betjene og låser effektivt.
Reparationer og udskiftninger af defekte dele skal udføres fagmæssigt  

 forsvarligt.
Brug kun reservedele med de rigtige specifikationer.
Udskift  

 defekte dele straks, når defekten opstår.
