Nr BTL 235 Betænkning over Forslag til lov om ændring af lov om indskud på  

 etableringskonto (Anbringelsesregler m.v.)   

 Nr L 235 1996-97, 1. samling Afgivet af Skatteudvalget Afgivet: 19970515 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Landboungdom, Dansk Erhvervsgartnerforening, Dansk Familielandbrug, De danske Landboforeninger, Finansrådet og InvesteringsForeningsRådet.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med de af skatteministeren  

 stillede ændringsforslag.
 Et andet mindretal (Venstres, Det Konservative Folkepartis,  

 Fremskridtspartiets og Dansk Folkepartis medlemmer af udvalget) indstiller  

 lovforslaget til vedtagelse med de stillede ændringsforslag.
Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme imod de stillede ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af EL):
 Til titlen 1) Undertitlen affattes således:
»(Anbringelsesregler, ægtefællers indskud m.v.)» Til § 1Af et mindretal (V og KF), tiltrådt af et mindretal  

 (FP og DF):
 2) Før nr. 1 indsættes som nyt nummer:
»01. I § 3, stk. 1, 1. pkt., ændres »50.000  

 kr.« til: »75.000 kr.«» Af skatteministeren, tiltrådt af et flertal (udvalget med  

 undtagelse af EL):
 3) Efter nr. 8 indsættes som nyt nummer:
 »02. Efter § 10 indsættes som ny paragraf:
»§ 10 A.
Når etablering har fundet sted og den nu etablerede  

 har indgået ægteskab efter etableringen, kan den etableredes samlevende  

 ægtefælle hæve indskud fra sin etableringskonto efter bestemmelserne i §§ 7  

 og 7 A til brug i den etablerede virksomhed.
Det kan ske indtil udløbet af  

 det andet år efter det år, hvori ægteskabet blev indgået.
Det gælder dog kun,  

 såfremt der ikke forinden er indtrådt beskatning af indskuddene på den  

 etableringskonto, der tilhører den etableredes samlevende ægtefælle, efter §§  

 9, 10, 11 og 11 A.«» Til § 2Af et mindretal (V og KF), tiltrådt af et mindretal  

 (FP og DF):
 4) I stk. 2 indsættes efter 3. pkt. som nyt punktum:
»§ 1, nr. 01, har virkning for indskud i indkomståret 1998 og senere  

 indkomstår.« Af skatteministeren, tiltrådt af et flertal (udvalget med  

 undtagelse af EL):
 5) I stk. 2 indsættes efter 3. pkt. som nyt punktum:
»§ 1, nr. 02, har virkning for hævning, der sker i indkomståret 1998  

 og senere indkomstår.« Bemærkninger Til nr. 1, 3 og 5 Det fremgår af etableringskontolovens § 5, stk. 8, at  

 indskud kan hæves ved etablering af en virksomhed, som skal drives af  

 ægtefællen.
Det fremgår endvidere af ligningspraksis, at hvis kontohaveren  

 indgår ægteskab med en skatteyder, der allerede driver selvstændig  

 erhvervsvirksomhed, kan kontohaverens etableringskontomidler kun anvendes i  

 ægtefællens virksomhed, hvis indskuddet er foretaget før ægtefællens  

 etablering og anvendes inden fristen i lovens § 10, stk. 1, regnet fra  

 etableringstidspunktet for ægtefællens virksomhed.
Dette indebærer, at hvis  

 to personer gifter sig mere end to år efter, at den ene har etableret  

 selvstændig erhvervsvirksomhed, kan den anden ikke få frigivet midler fra sin  

 etableringskonto til den førstes virksomhed.
Dette foreslås ændret.
 Den foreslåede regel går ud på, at en ægtefælle kan hæve sine indskud til  

 brug for den anden ægtefælles etablerede virksomhed i op til to år efter  

 ægteskabs indgåelse.
Det vil sige, at toårsfristen i den foran beskrevne praksis fremover  

 regnes fra ægteskabets indgåelse i stedet for fra virksomhedens etablering.  

 Efter gældende regler kan en person ikke foretage indskud efter at være  

 etableret.
Ligesom gældende praksis om to ægtefællers anvendelse af indskud  

 til etablering af den ene ægtefælles virksomhed medfører den foreslåede  

 regel, at også den ægtefælle, der efter ægteskabets indgåelse anvender sine  

 indskud i den anden ægtefælles virksomhed, anses for etableret.
 Til nr. 2 og 4 Det foreslås, at hæve loftet for indskud på en  

 etableringskonto fra kr. 50.000 til kr. 75.000.
