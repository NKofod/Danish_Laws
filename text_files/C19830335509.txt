Arbejdsformidlingskontorerne De statsanerkendte arbejdsløshedskasser I medfør af arbejdsløshedslovens § 91, stk. 3, er der ved bekendtgørelse  

 nr. 537 af 14. november 1983 fastsat regler om arbejdsgiveres pligt til at  

 give oplysning om løn, beskæftigelse m.v. til brug for administrationen af  

 forsikringssystemet.
 Direktoratet går ud fra, at det som hovedregel vil være muligt for  

 arbejdsløshedskassen/arbejdsformidlingskontoret gennem mundtlig eller  

 skriftlig forhandling med vedkommende arbejdsgiver at tilvejebringe de  

 nødvendige oplysninger.
 Direktoratet skal i denne forbindelse indskærpe over for  

 arbejdsløshedskasserne/arbejdsformidlingskontorerne, at man i videst muligt  

 omfang begrænser oplysningsperiodens længde, samt at man på de relevante  

 blanketter præcist angiver for hvilke(n) periode(r), der ønskes oplysninger.
 Direktoratet skal endvidere henlede opmærksomheden på, at i de tilfælde  

 hvor en arbejdsgiver alene er i stand til at give oplysninger om lønindtægten  

 inden for et bestemt tidsrum, idet den til arbejdets udførelse medgåede tid  

 grundet arbejdsaftalens indhold ikke er kendt, eller beskæftigelsens omfang  

 alene kan oplyses periodevis - f.eks. pr. uge eller måned - da skal  

 politianmeldelse ikke finde sted.
 Med hensyn til de tilfælde, hvor henvendelse til en arbejdsgiver om  

 tilvejebringelse af oplysninger om løn, beskæftigelse m.v. i øvrigt sker  

 forgæves, fastsættes - efter at spørgsmålet har været forhandlet med  

 landsarbejdsnævnet - følgende regler om  

 arbejdsløshedskassernes/arbejdsformidlingskontorernes indgivelse af  

 politianmeldelse for overtrædelse af reglerne i arbejdsdirektoratets  

 bekendtgørelse nr. 537 af 14. november 1983.
 1. Hvis de i bekendtgørelsens § 1 omhandlede lønoplysninger m.v.  

 (arbejdsgivererklæring eller lønsedler) ikke fremkommer senest 3 hverdage  

 efter at kassen/afdelingen har fremsat begæring herom, jfr. bekendtgørelsens  

 § 2, skal kassen/afdelingen på ny ved anbefalet brev rette henvendelse til  

 arbejdsgiveren om at afgive de nævnte oplysninger.
 Arbejdsgiveren underrettes samtidig om, at sagen vil blive overgivet til  

 politiet, såfremt oplysninger ikke fremkommer senest 3 hverdage efter, at den  

 fornyede begæring er fremsat.
 2. Hvis de af kassen/kontoret ønskede oplysninger om beskæftigelse  

 m.v., jfr. bekendtgørelsens § 4, ikke fremkommer inden for den af  

 kassen/kontoret fastsatte frist, jfr. bekendtgørelsens § 5, skal  

 kassen/kontoret på ny ved anbefalet brev rette henvendelse til arbejdsgiveren  

 om at afgive de ønskede oplysninger.
 Arbejdsgiveren underrettes samtidig om, at sagen overgives til politiet,  

 såfremt oplysninger ikke fremkommer senest 5 hverdage efter, at den fornyede  

 begæring er fremkommet.
 3. Er oplysninger i henhold til punkt 1 og 2 fortsat ikke  

 fremkommet efter fristernes udløb, indgiver arbejdsløshedskassens  

 hovedledelse/arbejdsformidlingskontoret politianmelselse i henhold til  

 arbejdsløshedslovens § 101 samt anmoder - såfremt det er fornødent - om at  

 arbejdsgiveren under tvang af fortløbende bøder i henhold til retsplejelovens  

 § 997, stk. 3 tilpligtes at fremsende oplysningerne.
 4. Politianmeldelsen skal være ledsaget af dokumentation for, at  

 arbejdsløshedskassen/arbejdsformidlingskontoret mindst 2 gange over for  

 arbejdsgiveren har fremsat begæring om afgivelse af oplysninger.
 5. Kassen/kontoret underretter skriftligt vedkommende arbejdsgiver  

 om den foretagne politianmeldelse.
Det bemærkes i øvrigt, at begæring anses for fremsat over for arbejdsgiveren, når begæringen er  

 kommet frem til arbejdsgiveren, og at forekomsten af dage, på hvilke virksomhedens lønadministration eller  

 lignende personalefunktioner holder lukket, f.eks. lørdage eller ved samlet  

 ferielukning, forlænger de foran angivne frister tilsvarende.
 Direktoratets cirkulære af 8. juli 1981 vedrørende politianmeldelse af  

 arbejdsgivere (emnenummer 3.312) er hermed bortfaldet.
 P.D.V.
