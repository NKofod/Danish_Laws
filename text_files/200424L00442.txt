Betænkning afgivet af Retsudvalget den 2. juni 2005 Betænkning over Forslag  

 til lov om kloning og genmodificering af dyr m.v.
[af justitsministeren (Lene Espersen)] 1. Ændringsforslag Justitsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 3. marts 2005. Lovforslaget blev efter 1. behandling henvist  

 til  

 behandling i Retsudvalget.
Møder Udvalget har behandlet lovforslaget i 5 møder.
Tidligere behandling Lovforslaget er en genfremsættelse af L 25, folketingsåret  

 2004-05, 1. samling.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 6. august 2004 dette udkast til  

 udvalget, jf. alm. del  bilag 1028 (folketingsåret 2003-04). Den 24.  

 februar 2005  

 sendte justitsministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Landsforeningen Forsøgsdyrenes Værn.
Justitsministeren har  

 skriftligt over for udvalget kommenteret den skriftlige henvendelse.
Spørgsmål Udvalget har stillet 7 spørgsmål til justitsministeren til  

 skriftlig besvarelse, som denne har besvaret. 2 af udvalgets spørgsmål og  

 justitsministerens  

 besvarelse heraf er optrykt som bilag til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, KF og RV) indstiller lovforslaget til  

  

 vedtagelse  

  

 med det stillede ændringsforslag.
 Socialdemokratiet er  

 tilfreds med, at de etiske regler i loven om kloning og genmodificering af  

 dyr  

 forbedres, og at tilladelse til forsøg med dyrekloning skal gives af  

 Dyreværnstilsynet og kun kan komme på tale i forbindelse med forskning med  

 det formål  

 at forbedre sundhed og miljø.
 Socialdemokratiet har  

 under udvalgsbehandlingen stillet spørgsmål 6 og 7 angående overvejelser,  

 herunder af EU-retlig karakter, der er forbundet med en regulering af  

 anvendelsen af genmodificerede forsøgsdyr i modsætning til en regulering af  

 importen m.v. af genmodificerede forsøgsdyr, og om ministeren ville have  

 afgørende indvendinger mod, at det enten ved lov eller administrativt sikres,  

 at der ikke kan ske indførsel og udførsel af samt handel med klonede dyr og  

 avl  

 af klonede dyr, der ikke er forsøgsdyr.
Spørgsmål og svar er  

 optrykt i betænkningen.
Socialdemokratiet stiller sig tilfreds med svarene,  

 herunder især, at man vil regulere anvendelsen af genmodificerede dyr til  

 dyreforsøg i Danmark generelt i stedet for blot i importen.
 I svar på spørgsmål 7 noterer  

 Socialdemokraterne med tilfredshed, at regeringen administrativt gennemfører  

 regler om indførsel og udførsel samt handel med og avl af klonede dyr.  

 Socialdemokratiet  

 noterer, at det er Ministeriet for Familie- og Forbrugeranliggender, der  

 udarbejder udkast til bekendtgørelse om regulering af klonede dyr, og at  

 reglerne vil kunne udstedes, når de har været notificeret over for  

 Europa-Kommissionen.
 Socialdemokratiet kan  

 herefter støtte lovforslaget.
 Et  

  

 mindretal  

  

 i  

 udvalget (DF, SF og EL) indstiller lovforslaget til  

  

 forkastelse  

  

 ved 3. behandling.
Dansk Folkeparti stiller sig stærkt kritisk over for  

 lovforslaget og frygter en glidebane, f.eks. når det gælder muligheden, som  

 er  

 indeholdt i § 1 om kloning i forbindelse med undervisning.
Lovgivningen  

 indeholder  

 allerede i dag muligheder for kloning, og Dansk Folkeparti mener derfor, at  

 det  

 er vigtigt, at man overvejer, om der reelt er behov for den udvidelse, som  

 lovforslaget  

 lægger op til.
Særlig er der behov for at gøre sig nogle etiske overvejelser,  

 dels over den overskridelse af kanyleprincippet, som vil være helt generel,  

 hvis loven bliver vedtaget,  

 dels særlig over  

 de bemærkninger om dyrenes integritet, som der også bliver gjort i  

 bemærkningerne til lovforslaget.
Det fremgår af pkt. 4.2 i de almindelige  

 bemærkninger til lovforslaget, at »det er udvalgets opfattelse, at somatisk  

 og  

 i øvrigt også embryonal kloning ikke er uproblematisk for de dyr, der fødes i  

 første generation«.
Af pkt. 5.2 fremgår det endvidere, at udvalget i sin  

 rapport har fundet, at der kan være en række dyrevelfærdsmæssige  

 betænkeligheder og etiske overvejelser forbundet med kloning og  

 genmodificering  

 af dyr.
Dansk Folkeparti er på den baggrund kritisk over for lovforslaget og  

 kan derfor ikke støtte det.
Enhedslisten er grundlæggende imod at anvende genmanipulation og  

 kloning, også når det gælder dyr.
Enhedslisten er det af etiske grunde, for  

 hvad er det for en opfattelse af dyr og mennesker, der hersker, når man  

 mener,  

 at man kan gå rundt og ændre på deres egenskaber ud fra en rationel  

 betragtning?  

 Enhedslisten er det af naturmæssige grunde, fordi konsekvenserne af  

 genmanipulation og kloning kan være katastrofale.
Det er ikke noget argument, at der foregår forskning på dette  

 område i andre lande, og at Danmark vil komme til at halte bagefter, hvis vi  

 ikke tillader det her i landet.
Der har været flere eksempler på, at  

 alternativ  

 forskning og udvikling har ført til succes, f.eks. atomkraft kontra  

 vindkraft.  

 Atomkraft har ført til alvorlige katastrofer som på 3-mile-øen og i  

 Tjernobyl.  

 Vindkraft har været en kæmpe succes og skabt mange nye arbejdspladser.
Så der  

 er tale om et valg mellem hensynet til natur eller hensynet til kommercielle  

 interesser.
Enhedslisten vælger hensynet til naturen.
 Enhedslisten mener, at man burde satse på en udvikling, som er i  

 overensstemmelse og i balance med naturen frem for at fortsætte en udvikling  

 af  

 den her helt åbenlyst forkerte vej.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af et  

  

 flertal  

  

 (V, S, KF og RV):
Til § 5 1)  

  

 Det under  

  

 nr.  

 1  

  

 foreslåede  

  

 § 1, stk. 7,  

  

 affattes således:
»Stk. 7.  

  

 Ved kloning og  

 genmodificering af hvirveldyr og ved anvendelse af klonede og genmodificerede  

 hvirveldyr til dyreforsøg, som falder ind under lov om kloning og  

 genmodificering af dyr m.v., finder denne lov anvendelse.« [Præcisering af anvendelsesområdet for dyreforsøgsloven] Bemærkninger Til nr. 1 Ifølge § 1, stk. 5, i lovforslaget omfatter loven ikke  

 genmodificering på hvirveldyr, der udelukkende er genmodificerede i deres  

 somatiske celler.
Det følger endvidere af lovforslagets § 5, nr. 1, at ved  

 kloning og genmodificering af hvirveldyr og ved anvendelse af klonede og  

 genmodificerede hvirveldyr til dyreforsøg er det lov om kloning og  

 genmodificering af dyr m.v.  og altså ikke dyreforsøgsloven  der  

 finder  

 anvendelse.
 Af bemærkningerne til lovforslaget fremgår det, at  

 genmodificering foretaget på somatiske celler er omfattet af de almindelige  

 bestemmelser i dyreforsøgsloven, i det omfang der er tale om et dyreforsøg.  

 For  

 at få udtrykt dette direkte i lovteksten, foreslås det, at lovforslagets § 5  

 nr. 1, forslaget til affattelse af § 1, stk. 7, i dyreforsøgsloven,  

 præciseres,  

 således at det udtrykkeligt kommer til at fremgå af dyreforsøgsloven, at det,  

 der undtages fra dyreforsøgslovens anvendelsesområde alene er det, der er  

 omfattet af lov om kloning og genmodificering af dyr m.v.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 8 Bilagsnr.
Titel 1 Genomdeling af bilag, svar m.v. fra udvalgsbehandlingen  

 af L 25 (2004-05, 1. samling) 2 Høringssvar, fra justitsministeren 3 Udkast til tidsplan 4 Endelig tidsplan 5 Henvendelse af 12/3-05 fra Landsforeningen Forsøgsdyrenes  

 Værn 6 Ændringsforslag, fra justitsministeren 7 1. udkast til betænkning 8 Udkast til ændringsforslag 9 2. udkast til betænkning Oversigt over spørgsmål og svar vedrørende L 8 Spm.nr.
Titel 1 Spm. om EU-retlige aspekter, til justitsministeren, og  

 ministerens svar herpå 2 Spm. om kommentar til henvendelse af 12/3-05 fra  

 Landsforeningen Forsøgsdyrenes Værn, til justitsministeren, og ministerens  

 svar herpå 3 Spm. om import og anvendelse af genetisk modificerede  

 forsøgsdyr under indesluttede forhold, til justitsministeren, og ministerens  

 svar herpå 4 Spm. om råderum for national lovgivning med hensyn til  

 genmodificerede hvirveldyr, til justitsministeren, og ministerens svar herpå 5 Spm. om ministerens kommentar til udkast til ændringsforslag  

 til L 8, til justitsministeren, og ministerens svar herpå 6 Spm. om overvejelser omkring regulering af anvendelsen af  

 genmodificerede forsøgsdyr, til justitsministeren, og ministerens svar herpå 7 Spm. om sikring mod, at der ikke indføres og udføres  

 klonede dyr, til justitsministeren, og ministerens svar herpå Bilag 2 Udvalgets spørgsmål 6 og 7 samt ministerens  

 svar herpå Spørgsmål og svar er optrykt efter ønske fra S.
 Spørgsmål 6:
 Ad svaret på spørgsmål 3: Ministeren bedes redegøre nærmere for  

 de overvejelser, herunder af EU-retlig karakter, der er forbundet med en  

 regulering af anvendelsen af genmodificerede forsøgsdyr (jf. lovforslaget) i  

 modsætning en regulering af importen m.v. af genmodificerede forsøgsdyr (jf.  

 ændringsforslaget i spørgsmål 5).
 Svar:
Efter lovforslaget skal Dyreforsøgstilsynet give tilladelse til  

 genmodificering af dyr samt til  

  

 anvendelse af genmodificerede dyr til  

 dyreforsøg.
Tilsvarende gælder avl af genmodificerede forsøgsdyr.
For så  

 vidt angår anvendelsen af genmodificerede dyr til dyreforsøg betyder det, at  

 dyreforsøget kun kan tillades, hvis dyreforsøget opfylder et af de formål,  

 der  

 er opregnet i lovforslagets § 1, stk. 2, og anvendelsen af det  

 genmodificerede  

 dyr er til væsentlig gavn, jf. lovforslagets § 1, stk. 3. Dette gælder  

 tillige  

 efter det ændringsforslag til lovforslaget, som er vedlagt Retsudvalgets  

 spørgsmål  

 nr. 5 (herefter benævnt ændringsforslaget til lovforslaget).
Genmodificerede dyr omfattet af udsætningsdirektivet Som beskrevet i besvarelsen af spørgsmål 3 vil  

  

 genmodificerede  

 dyr godkendt til udsætning/markedsføring i medfør af udsætningsdirektivet  

 lovligt kunne importeres til Danmark uden forudgående godkendelse fra  

 Dyreforsøgstilsynet.
Ønskes et genmodificeret dyr  godkendt til  

 udsætning/markedsføring i medfør af udsætningsdirektivet   

  

 anvendt til  

 dyreforsøg, skal der søges om tilladelse til anvendelse af det  

 genmodificerede dyr fra Dyreforsøgstilsynet.
Dyreforsøgstilsynet kan kun  

 meddele tilladelse, hvis forsøget opfylder et af de formål, der er opregnet i  

 lovforslagets § 1, stk. 2, og anvendelsen er til væsentlig gavn, jf.  

 lovforslagets  

 § 1, stk. 3.
Det gælder, uanset om dyret befinder sig i Danmark eller i  

 udlandet.
Hvis Dyreforsøgstilsynet afslår en anmodning om tilladelse til  

 dyreforsøg med genmodificerede dyr, vil dyr omfattet af udsætningsdirektivet  

 dog fortsat kunne  

  

 importeres  

 lovligt, hvis dyrene er godkendt til udsætning/markedsføring  

 i henhold til udsætningsdirektivet.
Dette gælder, uanset om lovforslaget  

 vedtages  

 i sin nuværende form eller som ændret ved ændringsforslaget til lovforslaget.
Genmodificerede forsøgsdyr Hvis der er tale om genmodificerede forsøgsdyr, er det en  

 betingelse for tilladelse fra Dyreforsøgstilsynet efter såvel lovforslaget  

 som  

 ændringsforslaget til lovforslaget, at anvendelsen opfylder et af de formål,  

 der er nævnt i § 1, stk. 2, og at anvendelsen er til væsentlig gavn, jf. § 1,  

 stk. 3.
Efter lovforslaget  

 skal der søges om tilladelse til  

 anvendelse af genmodificerede dyr til dyreforsøg, der er genmodificeret i  

 Danmark som følge af en tilladelse til genmodificering efter lovforslagets §  

 1,  

 stk. 1, 1. pkt.
Der skal endvidere efter lovforslaget søges om tilladelse til  

 anvendelse af genmodificerede dyr, der agtes indført eller allerede er  

 indført  

 til Danmark med henblik på dyreforsøg.
 Efter ændringsforslaget  

 til lovforslaget skal der søges  

 om tilladelse til anvendelse af genmodificerede dyr til dyreforsøg, der er  

 genmodificeret i Danmark som følge af en tilladelse til genmodificering efter  

 lovforslagets § 1, stk.1, 1. pkt.
Indførsel til Danmark af genmodificerede dyr forudsætter efter  

 ændringsforslaget til lovforslaget, at der er taget stilling til anvendelsen  

 af  

 dyrene, inden de importeres til Danmark, idet Justitsministeriet må forstå  

 ændringsforslaget til lovforslaget således, at genmodificerede dyr til  

 dyreforsøg kun kan importeres til Danmark, hvis der foreligger en tilladelse  

 fra Dyreforsøgstilsynet.
Det er Justitsministeriets opfattelse, at dette er  

 den  

 eneste reelle forskel på lovforslaget og ændringsforslaget til lovforslaget.
 Det må efter Justitsministeriets opfattelse anses for tvivlsomt,  

 om forsøgsudøvere har nogen interesse i import uden forudgående at have  

 sikret  

 sig, at de genmodificerede dyr kan anvendes til dyreforsøg bl.a. som følge af  

 de omkostninger, der er forbundet med at erhverve og opstalde forsøgsdyr.
 Hvis der ikke er meddelt tilladelse til udsætning/markedsføring  

 i medfør af udsætningsdirektivet, skal dyrene således holdes under  

 indesluttede  

 forhold (i laboratorier m.v.).
Som det fremgår af besvarelsen af spørgsmål 3, finder  

 Justitsministeriet, at et importforbud af genmodificerede dyr til dyreforsøg  

 ikke er et egnet middel til at forfølge dyreetiske hensyn.
Baggrunden herfor  

 er, at et importforbud ikke vil kunne forhindre, at der indføres  

 genmodificerede  

 dyr til Danmark, der ikke skal benyttes til forsøg.
Genmodificerede dyr  

 godkendt af en anden EU-medlemsstat til udsætning/markedsføring efter  

 udsætningsdirektivet vil således under alle omstændigheder kunne importeres  

 til  

 Danmark.
 Da der med en tilladelse til udsætning/markedsføring i medfør af  

 udsætningsdirektivet er gjort op med de dyreetiske hensyn i forbindelse med  

 import af genmodificerede dyr godkendt af en anden EU-medlemsstat til  

 udsætning/markedsføring, kan der ikke opstilles yderligere betingelser for  

 import,  

 og det vil derfor efter Justitsministeriets opfattelse være i strid med  

 EU-retten, hvis Danmark ud fra dyreetiske hensyn vil forbyde import af  

 genmodificerede dyr til dyreforsøg, med mindre der foreligger en tilladelse  

 fra  

 Dyreforsøgstilsynet.
 På den baggrund har Justitsministeriet i lovforslaget valgt at  

 regulere anvendelsen af sådanne genmodificerede dyr til dyreforsøg i Danmark  

 i  

 stedet for importen.
 Spørgsmål 7:
 Ad svaret på spørgsmål nr. 1.
Vil ministeren have afgørende indvendinger mod, at det enten ved  

 lov eller administrativt sikres, at der ikke kan ske indførsel og udførsel af  

 samt handel med klonede dyr og avl af klonede dyr, der ikke er forsøgsdyr  

 (jf.  

 ændringsforslaget i spørgsmål 5)? Svar:
 Af min besvarelse af spørgsmål nr. 1 til L 8 fra Retsudvalget  

 fremgår det, at Justitsministeriet lægger til grund, at en regulering af  

 indførsel og udførsel af samt handel med rent klonede dyr, er begrundet i  

 etiske hensyn om det acceptable i at anvende bioteknologiske teknikker på  

 dyr,  

 uden at det tjener et væsentligt formål.
 Det er Justitsministeriets vurdering, at et ændringsforslag til  

 lovforslaget med et indhold, som beskrevet i besvarelsen af spørgsmål 1, vil  

 udgøre en handelshindring, der er omfattet af EF-traktatens artikel 28 og  

 artikel 29 om fri bevægelighed for varer, men at de ovenfor nævnte etiske  

 hensyn vil kunne berettige en handelshindring som beskrevet i besvarelsen af  

 spørgsmål nr. 1 til L 8 fra Retsudvalget.
 Som det fremgår af bilag 1 til lovforslaget, oplyste  

 Fødevareministeriet følgende til videnskabsminister Helge Sander i  

 forbindelse  

 med videnskabsministerens orientering af 14. maj 2004 til Udvalget for  

 Videnskab og Teknologi om implementering af anbefalinger fra udvalget  

 vedrørende genmodificerede og klonede dyr angående import og avl af  

 genmodificerede  

 og klonede dyr, som ikke vedrører dyreforsøg:
»Omkring import af klonede dyr er Fødevareministeriet af den  

 opfattelse, at det ikke vil være rigtigt at regulere indførsel og avl af rent  

 klonede dyr, når det som følge af EU-reglerne ikke vil være muligt at  

 regulere  

 godkendte genmodificerede dyr, herunder genmodificerede og senere klonede  

 dyr.  

 Derudover er det ikke umiddelbart presserende at iværksætte regler om import  

 og  

 avl af klonede dyr, idet problemstillingen ikke er aktuel og ikke forventes  

 at  

 blive det i nær fremtid.« Jeg har i forbindelse med Retsudvalgets behandling af  

 lovforslaget haft drøftelser med ministeren for familie- og  

 forbrugeranliggender, der uanset det ovenfor anførte ikke har afgørende  

 indvendinger imod, at der gennemføres et forbud mod import af klonede dyr.  

 Ministeren for familie  og forbrugeranliggender vil således være  

 indstillet på  

 at udnytte bemyndigelsesbestemmelsen i § 11 i lov om hold af dyr (lov nr. 432  

 af 9. juni 2004), således at der administrativt fastsættes regler om,  

 herunder  

 indføres et forbud mod, indførsel og udførsel af samt handel med klonede dyr,  

 herunder også avl af disse dyr.
De administrative regler vil blive udformet således, at der vil  

 kunne gives tilladelse til indførsel og udførsel af samt handel med og avl af  

 klonede dyr, hvis der foreligger en tilladelse fra Dyreforsøgstilsynet i  

 medfør  

 af lovforslaget om kloning og genmodificering af dyr m.v.
Der vil således kun  

 blive givet tilladelse til indførsel af klonede dyr m.v. i de situationer,  

 hvor  

 dyret skal anvendes til et dyreforsøg, der opfylder et af de formål, der er  

 opregnet i lovforslaget og forsøget skønnes at være til væsentlig gavn, jf.  

 lovforslagets § 1, stk. 2 og 3.
Ministeren for familie- og forbrugeranliggender har dog gjort  

 opmærksom på, at det vil være særdeles vanskeligt at håndhæve en sådan  

 regulering af klonede dyr, idet det ikke umiddelbart er muligt at konstatere,  

 om et dyr er klonet.
Så vidt vides foregår der for tiden ingen trafik på  

 tværs  

 af landegrænserne af klonede dyr, og den fremtidige trafik vurderes at være  

 meget beskeden.
Der vil derfor som udgangspunkt ikke blive iværksat særlige  

 foranstaltninger med henblik på kontrol.
I det omfang, det er de relevante  

 myndigheder bekendt  f.eks. fordi importøren meddeler dette til  

 offentligheden  

  at der indføres dyr uden den fornødne tilladelse fra  

 Dyreforsøgstilsynet, vil  

 reglerne selvfølgelig blive håndhævet.
Ministeren for familie- og forbrugeranliggender har desuden  

 oplyst, at der ikke i øjeblikket er fastsat EU-regler for omsætning m.v. af  

 klonede dyr.
Det er imidlertid Ministeriet for Familie- og  

 Forbrugeranliggenders opfattelse, at en regulering af indførslen og udførslen  

 af samt handlen med klonede dyr samt en regulering af avlen er en såkaldt  

 teknisk forskrift efter informationsproceduredirektivet  

 (Europa-Parlamentets  

 og Rådets direktiv 98/34/EF som ændret ved Rådets direktiv 98/48/EF). Efter  

 informationsproceduredirektivet skal tekniske forskrifter notificeres i  

 udkast  

 og må ikke vedtages inden udløbet af en periode, der som udgangspunkt udgør 3  

 måneder efter notifikationen (stand still perioden). Ifølge EF-domstolens  

 praksis kan tekniske forskrifter, der ikke notificeres  eller som  

 sættes i  

 kraft inden udløbet af stand still perioden  ikke håndhæves.
 Regeringen har på baggrund af ovenstående ikke afgørende  

 indvendinger imod, at der administrativt med hjemmel i lov om hold af dyr  

 gennemføres regler om indførsel og udførsel af samt handel med og avl af  

 klonede  

 dyr.
I lyset heraf skal jeg foreslå, at lovforslaget om kloning og  

 genmodificering af dyr m.v. vedtages samtidig med, at Ministeriet for  

 Familie-  

 og Forbrugeranliggender påbegynder udarbejdelsen af et udkast til  

 bekendtgørelse om en regulering af klonede dyr.
Disse regler vil herefter  

 kunne  

 udstedes, når de har været notificeret over for Kommissionen.
 Udkastet til nye administrative regler vil blive sendt til  

 Retsudvalget samtidig med, at de notificeres overfor Kommissionen.
