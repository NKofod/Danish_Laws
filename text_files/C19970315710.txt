I.
Orientering Efter § 23 i bekendtgørelse nr. 1101 af 14. december 1992 om  

 hejseredskaber og spil skal hejseredskaber, der anvendes udendørs, når de er  

 10 år gamle regnet fra fremstillingsåret, underkastes et hovedeftersyn ved en  

 særlig sagkyndig.
 10-års eftersynet skal som hovedregel omfatte de bærende dele,  

 svejsninger, samlinger, sikkerhedsudstyr og transmissionsdele o.l.
 Den særlige sagkyndige skal udfærdige en rapport over undersøgelsen med en  

 vurdering af, hvorvidt der bør fastsættes særlige betingelser for  

 hejseredskabets fortsatte brug.
 Ejeren skal snarest muligt efter modtagelsen af rapporten sende den til  

 Arbejdstilsynet.
 Arbejdstilsynet kan fastsætte vilkår for redskabets fortsatte brug.
Der er ikke krav om fremsendelse af rapporter for det lovpligtige  

 12-måneders eftersyn til Arbejdstilsynet.
Derimod er der krav om, at kopi af  

 rapporten for 12-måneders eftersynet skal opbevares i kranjournalen.
Kopi af  

 10-års eftersynsrapporten skal ligeledes opbevares i kranjournalen.
 I denne cirkulæreskrivelse fastlægges derfor kun den administrative  

 praksis for kredsenes sagsbehandling af 10-års eftersynsrapporter.
II.
Instruktion Ved modtagelse af en 10-års eftersynsrapport skal kredsen kontrollere, at  

 rapporten som udgangspunkt indeholder de oplysninger, der er anført i pkt.  

 3.3.5 (afsnit 1 til 10) i At-anvisning nr. 2.3.0.2 om opstilling, eftersyn og  

 vedligeholdelse af hejse-, løfte- og transportredskaber.
 Ved vurdering af oplysningerne skal følgende minimumskrav være opfyldt:
 * Oplysninger om den særlige sagkyndiges og kranejerens/rekvirentens  

 navn og adresse.
 * Identifikation af kran og kranelementer:
 Rapporten skal indeholde de oplysninger, der er anført i anvisningens pkt.  

 3.3.5 (afsnit 3). For tårnkraner og mobilkraner med gittermast skal det også  

 være muligt at identificere, hvilke ekstra mast- og udliggersektioner der  

 hører til den pågældende kran.
 * Beskrivelse af eftersynsopgaven:
 Beskrivelsen skal omfatte alle former for prøvninger og undersøgelser, der  

 er udført på det pågældende hejseredskab, og som er nødvendige til vurdering  

 af redskabets tilstand og fortsatte brug eller kassation.
 * Undersøgelsens omfang og dokumentation:
 Følgende skal dokumenteres:
- Visuel undersøgelse af hele hejseredskabet - Undersøgelse, justering og kontrol af sikkerhedsudstyr - Undersøgelse og justering af transmissionsdele (gear, tandhjul, aksler,  

 hydraulikaggregater, hydrauliske og tovstyrede udskud i udligger m.v.) - Undersøgelse af svejsninger i bærende dele med NDT-prøvningsudstyr.
- Undersøgelse af boltesamlinger i bærende dele (udligger, mast,  

 krøjekrans m.v.) - Undersøgelse af bæremidler (ståltove, krogblokke, wireskæringsudstyr  

 m.v.) - Undersøgelse af dæk og kørehjul, boggier, skinner, kranssøjler m.v. på  

 fritkørende og skinnekørende redskaber.
 Ovennævnte undersøgelser indebærer, at hejseredskabets transmissions- og  

 konstruktionsdele m.v. adskilles i det fornødne omfang.
 Som dokumentation for gennemførte undersøgelser skal den særlige  

 sagkyndige vedlægge kopier af checklister med fejlfindings- og  

 kontrolafkrydsning og attester/rapporter for NDT-undersøgelser m.v.
 Nævnte dokumentation skal indsættes i kranjournalen.
 * Reparationer, udskiftning af dele og supplering af  

 sikkerhedsudstyr:
 Det skal tydeligt fremgå af rapporten, om der skal foretages reparationer,  

 udskiftning af konstruktionsdele og supplering af sikkerhedsudstyr, for at  

 redskabet fortsat kan anvendes sikkerheds- og sundhedsmæssigt forsvarligt.  

 Redskabets sikkerhedsudstyr skal være i overensstemmelse med retningslinierne  

 i At-anvisning nr. 2.3.0.1 om indretning af hejseredskaber.
 * Helhedsvurdering af redskabets tilstand og betingelser for fortsat  

 brug:
 Den særlige sagkyndige skal i vurderingen og ud fra ovennævnte  

 undersøgelser anføre forslag til betingelser for redskabets fortsatte brug  

 eller kassation.
 Til brug for kredsens gennemgang og vurdering af 10-års rapporter henvises  

 i øvrigt til vedlagte bilag 1 om »Grundlag for vurdering af 10-års  

 eftersynsrapporter«.
 Kredsens kvittering for modtagelse og gennemgang af rapporter til  

 ejeren:
 1. Hvis rapporten indeholder fyldestgørende  

 oplysninger, og den særlige sagkyndige har angivet, at kranen er i forsvarlig  

 stand, skal kredsen kvittere med et kort brev til ejeren for modtagelse af  

 rapporten.
2. Hvis den sagkyndige i sin vurdering angiver særlige  

 betingelser for fortsat brug eller evt. kassation, skal kredsen sikre, at den  

 sagkyndiges anvisninger er blevet fulgt af ejeren.
Fremgår dette ikke af  

 rapporten, skal ejeren kontaktes.
 3. Hvis kredsen finder, at der mangler væsentlige  

 oplysninger i rapporten, eller kredsen finder, at oplysningerne i rapporten  

 tyder på, at reglerne ikke er overholdt, skal kredsen indhente de manglende  

 oplysninger/høre ejeren om de forhold i rapporten, der tyder på, at reglerne  

 ikke er overholdt.
 4. Hvis kredsen herefter ikke får tilstrækkelige  

 oplysninger, gives påbud/vejledning efter retningslinjerne i  

 At-cirkulæreskrivelse nr. 6/1988.
 5. Hvis kredsen ikke modtager en fyldestgørende  

 forklaring på de forhold i rapporten, der tyder på, at reglerne ikke er  

 overholdt, vurderes, om manglen, som rapporten indikerer foreligger, er så  

 alvorlig, at der skal tages kontakt til ejeren umiddelbart, eller om kredsen  

 kan lade rapporten indgå i den almindelige prioritering af kredsens  

 tilsynsbesøg.
 Hvis kredsen vurderer, at det ikke er nødvendigt at aflægge tilsynsbesøg i  

 umiddelbar tilslutning til modtagelsen af den endelige rapport, men at  

 tilsynsbesøg skal aflægges inden for den nærmeste fremtid, kvitteres som  

 angivet under pkt. 1.
 Kredsen skal udforme brev, som nævnt i punkterne 1-5, til ejeren i  

 overensstemmelse med de paradigmaer, som vil blive indlagt på kredsens  

 edb-system af direktoratets informatiksekretariat.
III.
Ikrafttræden Straks.
15. april 1997 Jens Andersen Bilag 1 Grundlag for vurdering af 10-års eftersynsrapporter 10-års eftersynet skal udføres med hjemmel i Arbejdstilsynets  

 bekendtgørelse nr. 1101 af 14. december 1992 om hejseredskaber og spil §§ 23,  

 24 og 29, stk. 2, pkt. 4.
 Som det fremgår af § 23, stk. 1, træder dette eftersyn i stedet for  

 12-måneders eftersynet det pågældende år.
 Alle udendørs hejseredskaber, med undtagelse af kraner, der er fast  

 monteret på indregistrerede last- og varebiler, skal underkastes 10-års  

 eftesynet.
 Det vil bl.a. betyde, at traktormonterede kraner, teleskoplæssere og andre  

 redskaber, der er indrettet til kranarbejde, også er omfattet af 10-års  

 eftersynet.
 Ifølge § 23, stk. 3, skal eftersynet omfatte de bærende dele, svejsninger,  

 samlinger, sikkerhedsudstyr og transmissionsdele o.l.
 Retningslinjer for opfyldelse af kravene i bekendtgørelse nr. 1101 er  

 angivet i følgende At-anvisninger og At-medddelelse:
 * At-anvisning nr. 2.3.0.1 om indretning af hejseredskaber.
(Gælder for alle hejseredskaber, der er leveret og ibrugtaget før 1.  

 januar 1995, dog undtaget hejseredskaber, der er markedsført og leveret som  

 CE-mærkede efter 1. januar 1993. Gælder således ikke for hejseredskaber, der  

 er omfattet af kapitel 2 i Arbejdstilsynets bekendtgørelse nr. 561 af 24.  

 juni 1994 om indretning af tekniske hjælpemidler.
Kapitel 2 med tilhørende  

 bilag implementerer Maskindirektivet i dansk lovgivning.) * At-anvisning nr. 2.3.0.2 om opstilling, eftersyn og vedligeholdelse  

 af hejse-, løfte- og transportredskaber.
 * At-anvisning nr. 2.3.0.3 om belastningsprøve af hejse- og  

 løfteredskaber.
 * At-meddelelse nr. 2.02.11 om anvendelse af hejse-, løfte- og  

 transportredskaber.
 Rapporten skal mindst indeholde følgende:
 Beskrivelsen skal omfatte alle former for prøvninger og undersøgelser, der  

 udføres på det pågældende hejseredskab, og som er nødvendige til vurdering af  

 redskabets tilstand og fortsatte brug, fx:
 - Visuel undersøgelse af hele hejseredskabet.
Herunder også el-installationer, hydraulikinstallationer o.l.
Defekte  

 installationer skal udskiftes/repareres.
 - Undersøgelse, justering og kontrol af sikkerhedsudstyr.
Bemærk, at der bl.a. skal være højdestop,  

 overlastsikring/lastmomentsikring, endestop og andet relevant udstyr på alle  

 kraner, fx tovlederudstyr, nødstop, afviserbøjler, skinnekløer, væltesikring  

 m.v.
Defekt udstyr skal udskiftes/repareres.
 - Undersøgelse og justering af transmissionsdele (gear, tandhjul, aksler,  

 hydraulikaggregater, hydrauliske- og tovstyrede udskud i udligger m.v.).
Delene skal kontrolleres for slitage, revner og slør.
Slør i  

 tandhjulsdrev, på grund af stor slitage, kan forårsage sammenbrud og i værste  

 fald sprængning af delene på grund af de store stødbelastninger, der opstår  

 ved brug af redskabet.
Unormalt stort slid vil især ske, hvis de bevægelige  

 dele ikke er velsmurte med egnede smøremidler.
Leverandøren/fabrikanten skal  

 i brugsanvisningen angive egnede smøremidler.
Defekte transmissionsdele bør  

 altid udskiftes.
 - Undersøgelse af svejsninger i bærende dele med NDT-prøvningsudstyr.
 Herunder evt. undersøgelse af spændinger/nedbøjninger m.v. ved hjælp af  

 Strain Gages.
 - Undersøgelse af boltesamlinger i bærende dele.
 Udskiftning af bolte eller NDT-undersøgelser.
 - Undersøgelse af bæremidler (ståltove, krogblokke, wireskæringsudstyr  

 m.v.).
Det skal kontrolleres, at de af leverandøren foreskrevne ståltove/kæder er  

 anvendt.
Der skal foreligge certifikat i kranjournalen.
Ståltove og kæder  

 skal kasseres efter kriterierne, der er anført i At-meddelelserne nr. 2.02.4  

 om ståltove, nr. 2.02.7 om rulle- og bladkæder og nr. 2.02.8 om lænkekæder.
Det skal kontrolleres, at alle fastgørelser og samlinger er udført  

 forsvarligt med godkendte tov- og kædesamlinger efter fabrikantens  

 forskrifter.
For tovsamlinger, se At-meddelelse nr. 2.02.5 om tovlåse til  

 ståltove.
Sjækler og andre typer af kædesamlinger skal være mærket med  

 SWL/WLL.
Krogblokke/kroge skal kontrolleres for slid i tryklejer og på krogens  

 akseltap.
Desuden skal krogsikringen kontrolleres.
Wireskæringsudstyr, der fx kan skifte fra 2- til 4-skæring, skal  

 kontrolleres for slitage, og funktion skal afprøves.
Det har stor  

 sikkerhedsmæssig betydning, at udstyret er velsmurt.
 - Undersøgelse af dæk og kørehjul (boggier m.v.) på fritkørende og  

 skinnekørende redskaber.
Slidte dæk, kørehjul og skinner kan i værste fald medføre  

 sammenbrud/væltning af redskabet.
Der skal altid være det foreskrevne tryk i  

 dækkene.
Slidte kranse på kørehjul kan medføre afsporing af kranen.
 Generelle bemærkninger:
 Dato for 10-års eftersynets udførelse skal påføres rapporten.
 I forbindelse med undersøgelserne har de fleste eftersynsfirmaer  

 udarbejdet checklister som er et udmærket hjælpemiddel i forbindelse med  

 kontrollen.
 Checklister og prøvningsrapporter m.v. skal vedlægges den samlede rapport  

 eller fremsendes, hvis det er nødvendigt for kredsens vurdering.
 Det er direktoratets praksis i så stor udstrækning som muligt at følge  

 kontrolforskrifterne i standarder og normer.
 Indtil der evt. foreligger CEN-standarder for inspektion, bruges som  

 udgangspunkt Dansk Ingeniørforenings norm for stålkonstruktioner, Dansk  

 Standard DS 412 afsnit 8 om kontrol.
 Følgende procedure bør kredsen sikre er fulgt ved eftersynet:
Konstruktionsdele, transmissionsdele, energiforsyning (el, udstyr,  

 motorer, hydrauliksystemer m.v.) og sikkerhedsudstyr.
Fejl og beskadigelser  

 noteres.
 Der skal under alle forhold udføres en NDT-stikprøve på 5% af  

 svejsningerne i de mest belastede dele.
 Hvis der konstateres blot 1 revnedannelse, skal der udføres en stikprøve  

 på 20% af svejsningerne i alle bærende dele.
 Hvis der i denne stikprøve konstateres yderligere 1 eller flere  

 revnedannelser, skal der udføres 100% undersøgelse af samtlige  

 svejsesamlinger i bærende dele.
Forspændingen af boltesamlinger i alle bærende dele skal kontrolleres ved  

 5% stikprøver.
Ved konstruktioner i høj sikkerhedsklasse, fx drejekrans,  

 konsoller, udligger (udskud, fly-jib (forlængerarme) o.l.) og fastgørelse til  

 undervogn, skal forspændingen i mindst een bolt i hver samling kontrolleres.  

 Hvis de kontrollerede bolte ikke er tilstrækkeligt forspændt, skal de  

 efterspændes eller evt. udskiftes, hvorefter samtlige bolte i samlingen  

 inddrages i kontrollen (pkt. 84 i DS 412).
 Erfaringerne viser dog, at det er tilrådeligt at kontrollere samtlige  

 bolte i krøjekrans og i andre samlinger efter en konkret vurdering af den  

 særlige sagkyndige.
 Denne form for eftersyn af bolte gælder primært for mobilkraner, fast  

 opstillede kraner (fx travers- og portalkraner og andre lign. kraner, der  

 bruges jævnligt).
 For udendørs kraner, der ikke har været brugt igennem en længere periode  

 eller har været henlagt på materielpladser med skadelig påvirkning fra  

 vejrliget m.v. til følge, skal alle boltesamlinger i bærende konstruktioner i  

 høj sikkerhedsklasse adskilles.
Boltene skal kontrolleres, defekte bolte skal udskiftes, og inden  

 sammenspænding på ny skal boltene olieres således, at møtrikkerne løber let  

 på gevindet.
Boltene skal forspændes med momentnøgle til det krævede moment  

 jf. gældende normer og efter leverandørens forskrifter.
Bolte og skruer med dimension op til og med M10, der anvendes i samlinger,  

 som gentagne gange adskilles og samles, bør altid udskiftes.
I øvrigt efter  

 leverandørens anvisninger.
Begrundelsen for dette krav er, at der er sket flere sammenbrud af kraner  

 på grund af rustne og tærede boltesamlinger, hvor der ikke har været nogen  

 garanti for samlingernes styrke.
Det tjener i øvrigt ikke noget  

 sikkerhedsmæssigt formål at efterspænde bolte, der er rustet fast.
Jf.
Stålnormerne er det en god teknisk foranstaltning, at der er  

 spændeskiver både under boltehoved og mellem møtrik og konstruktionsdel.
 Anvendte skruer, bolte, møtrikker og underlagsskiver bør i øvrigt være let  

 olierede samt fri for rust, urenheder og andre fejl.
Kontrollen skal omfatte mindst een stikprøve, som udpeges af den særlige  

 sagkyndige.
Kontrollen skal sikre mod brug af en konstruktion (fx udligger,  

 krøjekrans) eller konstruktionsdel (fx fastgørelse til undervogn), der på  

 grund af udmattelsespåvirkninger er svækket i så høj grad, at den krævede  

 sikkehed mod brud ikke længere er til stede.
Konstateres udmattelsesrevner  

 eller andre beskadigelser af en sådan art, at konstruktionen ikke længere er  

 i besiddelse af den krævede sikkerhed, skal der iværksættes passende  

 foranstaltninger til fjernelse af risikoen for brud.
 Herunder kontrol, justering og funktionsprøvning af alt sikkerhedsudstyr.
 Forslag til foranstaltninger (fra DS 412) der skal iværksættes jf.  

 vurderingen og ud fra de foretagne undersøgelser, kan fx være:
* kassation af konstruktionen/hejseredskabet * udskiftning eller reparation af beskadigede dele * forstærkning af konstruktionen * ændring af driftsbetingelserne for hejseredskabets fortsatte brug.
Efter evt. reparation skal der foretages nødvendige undersøgelser og  

 kontrol af fx svejsninger m.v.
Der skal udarbejdes dokumentation herfor, som  

 skal opbevares i kranjournalen.
 Ved fortsat brug af hejseredskabet skal der foretages prøvebelastning, og  

 anmeldelse skal vedlægges rapporten.
 Eftersynsrapporten eller kopi af denne skal indsættes i kranjournalen.
