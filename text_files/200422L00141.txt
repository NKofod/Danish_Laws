Fremsat den 31. marts 2005 af  

 videnskabsministeren (Helge Sander) Forslag til Lov  

 om videreanvendelse af den offentlige  

  

 sektors informationer  

1) Kapitel 1 Lovens formål og anvendelsesområde Lovens formål § 1.  

  

 Lovens formål er at etablere ensartede  

 minimumsregler for kommerciel og ikke-kommerciel videreanvendelse af  

 dokumenter  

 og datasamlinger, som offentlige myndigheder er i besiddelse af.
Anvendelsesområde § 2.  

  

 Loven omfatter videreanvendelse af dokumenter og datasamlinger, som  

 offentlige  

 myndigheder er i besiddelse af, jf. dog stk. 2.
Stk. 2.  

  

 Loven omfatter ikke dokumenter  

 og datasamlinger 1)  

 	  

 der er tilvejebragt  

 eller kvalitetsforbedret som led i offentlige myndigheders kommercielle  

 aktiviteter,  

 eller 2)  

 	  

 hvortil tredjemand  

 besidder en immateriel rettighed.
Stk. 3.  

  

 Loven finder ikke anvendelse på 1)  

 	  

 programvirksomhed i  

 tv- og radio-organer, som er pålagt en public service forpligtelse, 2)  

 	  

 uddannelses- og  

 forskningsinstitutioner, 3)  

 	  

 kulturinstitutioner, 4)  

 	  

 Folketinget og hertil  

 knyttede organer og 5)  

 	  

 domstolene.
Kapitel 2 Definitioner § 3.  

  

 Ved  

 »offentlig myndighed« forstås statslige, regionale eller lokale myndigheder,  

 offentligretlige organer og sammenslutninger af en eller flere af sådanne  

 myndigheder eller offentligretlige organer.
 Stk. 2.  

  

 Ved  

 »offentligretligt organ« forstås ethvert organ:
1)  

 	  

 der er oprettet  

 specielt med henblik på at imødekomme almenhedens behov, dog ikke på det  

 erhvervs- eller forretningsmæssige område, 2)  

 	  

 som er en juridisk  

 person, og 3)  

 	  

 hvis drift  

 hovedsagelig er finansieret af staten, de regionale eller lokale myndigheder  

 eller andre offentligretlige organer, eller hvis drift er underlagt disses  

 kontrol, eller hvortil staten, de regionale eller lokale myndigheder  

 eller  

 andre offentligretlige organer kan udpege mere end halvdelen af medlemmerne i  

 organets administrative ledelse, bestyrelse eller tilsynsorgan.
 Stk. 3.  

  

 Ved »dokument« forstås alle  

 informationer uanset medium og enhver del af disse informationer.
 Stk. 4.  

  

 Ved »datasamling« forstås  

 registre eller andre systematiske fortegnelser, hvor der gøres brug af  

 elektronisk databehandling.
 Stk. 5.  

  

 Ved  

 »videreanvendelse« forstås brug af offentlige myndigheders dokumenter eller  

 datasamlinger  

 til andre kommercielle eller ikke-kommercielle formål end det oprindelige  

 formål, som dokumenterne eller datasamlingerne blev udarbejdet til.  

 Udveksling  

 af dokumenter eller datasamlinger mellem offentlige myndigheder betragtes  

 alene  

 som videreanvendelse, når offentlige myndigheder stiller dokumenter eller  

 datasamlinger, der er omfattet af denne lov, til rådighed for kommercielle  

 aktiviteter.
Kapitel 3 Behandling af anmodning om videreanvendelse § 4.  

  

 Når  

 en offentlig myndighed giver adgang til videreanvendelse af dokumenter eller  

 datasamlinger efter denne lov, kan myndigheden i en aftale fastsætte  

 betingelser for videreanvendelse.
Betingelserne må ikke begrænse mulighederne  

 for videreanvendelse og må ikke benyttes til at begrænse konkurrencen.
 Stk. 2.  

  

 Anmodning om videreanvendelse indgives til den  

 offentlige myndighed, der er i besiddelse af dokumentet eller datasamlingen,  

 eller til myndigheder, der i henhold til anden lovgivning administrerer  

 datasamlinger.
Stk. 3.  

  

 Myndigheden  

 afgør snarest, om anmodningen kan imødekommes.
Er begæringen ikke imødekommet  

 eller afslået inden 10 dage efter, at anmodningen er modtaget af myndigheden,  

 skal denne underrette ansøgeren om grunden hertil, samt om hvornår afgørelsen  

 kan forventes at foreligge.
Stk. 4.  

  

 Såfremt der  

 er behov for at indgå en løbende aftale om videreanvendelse, udarbejder  

 myndigheden  

 snarest aftaletilbud til ansøgeren.
Er tilbuddet ikke udarbejdet inden 10  

 dage  

 efter, at anmodningen er modtaget af myndigheden, skal denne underrette  

 ansøgeren om grunden hertil, samt om hvornår et aftaletilbud kan forventes at  

 foreligge.
Stk. 5.  

  

 Hvis  

 afgørelse af anmodningen om videreanvendelse af eksisterende dokumenter eller  

 datasamlinger  

 forudsætter væsentlige omkostninger til dokumentation, konsulentundersøgelser  

 og lignende for den offentlige myndighed, skal myndigheden underrette  

 ansøgeren  

 herom med skøn over nødvendige udgifter for behandling af anmodningen,  

 såfremt  

 omkostningerne bedes afholdt af ansøgeren.
Hvis ansøgeren stillet over for  

 kravet om afholdelse af disse udgifter ikke ønsker at opretholde anmodningen,  

 kan den offentlige myndighed indstille den videre behandling af anmodningen.
 § 5.  

  

 Den  

 offentlige myndighed skal, såfremt det er muligt, behandle anmodninger om  

 videreanvendelse af dokumenter eller datasamlinger elektronisk.
§ 6.  

  

 Når  

 en offentlig myndighed giver afslag på anmodningen om videreanvendelse med  

 henvisning til § 2, stk. 2, nr. 2, skal afslaget indeholde en  

 henvisning til den fysiske eller juridiske person, som er indehaver af  

 rettighederne, når denne kendes.
Alternativt skal den offentlige myndighed  

 henvise til den licensgiver, hvorfra den offentlige myndighed har indhentet  

 det  

 relevante materiale.
Kapitel 4 Betingelser for videreanvendelse Tilgængelige formater § 7.  

  

 Når  

 dokumenter og datasamlinger stilles til rådighed for videreanvendelse, skal  

 offentlige myndigheder sikre, at disse er tilgængelige i alle allerede  

 eksisterende sprogversioner og formater, herunder elektroniske formater samt,  

 såfremt det er muligt, i elektronisk form.
 Stk. 2.  

  

 Ministeren for videnskab,  

 teknologi og udvikling kan efter aftale med finansministeren fastsætte regler  

 om standarder for formater til brug for videreanvendelse af offentlige  

 myndigheders dokumenter og datasamlinger i forbindelse med etablering af nye  

 grænseflader og kvalitetsforbedring af data.
Gebyrer § 8.  

  

 Når  

 dokumenter eller datasamlinger stilles til rådighed for videreanvendelse, kan  

 der opkræves et gebyr.
Såfremt der opkræves et gebyr, må gebyret ikke  

 overstige  

 marginalomkostningerne ved at stille data til rådighed, dvs. omkostningerne  

 ved  

 distribution og eventuel kvalitetsforbedring af dokumenterne og  

 datasamlingerne, herunder etablering af grænseflader, der er nødvendige for  

 at  

 kunne imødekomme ansøgers anmodning.
 Stk. 2.  

  

 Når dokumenter eller datasamlinger er produceret som led i  

 en indtægtsfinansieret offentlig produktionsvirksomhed, dvs. hvor den  

 offentlige myndigheds hovedopgave er helt eller delvist indtægtsfinansieret,  

 kan der, udover gebyret som nævnt i stk.1, fastsættes en betaling, som helt  

 eller delvis dækker omkostningerne ved selve dokument- eller  

 dataproduktionen.
 Stk. 3.  

  

 Offentlige  

 myndigheder fastsætter standardgebyrer for videreanvendelse af deres  

 dokumenter  

 og datasamlinger på forhånd.
Stk. 4.  

  

 Den  

 offentlige myndighed skal efter anmodning angive beregningsgrundlaget for det  

 fastsatte gebyr.
Den pågældende myndighed skal også angive, hvilke faktorer  

 der  

 vil blive lagt til grund for beregningen af gebyrer i atypiske tilfælde.
Gennemsigtighed og ikke-diskrimination § 9.  

  

 Når  

 offentlige myndigheder fastsætter betingelser for videreanvendelse efter  

 denne  

 lov, skal dette ske på forhånd.
Betingelser og standardgebyrer  

 offentliggøres,  

 såfremt det er muligt, i elektronisk form.
 Stk. 2.  

  

 Såfremt den  

 offentlige myndighed anvender standardaftaler for videreanvendelse af  

 dokumenter  

 og datasamlinger, skal den offentlige myndighed gøre disse tilgængelige i  

 elektronisk form.
 Stk. 3.  

  

 Betingelser  

 for videreanvendelse af dokumenter og datasamlinger skal være  

 ikke-diskriminerende for sammenlignelige kategorier af videreanvendelse.
 Stk. 4.  

  

 Dokumenter  

 og datasamlinger skal stilles til rådighed for private virksomheder i samme  

 omfang og på samme betingelser, som gælder for offentlige myndigheders  

 kommercielle aktiviteter.
Forbud mod aftaler om eneret § 10.  

  

 Aftaler om videreanvendelse af dokumenter og datasamlinger må ikke tildele  

 eneret, jf. dog stk. 2.
Stk. 2.  

  

 Såfremt  

 eneret er nødvendig for leveringen af en tjenesteydelse i offentlighedens  

 interesse, kan den offentlige myndighed indgå en eneretsaftale.
Aftalen skal  

 indeholde en begrundelse for eneretten.
Begrundelsen for enerettens tildeling  

 revurderes med jævne mellemrum og under alle omstændigheder hvert tredje år.
 Stk. 3.  

  

 Aftaler om  

 eneret skal være offentligt tilgængelige.
Praktiske ordninger § 11.  

  

 Den offentlige myndighed  

 offentliggør en oversigt over dokumenter og datasamlinger, der stilles til  

 rådighed for videreanvendelse efter denne lov.
 Stk. 2.  

  

 Beslutter den offentlige  

 myndighed ikke længere at stille bestemte dokumenter og datasamlinger til  

 rådighed for videreanvendelse eller ikke længere at opdatere dem, skal  

 myndigheden offentliggøre beslutningen herom, så snart det kan lade sig gøre,  

 og, såfremt det er muligt, i elektronisk form.
Kapitel 5 Ikrafttræden og overgangsbestemmelser § 12.  

  

 Loven træder i kraft den 1. juli 2005.
 Stk. 2.  

  

 Eksisterende aftaler om eneret, der ikke opfylder betingelserne for  

 undtagelsen  

 i § 10, stk. 2, skal ophøre ved kontraktens udløb, dog senest den  

 31.  

 december 2008.
§ 13.  

  

 Loven gælder ikke for Færøerne og  

 Grønland.
Loven kan ved kgl. anordning sættes i kraft på Færøerne og i  

 Grønland  

 med de afvigelser, som de særlige færøske og grønlandske forhold tilsiger.
Bemærkninger til lovforslaget Almindelige bemærkninger A.
Baggrunden for lovforslaget Baggrunden for lovforslaget er implementeringen af  

 Europa-Parlamentets og Rådets direktiv 2003/98/EF af 17. november 2003 om  

 videreanvendelse af den offentlige sektors informationer (PSI-direktivet).
 Indholdsproduktion spiller en stor rolle i udviklingen hen  

 imod et informations- og vidensamfund, og offentlige data betragtes som et  

 betydningsfuldt kildemateriale til udvikling af nye produkter og tjenester  

 med  

 digitalt indhold, herunder som indholdsressource til de mobile tjenester, som  

 er under udvikling.
 Lovforslaget understøtter således regeringens målsætning  

 om, at Danmark i fremtiden skal være et højteknologisk samfund, hvor  

 højteknologiske produkter og højteknologisk produktion skaber rammerne for  

 vækst og velstand.
 Det primære formål med lovforslaget er at nyttiggøre  

 offentlige data til udarbejdelse af kommercielle indholdstjenester og dermed  

 understøtte udviklingen af en sådan informationsindustri.
Den offentlige sektor indsamler, producerer, reproducerer  

 og formidler et bredt spektrum af information med henblik på at varetage sine  

 offentlige opgaver.
Det gælder eksempelvis information om sociale forhold,  

 økonomi, geografi, vejrforhold, turisme, erhvervsforhold, patentrettigheder  

 og  

 uddannelse.
Når data allerede er udarbejdet i forbindelse med  

 offentlige myndigheders løsning af egne opgaver, vil der være en  

 samfundsøkonomisk gevinst ved at udnytte dem så meget som muligt og derfor  

 stille dem til rådighed for andre.
Lovforslaget skal sikre adgang til denne  

 information på lige vilkår for borgere og virksomheder, der ønsker at udnytte  

 potentialet heri.
Det vurderes, at en forudsætning for at realisere de  

 økonomiske værdier er en prispolitik, der sikrer, at offentlig information er  

 så billig som mulig, idet dette vil øge videreanvendelsen og dermed bidrage  

 til  

 væksten i samfundet på længere sigt.
Den i lovforslaget anlagte prispolitik,  

 der som hovedregel begrænser prisloftet til distributionsudgifter og udgifter  

 til etablering af grænseflader, skal sikre, at potentialet kan realiseres  

 uden  

 at påføre den offentlige sektor øgede udgifter.
B.
Forholdet til gældende ret Den almindelige adgang for borgere til aktindsigt i  

 offentlige myndigheders dokumenter er fastlagt i offentlighedsloven.
I  

 forvaltningsloven er der endvidere fastsat særlige regler om aktindsigt for  

 parter (partsaktindsigt) i offentlige myndigheders dokumenter.
Efter de to nævnte love er der som udgangspunkt ret til  

 aktindsigt i offentlige myndigheders dokumenter, men der er samtidig fastsat  

 visse undtagelser herfra.
Offentligheds- og forvaltningsloven indeholder  

 endvidere  

 nærmere regler om behandlingen af begæringer om aktindsigt samt om  

 gennemførelsen  

 af og betalingen for aktindsigt.
Den foreliggende lov ændrer ikke ved de  

 aktindsigtsordninger, der er fastlagt i offentligheds- og forvaltningsloven.  

 Loven ændrer således bl.a. ikke ved omfanget af retten til aktindsigt efter  

 offentligheds- eller forvaltningsloven.
Det bemærkes, at den foreliggende lov  

 heller ikke i sig selv skaber ret til at få adgang til dokumenter eller  

 datasamlinger.
Såfremt dokumenter eller datasamlinger er udleveret efter  

 offentlighedsloven eller forvaltningsloven, kan de i almindelighed frit  

 videreanvendes, medmindre der følger begrænsninger af anden lovgivning, jf.  

 nedenfor.
Der skal således i almindelighed ikke søges om tilladelse til at  

 bruge dokumenter eller datasamlinger, der er udleveret efter disse love til  

 f.eks. kommercielle formål.
Loven ændrer ikke ved dette.
Lov nr. 429 af 31. maj 2000 om behandling af  

 personoplysninger, som ændret ved lov nr. 280 af 25. maj 2001  

 (persondataloven), gælder ifølge lovens § 1 for al behandling af  

 personoplysninger som helt eller delvis foretages ved hjælp af elektronisk  

 databehandling  

 og for ikke elektronisk behandling af personoplysninger, der er eller vil  

 blive  

 indeholdt i et register.
Behandling omfatter enhver form for håndtering af  

 personoplysninger, herunder bl.a. videregivelse.
 De offentlige dokumenter og datasamlinger, der er omfattet  

 af dette lovforslag, kan indeholde personoplysninger omfattet af  

 persondataloven, og lovforslaget ændrer ikke de rettigheder og forpligtelser,  

 der gælder for behandling af personoplysninger, jf. persondataloven eller  

 anden  

 lovgivning, der indeholder regler om beskyttelse af personoplysninger.
 Enkelte for videreanvendelse relevante regler fra  

 persondataloven skal fremhæves her.
Det følger af persondatalovens § 12, at  

 dataansvarlige, der med henblik på markedsføring sælger fortegnelser over  

 grupper af personer, eller som for tredjemand foretager adressering eller  

 udsendelse af meddelelser til sådanne grupper, kun må behandle 1)  

 	  

 oplysninger om  

 navn, adresse, stilling, erhverv, e-postadresse, telefon- og telefaxnummer, 2)  

 	  

 oplysninger, der  

 indgår i erhvervsregistre, som i henhold til lov eller bestemmelser fastsat i  

 henhold til lov er beregnet til at informere offentligheden, samt 3)  

 	  

 andre oplysninger,  

 hvis den registrerede har givet udtrykkeligt samtykke dertil.
Et samtykke  

 skal  

 indhentes i overensstemmelse med markedsføringslovens § 6 a.
 Det fremgår af bemærkningerne til persondatalovens  

 § 12, at den registrerede altid vil kunne fremsætte indsigelse imod, at  

 et  

 dataansvarligt adresserings- og kuverteringsbureau behandler oplysninger om  

 den  

 pågældende med henblik på markedsføring, herunder salg, kuvertering eller  

 udsendelse jf. persondatalovens § 36, stk. 1.
 Det følger endvidere af persondatalovens § 36, at  

 såfremt en forbruger fremsætter indsigelse herimod, må en virksomhed ikke  

 videregive oplysninger om den pågældende til en anden virksomhed med henblik  

 på  

 markedsføring eller anvende oplysningerne på vegne af en anden virksomhed i  

 dette øjemed.
Persondatalovens § 36, stk. 2, angiver, at inden  

 virksomheden videregiver oplysninger om en forbruger til en anden virksomhed  

 med henblik på markedsføring eller anvender oplysningerne på vegne af en  

 anden  

 virksomhed i dette øjemed, skal den undersøge i CPR, om forbrugeren har  

 frabedt  

 sig henvendelser i markedsføringsøjemed.
Inden oplysninger om en forbruger,  

 der  

 ikke i CPR har frabedt sig sådanne henvendelser, videregives eller anvendes  

 som  

 nævnt i 1. pkt., skal virksomheden tydeligt og på en forståelig måde oplyse  

 om  

 retten til at gøre indsigelse efter stk. 1. Forbrugeren skal samtidig  

 gives adgang til på en nem måde inden for to uger at gøre sådan indsigelse.  

 Oplysningerne  

 må ikke videregives, inden fristen til at gøre indsigelse er udløbet.
 Det kan nævnes, at Datatilsynet tidligere i en konkret sag  

 har fundet, at en offentlig erhvervsdrivende virksomhed på lige fod med rent  

 private virksomheder skal iagttage proceduren i § 36. Det kan på denne  

 baggrund  

 ikke udelukkes, at visse offentlige virksomheders videregivelse af  

 personoplysninger i medfør af lovforslaget med henblik på markedsføring, kun  

 kan ske under iagttagelse af proceduren i persondatalovens § 36.
 Offentlige erhvervsdrivende virksomheder, som i medfør af  

 lovforslaget videregiver personoplysninger til en anden virksomhed, eller  

 anvender oplysningerne på vegne af en anden virksomhed med henblik på  

 markedsføring,  

 skal derfor iagttage persondatalovens § 36, inden  

 videregivelsen/anvendelsen finder sted.
Persondataloven indeholder endvidere regler om  

 oplysningspligt.
Disse regler vil kunne medføre en pligt for den myndighed,  

 der  

 videregiver data, til at informere de registrerede herom.
Efter  

 persondatalovens  

 § 28, stk. 1, nr. 3, og § 29, stk. 1, nr. 3, skal  

 informationen til den registrerede således omfatte alle yderligere  

 oplysninger,  

 der under hensyn til de særlige omstændigheder, hvorunder oplysningerne er  

 indsamlet, er nødvendige for, at den registrerede kan varetage sine  

 interesser,  

 herunder f.eks. kategorierne af modtagere.
 Herudover vil modtagerne af oplysningerne også være  

 underlagt reglerne om oplysningspligt.
 Det følger endvidere af persondatalovens § 37,  

 stk. 1, at den dataansvarlige skal berigtige, slette eller blokere  

 oplysninger, der viser sig urigtige eller vildledende eller på lignende måde  

 er  

 behandlet i strid med lov eller bestemmelser udstedt i medfør af lov, hvis en  

 registreret person fremsætter anmodning herom.
I medfør af § 37, stk. 2, skal den dataansvarlige  

 underrette den tredjemand, hvortil oplysningerne er videregivet, om, at de  

 videregivne oplysninger er berigtiget, slettet eller blokeret i henhold til  

 stk. 1, hvis en registreret person fremsætter anmodning herom.
Dette  

 gælder dog ikke, hvis underretningen viser sig umulig eller er  

 uforholdsmæssigt  

 vanskelig.
 I tilfælde hvor personoplysninger, der senere bliver  

 berigtiget, slettet eller blokeret i medfør af persondatalovens § 37,  

 stk. 1,  

 er blevet videreanvendt i medfør af lovforslaget, vil den dataansvarlige  

 myndighed være forpligtet til at underrette den videreanvendende virksomhed  

 herom, såfremt den registrerede fremsætter anmodning herom i medfør af  

 § 37, stk. 2.
 Lovforslaget ændrer ikke de gældende regler om beskyttelse  

 af immaterialretten; forslaget griber ikke ind i offentlige myndigheders  

 enerettigheder til beskyttet materiale i medfør af ophavsretsloven, jf.  

 lovbekendtgørelse nr. 710 af 30. juni 2004, som ændret ved lov nr. 1440 af  

 22.  

 december 2004. Data som sådan nyder ikke ophavsretlig beskyttelse, og  

 offentlige myndigheders dokumenter af normerende eller anden officiel  

 karakter  

 (såkaldte offentlige aktstykker) er undtaget fra beskyttelse i medfør af  

 ophavsretslovens § 9.
 Lovforslaget ændrer heller ikke reglerne i lov nr. 292 af  

 27. april 1994 om aktindsigt i miljøoplysninger, som ændret ved lov nr. 447  

 af  

 31. maj 2000 og lov nr. 215 af 31. marts 2004.
C.
Lovforslagets indhold Lovforslaget regulerer området for videreanvendelse af  

 offentlige myndigheders dokumenter og datasamlinger, der er indsamlet,  

 reproduceret mv. som led i den offentlige myndigheds virke.
Lovforslaget  

 omfatter dog ikke offentlige myndigheders kommercielle aktiviteter, herunder  

 indtægtsdækket virksomhed.
 Formålet med direktivet om videreanvendelse af den  

 offentlige sektors informationer, som lovforslaget gennemfører i dansk ret,  

 er  

 at skabe ensartede minimumsregler på fællesskabsplan for kommerciel og  

 ikke-kommerciel videreanvendelse af de informationer, som offentlige  

 myndigheder stiller til rådighed for videreanvendelse.
 Lovforslaget giver mulighed for at anmode om  

 videreanvendelse af offentlig information og indeholder regler om  

 fastsættelse  

 af betingelser herfor, regler om offentliggørelse heraf og regler om  

 indgåelse  

 af eneretsaftaler.
 Lovforslaget indeholder bestemmelser om prisfastsættelse,  

 herunder et prisloft med henblik på at skabe transparens i prisfastsættelsen  

 og  

 bestemmelser om handel med information/data på ikke-diskriminerende  

 markedsvilkår.
 Lovforslaget indeholder derudover regler om tilgængelige  

 formater, herunder en bemyndigelse til, at ministeren for videnskab,  

 teknologi  

 og udvikling, efter aftale med finansministeren, kan fastsætte standarder for  

 formater til brug for videreanvendelse af offentlig information i forbindelse  

 med etablering af nye grænseflader og kvalitetsforbedring af data.
1. Anvendelsesområde Lovforslaget omfatter videreanvendelse af eksisterende  

 dokumenter og datasamlinger, som offentlige myndigheder er i besiddelse af på  

 det tidspunkt, hvor myndigheden modtager anmodningen om videreanvendelse.  

 Myndigheden er således ikke forpligtet til at indhente nyt materiale udefra,  

 som myndigheden ikke allerede er i besiddelse af for at imødekomme  

 anmodningen.
 Lovforslaget berører ikke de eksisterende regler om adgang  

 til aktindsigt i den offentlige forvaltning, herunder adgang til materiale,  

 der  

 er undtaget fra aktindsigt efter reglerne i anden lovgivning.
 Lovforslaget omfatter ikke dokumenter og datasamlinger, der  

 er tilvejebragt eller kvalitetsforbedret som led i offentlige myndigheders  

 kommercielle aktiviteter.  

 Loven  

 vil således ikke kunne benyttes til at skaffe adgang til videreanvendelse af  

 dokumenter og datasamlinger, der alene stilles til rådighed som led i den  

 kommercielle aktivitet.
I det omfang offentlige myndigheders kommercielle  

 aktiviteter er baseret på data fra offentlige myndigheders ikke-kommercielle  

 aktiviteter, vil disse myndigheder dog være forpligtet til at stille disse  

 data  

 til rådighed for videreanvendelse for private virksomheder.
Data skal i disse  

 tilfælde stilles til rådighed på samme betingelser, som de stilles til  

 rådighed  

 for de kommercielle aktiviteter.
Denne forpligtelse, til at stille data til  

 rådighed, følger af ikke-diskriminationsprincippet.
 Lovforslaget omfatter ikke dokumenter og datasamlinger,  

 hvortil tredjemand besidder en immateriel rettighed.
 Lovforslaget finder endvidere ikke anvendelse på dokumenter  

 og datasamlinger hidrørende fra programvirksomhed i tv- og radio-organer, som  

 er pålagt en public service forpligtelse, uddannelses- og  

 forskningsinstitutioner,  

 kulturinstitutioner, Folketinget og hertil knyttede organer og domstolene.
2. Betingelser for videreanvendelse Lovforslaget indeholder overordnede rammer for udformningen  

 af aftaler om videreanvendelse og brugen af eneretsaftaler som led i  

 principperne om gennemsigtighed og ikke-diskrimination.
Principperne skal  

 overordnet  

 sikre konkurrence på lige vilkår.
 Offentlige myndigheder pålægges i medfør af lovforslaget at  

 sikre, at de af myndighedens dokumenter og datasamlinger, der stilles til  

 rådighed for videreanvendelse, stilles til rådighed i alle allerede  

 eksisterende sprogversioner og formater, herunder elektroniske formater, samt  

 hvis det er muligt, i elektronisk form.
Offentlige myndigheder er ikke i medfør af bestemmelsen  

 forpligtet til at fremstille eller tilpasse dokumenter eller datasamlinger  

 for  

 at efterkomme anmodningen eller til at sammenstille eller stille uddrag af  

 disse dokumenter eller datasamlinger til rådighed.
Grænsen for offentlige  

 myndigheders forpligtelse går ved simple ekspeditionssager, der ikke medfører  

 et uforholdsmæssigt stort arbejde for den offentlige myndighed.
Påføres der  

 den  

 offentlige myndighed omkostninger til at sammenstille eller stille uddrag af  

 dokumenter og datasamlinger til rådighed, vil disse under alle omstændigheder  

 kunne indregnes i de marginale omkostninger ved at stille data til rådighed  

 og  

 dermed kunne indgå i de opkrævede gebyrer.
Bestemmelsen forpligter ikke de  

 offentlige myndigheder til at fortsætte med at udarbejde en bestemt type  

 dokumenter eller datasamlinger til brug for videreanvendelse.
Lovforslaget indeholder bestemmelser om prisfastsættelse af  

 offentlige myndigheders dokumenter og datasamlinger, der stilles til rådighed  

 for videreanvendelse.
Disse bestemmelser følger de eksisterende  

 retningslinjer  

 for prissætning af data i Finansministeriets vejledning om priskalkulation  

 fra  

 1998 samt udmøntningen heraf i de principper for betaling for data, som blev  

 aftalt mellem regeringen og de kommunale parter i forbindelse med Udvalget om  

 digital forvaltning, jf. udvalgets rapport »Digital forvaltning« fra 2001  

 samt  

 i regi af det fælles-offentlige samarbejde i det såkaldte Projekt Digital  

 Forvaltning siden 2001.
Hovedprincippet er her, at offentlige data, der er  

 produceret som led i udførelsen af bevillings- og gebyrfinansierede opgaver,  

 prissættes til distributionsomkostningerne samt eventuelle omkostninger til  

 kvalitetsforbedring af data, der ligger udover, hvad der er nødvendigt for at  

 tilgodese myndighedens eget behov.
Det fremgår endvidere af den nærmere  

 udmøntning af principperne, at der til kvalitetsforbedring af data kan  

 henregnes  

 initiativer, der forbedrer adgangen til data, f.eks. gennem udvikling af nye  

 grænseflader.
 Lovforslaget lægger op til en prismodel i tråd med de  

 eksisterende  

 regler,  

 hvorefter den offentlige myndighed som hovedregel ved anmodning om  

 videreanvendelse maksimalt kan opkræve et gebyr svarende til  

 marginalomkostningerne  

 ved at stille data til rådighed, dvs. omkostningerne ved distribution og  

 eventuel kvalitetsforbedring af dokumenterne og datasamlingerne, herunder  

 etablering  

 af grænseflader, der er nødvendige for at kunne imødekomme aftagers  

 anmodning.
I  

 overensstemmelse med Finansministeriets vejledning om priskalkulation  

 indføres  

 dog en undtagelse til den generelle prisbestemmelse for de få tilfælde, hvor  

 data produceres som led i en indtægtsfinansieret offentlig  

 produktionsvirksomhed, dvs. hvor den offentlige myndigheds hovedopgave er  

 helt  

 eller delvist indtægtsfinansieret, og dataindsamlingen følgelig ikke allerede  

 er finansieret over en bevilling.
I sådanne tilfælde gives der mulighed for  

 at  

 opkræve en betaling, der også bidrager til at dække omkostningerne ved selve  

 dataproduktionen.
Den eksisterende prismodel kan videreføres, da den ligger  

 inden for den ramme, der udstikkes af direktivet.
Da gebyrprincipperne  

 viderefører og ikke tilsigter at ændre de eksisterende regler og praksis  

 vedrørende gebyrfastsættelse, bør de ikke føre til en mindskelse af  

 offentlige  

 indtægter ved salg af data mv. i forhold til før lovens ikrafttrædelse.
Lovforslaget indeholder endvidere bestemmelser om  

 offentlige myndigheders offentliggørelse af dokumenter og datasamlinger, der  

 stilles til rådighed for videreanvendelse.
Direktivet foreskriver, at  

 medlemsstaterne  

 skal påse, at der findes praktiske ordninger, som gør det lettere at søge  

 efter  

 dokumenter og datasamlinger, der stilles til rådighed for videreanvendelse.
D.
Lovens administrative, økonomiske,  

 erhvervsmæssige og miljømæssige konsekvenser 1. Administrative og økonomiske konsekvenser for  

 stat, kommuner og amtskommuner.
Lovforslagets gebyrbestemmelser følger de eksisterende  

 retningslinjer for prissætning af data, hvilke fremgår af Finansministeriets  

 vejledning om priskalkulation fra 1998 og senere udmøntning af principperne  

 for  

 betaling for data, jf. ovenfor.
Hovedprincippet er, at offentlige data, der  

 er  

 produceret som led i udførelsen af bevillings- og gebyrfinansierede opgaver,  

 prissættes til distributionsomkostningerne samt eventuelle omkostninger til  

 kvalitetsforbedring af data, der ligger udover, hvad der er nødvendigt for at  

 tilgodese myndighedens eget behov.  

 I  

 de få tilfælde, hvor data produceres som led i en indtægtsfinansieret  

 offentlig  

 produktionsvirksomhed, dvs. hvor den offentlige myndigheds hovedopgave er  

 helt  

 eller delvist indtægtsfinansieret, og dataindsamlingen følgelig ikke allerede  

 er finansieret over en bevilling, gives der dog mulighed for at opkræve  

 betaling, der også bidrager til at dække omkostningerne ved selve  

 dataproduktionen.
Af hensyn til sikring af udgiftsneutralitet ved  

 implementeringen af direktivet lægges der i lovforslaget op til en prismodel  

 i  

 tråd med de eksisterende principper.
Prismodellen sikrer således, at det er  

 udgiftsneutralt for stat, kommuner og amtskommuner at stille informationer  

 til  

 rådighed for videreanvendelse.
Da gebyrprincipperne viderefører og ikke  

 tilsigter at ændre de eksisterende regler og praksis vedrørende  

 gebyrfastsættelse,  

 bør de ikke føre til en mindskelse af offentlige indtægter ved salg af data  

 mv.  

 i forhold til før lovens ikrafttrædelse.
 Offentlige myndigheders kommercielle aktiviteter, herunder  

 indtægtsdækket virksomhed, er som udgangspunkt undtaget fra lovforslagets  

 bestemmelser, herunder bestemmelserne om et prisloft for salg af data.  

 Indsamling  

 af data, kvalitetsforbedring af data mv. som led i kommercielle aktiviteter  

 er  

 således ikke omfattet af lovforslagets bestemmelser.
Offentlige myndigheders kommercielle aktiviteter, herunder  

 indtægtsdækkede dele af offentlige myndigheders virke, skal i praksis  

 behandles  

 på samme måde som private virksomheder.
I det omfang de kommercielle  

 aktiviteter er baseret på data fra offentlige myndigheder, der ikke er  

 indsamlet som led i den kommercielle aktivitet, vil disse data fra offentlige  

 myndigheder skulle stilles til rådighed for private virksomheder.
Data skal i  

 disse tilfælde stilles til rådighed på samme betingelser, som de stilles til  

 rådighed for de kommercielle aktiviteter.
Direktivets formål hermed er at  

 sikre, at offentlige myndigheders kommercielle aktiviteter, herunder  

 offentlige  

 myndigheders indtægtsdækkede virksomhed, ikke får en konkurrencemæssig fordel  

 i  

 forhold til private virksomheder.
 Princippet er i overensstemmelse med de eksisterende  

 retningslinjer for indtægtsdækket virksomhed i Finansministeriets  

 Budgetvejledning fra 2001. Herudover kommer det forhold, at princippet  

 allerede  

 i dag gælder implicit i medfør af den forvaltningsretlige  

 lighedsgrundsætning,  

 herunder i forhold til kommuner og amtskommuner.
 Gebyrbestemmelserne har ikke konsekvenser for bestemmelser  

 i andre love, der fastsætter størrelsen af betaling for videreanvendelse,  

 herunder bestemmelser om betaling, der har skattemæssig karakter.
Lovforslaget giver borgere og virksomheder mulighed for at  

 anmode om videreanvendelse, herunder fastsættelse af betingelser for  

 videreanvendelse af informationer fra offentlige myndigheder.
Det forventes  

 ikke at føre til merudgifter for stat, kommuner og amtskommuner, da  

 gebyrbestemmelsen  

 åbner mulighed for at opkræve fuld brugerbetaling til dækning af de  

 omkostninger, der er forbundet med distribution, herunder administrative  

 omkostninger i forbindelse med anmodninger om videreanvendelse samt  

 omkostninger som følge af eventuel kvalitetsforbedring af data på aftagers  

 foranledning, herunder etablering af grænseflader.
Lovforslaget  

 forpligter offentlige myndigheder til at offentliggøre en oversigt over,  

 hvilke  

 dokumenter og datasamlinger, der stilles til rådighed for videreanvendelse  

 efter denne lov.
O  

 mkostninger ved denne offentliggørelse vil kunne indregnes  

 i marginalomkostningerne ved at stille dokumenterne til rådighed og dermed i  

 et  

 gebyr.
L  

 ovforslaget  

 forpligter ikke de offentlige myndigheder til at stille dokumenter og  

 datasamlinger til rådighed for videreanvendelse i videre omfang, end hvad der  

 følger  

 af gældende ret i dag.
Det er således kun, såfremt offentlige myndigheder  

 stiller dokumenter og datasamlinger til rådighed for videreanvendelse efter  

 denne lov, at offentlige myndigheder skal offentliggøre betingelser herfor.  

 Opfyldelsen af kravet til  

 offentliggørelse kan ske ved, at myndigheden offentliggør oversigten på  

 myndighedens egen hjemmeside, eller ved at den offentlige myndighed  

 indberetter  

 oplysningerne centralt til en fælles oversigt over datasamlinger i den  

 offentlige sektor, der er etableret af Ministeriet for Videnskab, Teknologi  

 og  

 Udvikling som en del af udviklingen af den såkaldte  

 »Infostrukturbase«, jf.  

 »adgang til  

 data«-registret (adgangtildata.dk).
 D  

 et  

 vurderes, at arbejdsbyrden for stat, kommuner og amtskommuner ved  

 indberetning af  

 disse datasamlinger vil være af ubetydelig karakter (ca. 15-30 minutter pr.  

 datasamling). Eventuelle administrative omkostninger forbundet med denne  

 offentliggørelse vil kunne indregnes i de marginale omkostninger ved at  

 stille  

 data til rådighed og kan dermed indgå i de opkrævede gebyrer, jf.  

 lovforslagets  

 gebyrbestemmelse.
 Såfremt der er væsentlige omkostninger forbundet med  

 behandlingen af anmodningen om videreanvendelse og fastsættelse af  

 betingelser  

 for videreanvendelse, herunder særligt i forhold til dokumentation af  

 it-systemer og estimering af omkostninger til etablering af grænseflader og  

 kvalitetsforbedring af data, kan den offentlige myndighed indstille  

 behandlingen af anmodningen, såfremt ansøgeren ikke ønsker at afholde disse  

 udgifter.
Offentlige myndigheder vil kunne forudsætte fuld  

 brugerfinansiering af eventuelle omkostninger, herunder generelle  

 omkostninger  

 med at leve op til og etablere en standardiseret grænseflade til eksempelvis  

 et kommunalt system, hvor disse er etableret på aftagers foranledning.
Denne  

 brugerfinansiering af grænseflader er tiltænkt at rumme alle omkostninger til  

 udvikling, implementering, vedligeholdelse og lignende, der er foretaget som  

 følge af aftagers anmodning om videreanvendelse eller som konsekvens heraf.  

 Ingen offentlige myndigheder bliver således med forslaget forpligtet til  

 eventuelle fremtidige udgifter, som ikke fuldt ud vil kunne indeholdes i de  

 opkrævede gebyrer.
 Lovforslaget vurderes derfor ikke at føre til merudgifter  

 for stat, kommuner og amtskommuner.
Lovforslaget indfører ikke en forøget ret til  

 videreanvendelse i forhold til, hvad der gælder i dag, men indeholder en  

 række  

 tiltag, der kan forventes at føre til forøget videreanvendelse af offentlige  

 dokumenter og datasamlinger i den private sektor, jf. nedenfor.
Afhængig af  

 forøgelsen i videreanvendelsen af offentlige myndigheders dokumenter og  

 datasamlinger vil der kunne være afledte økonomiske gevinster for den  

 offentlige  

 sektor i form af forøgede skatteindtægter som følge af højere vækst i private  

 virksomheder, der bygger på videreanvendelse af offentlige informationer.
2. Administrative og økonomiske konsekvenser for  

 erhvervslivet Europa-Kommissionen fik i 2000 udført en analyse af et  

 privat analysefirma, PIRA, med henblik på at estimere det økonomiske  

 potentiale  

 ved øget videreanvendelse af offentlig information i EU, den såkaldte  

 PIRA-rapport.
Rapporten skelner mellem offentlige investeringer i offentlig  

 information, og merværdien der tilføres af andre brugere i økonomien som  

 helhed.
PIRA anslog investeringerne i offentlig dataproduktion i EU til  

 €9,5  

 mia. pr. år og den økonomiske værdi som følge heraf til €68 mia. pr. år  

 eller  

 ca. 1% af EU-landenes BNP.
Værdien er hovedsagelig knyttet til forskellige former for  

 registerdata, herunder især geografiske data.
Hertil kommer, at værdien af  

 den  

 offentlige sektors informationer vurderes at være langt større i USA, hvor  

 informationsindustrien er 3-5 gange større end i EU trods et tilsvarende BNP,  

 bl.a. som følge af et investeringsniveau på €19 mia. pr. år i offentlig  

 information,  

 men frem for alt på grund af en generelt nemmere adgang til videreanvendelse  

 af  

 offentlige myndigheders data, højere kvalitet for data og generelt billigere  

 priser på data, end det er tilfældet i EU.
Vurderingen er, at værdien af  

 offentlige myndigheders informationer i EU potentielt kan blive væsentligt  

 større end ovennævnte 1% af BNP.
Rapporten vurderer, at en forudsætning for at realisere de  

 økonomiske værdier er en prispolitik, der sikrer, at offentlig information er  

 så billig som mulig, idet dette vil øge videreanvendelsen og dermed bidrage  

 væsentligt  

 til væksten i samfundet på længere sigt.
Der kan således være tale om store  

 potentielle økonomiske gevinster for erhvervslivet og samfundsøkonomien som  

 helhed ved en større anvendelse af offentlige informationer.
Rapporten fastslår endvidere, at høje priser for salg af  

 offentlig information kan virke imod hensigten.
Der peges således på, at  

 offentlige myndigheders salg af data ofte kan være økonomisk uhensigtsmæssig  

 for samfundsøkonomien, da det opkrævede provenu i offentlige myndigheder vil  

 modsvares  

 af lavere vækst i den private sektor.
Det kan tilmed være økonomisk  

 uhensigtsmæssigt i forhold til den offentlige sektors indtægter, da  

 skatteværdien af erhvervslivets værdiskabelse vil kunne overgå provenutabet  

 ved  

 lavere priser.
Dette vurderes dog generelt ikke at være tilfældet i Danmark,  

 da  

 gebyrfastsættelsen med de eksisterende regler stiller data til rådighed  

 relativt billigt til private virksomheder.
Ministeriet for Videnskab, Teknologi og Udvikling har ikke  

 foretaget skøn over, hvor stor en del af den potentielle økonomiske værdi ved  

 videreanvendelse af offentlige data, der i dag er indfriet i den private  

 sektor.
Det vurderes dog, at erhvervslivets forudsætninger for at realisere  

 den  

 økonomiske værdi af offentlige informationer allerede i dag i udstrakt grad  

 er  

 til stede som følge af de eksisterende danske regler for gebyrfastsættelse,  

 som  

 lovforslaget viderefører uændret.
Det skal endvidere nævnes, at forudsætningen for, at  

 billiggørelse af data fører til en tilsvarende vækst i erhvervslivet, er, at  

 de  

 offentlige myndigheder ikke behøver øgede skatteindtægter andetsteds fra for  

 at  

 dække tabte indtægter på salg af data, da dette ellers vil kunne have en  

 dæmpende effekt på væksten i erhvervslivet.
Fordelene ved lavere prissætning  

 af  

 data skal derfor opvejes mod behovet for alternative skatteindtægter, såfremt  

 man havde sænket priserne yderligere i forhold til i dag.
På den baggrund viderefører lovforslaget de eksisterende  

 regler og praksis for prissætning af data, der generelt sikrer data på  

 billige  

 vilkår til den private sektor.
Det bemærkes endvidere, at prissætningen  

 ligger  

 væsentligt under den ramme, som direktivet åbner mulighed for.
 Det bemærkes, at lovforslaget ikke indeholder en pligt for  

 offentlige myndigheder til at stille data til rådighed for videreanvendelse,  

 hvilket ville være en forudsætning for at indfri det fulde potentiale for  

 erhvervslivet ved videreanvendelse af offentlige data (forudsat at pligten  

 gjaldt al offentlig virksomhed, prissat til distributionsomkostningerne).
På trods af at der ikke med dette lovforslag indføres en  

 udvidet ret til videreanvendelse af dokumenter og datasamlinger, forventes  

 det  

 at kunne medføre en forøgelse af videreanvendelsen blandt private  

 virksomheder.  

 Dette skyldes, at der med lovforslaget indføres en række generelle  

 rammebetingelser for videreanvendelse af offentlig information, herunder et  

 generelt prisloft, samt klarere regler om forbud mod diskrimination.  

 Herudover  

 forventes den større åbenhed og gennemsigtighed om mulighederne for  

 videreanvendelse af dokumenter og datasamlinger, herunder reglerne om  

 offentliggørelse af oversigter, at bidrage til øget videreanvendelse i den  

 private sektor.
Det kan dog ikke skønnes, hvor stærk effekten af disse tiltag  

 vil være på graden af videreanvendelse af offentlig information i den private  

 sektor.
For  

 virksomheder, der ønsker at videreanvende data, vil der være en række fordele  

 ved en udmøntning af bemyndigelsen til at fastsætte regler om standarder i  

 forbindelse med etablering af grænseflader, som finansieres af virksomhederne  

 i  

 forbindelse med videreanvendelse af data.
Grænseflader baseret på åbne  

 standarder  

 vil være lettere at implementere, da retningslinjerne anviser konsekvent brug  

 af de samme standarder og infrastrukturmønstre.
At den offentlige sektor  

 tager  

 ansvar for specificeringen af grænsefladerne til egne dokumenter og  

 datasamlinger, gør det ligeledes lettere for virksomheder, der ønsker at  

 videreanvende data, at estimere opgave og udgift i forbindelse med  

 integration  

 og udnyttelse.
Jo mere præcise specifikationer, der foreligger, desto mindre  

 risici påtager virksomheder, der ønsker at videreanvende data sig, hvilket  

 gør  

 det lettere at beregne et kommercielt potentiale.
Som eksempel på hvordan fastsættelse af standarder kan have  

 en positiv økonomisk effekt for erhvervslivet såvel som for offentlige  

 myndigheder kan nævnes udmøntningen af hjemmelen til at fastsætte standarder  

 for elektronisk fakturering i medfør af lov nr. 1203 af 27. december 2003 om  

 offentlige betalinger mv.
I dette tilfælde er der bred enighed om, at  

 fastsættelsen af en OIOXML standard for elektroniske fakturaer, der trådte i  

 kraft d. 1. februar 2005, vil have en umiddelbar positiv økonomisk effekt  

 ikke  

 blot for offentlige myndigheder men også for it-erhvervene allerede på kort  

 sigt.
Lovforslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering (CKR) med henblik  

 på en vurdering af, om lovforslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer ikke, at  

 lovforslaget indeholder administrative konsekvenser for erhvervslivet i et  

 omfang, der berettiger, at det bliver forelagt et virksomhedspanel.
Forslaget  

 er derfor ikke forelagt et af Økonomi- og Erhvervsministeriets  

 virksomhedspaneler.
3. Administrative konsekvenser for borgerne Lovforslaget vurderes ikke at have administrative  

 konsekvenser for borgerne.
4. Miljømæssige konsekvenser Lovforslaget vurderes ikke at have miljømæssige  

 konsekvenser.
E.
Forholdet til EU-retten Nærværende lovforslag gennemfører dele af  

 Europa-Parlamentets og Rådets direktiv 2003/98/EF om videreanvendelse af den  

 offentlige sektors informationer (PSI-direktivet) (EU-Tidende 2003 nr.
L 345  

 s.  

 90). Direktivet opstiller i artikel 4 krav til og frister for behandling af  

 anmodninger om adgang til offentlig information, såfremt der ikke forefindes  

 sådanne regler i eksisterende lovgivning.
Forpligtelserne opfyldes delvis ved  

 de processuelle regler, der gælder for al sagsbehandling i forvaltningen.  

 Direktivet opstiller endvidere i artikel 5 krav til tilgængelige formater  

 samt  

 i artikel 9 krav vedrørende praktiske ordninger.
Disse forpligtelser indføres  

 alene i forhold til dokumenter og datasamlinger, der stilles til rådighed  

 efter  

 denne lov.
Lovforslaget går videre end direktivet på enkelte områder.  

 Lovforslaget indeholder en mulighed for, at den offentlige myndighed, ved  

 væsentlige omkostninger i forbindelse med en ansøgning om videreanvendelse,  

 kan  

 bede ansøger om at afholde udgiften og i modsat fald indstille behandlingen  

 af  

 anmodningen.
Lovforslagets prisloft for fastsættelse af gebyrer ligger under  

 direktivets prisloft i artikel 6, idet lovforslaget lægger sig på niveau med  

 de  

 eksisterende regler og praksis for prissætning af data, der bl.a. fremgår af  

 Finansministeriets vejledning om priskalkulation.
Lovforslaget indeholder  

 endvidere  

 en bemyndigelse til, at ministeren for videnskab, teknologi og udvikling,  

 efter  

 aftale med finansministeren, kan fastsætte standarder for formater til brug  

 for  

 videreanvendelse af offentlige myndigheders dokumenter og datasamlinger i  

 forbindelse med etablering af nye grænseflader og kvalitetsforbedring af  

 data.  

 Lovforslaget indeholder desuden som følge af direktivets betragtning 18 en  

 bestemmelse, der forpligter offentlige myndigheder til at offentliggøre  

 beslutninger om ikke længere at stille bestemte dokumenter og datasamlinger  

 til  

 rådighed.
F.
Høring Lovforslaget har været sendt i høring hos  

 Advokatfirma DLA Nordic A/S  

,  

  

 Advokat Hans  

 Abildstrøm, Advokatfirmaet Jonas Bruun  

,  

  

 Advokatrådet, Amtsrådsforeningen  

 i Danmark, Arbejderbevægelsens Erhvervsråd, Banedanmark, Beredskabsstyrelsen,  

 Berlingske Tidende, Beskæftigelsesministeriet, Bolignetforeningen, c/o  

 Kristian  

 Mikael Olesen, Boligselskabernes Landsforening, Brancheorganisationen for  

 Forbruger Elektronik, Broadcom, butlerNetworks A/S, Forhandlingschef  

 Christian  

 Holm Christensen, Center for Teleinformation, Danmarks Tekniske Universitet,  

 Direktør Knud Erik Skouby, Christian Rovsing A/S, CISCO Systems Danmark A/S,  

 Consorte Danmark A/S, Steen Malmberg, CSC Danmark A/S, Cybercity, Danmarks  

 Meteorologiske Institut, Danmarks Radio  

,  

  

 Danmarks Rederiforening  

,  

  

 Dansk  

 Elektronik, Co.
HTS Interesseorganisationen, Dansk EL-Forbund, Dansk Energi,  

 Dansk Handel og Service, Dansk Industri, Dansk Internet Forum, DANSK IT,  

 Dansk  

 Management Råd (DMR), Dansk Metal, Hovedkontor, Dansk Metal, IT-Sekr.,  

 Michael  

 Antonsen, Dansk Standard, Christian M.
Verholt, Danske Dagblades Forening,  

 Danske Telecom, Peter Jerry Sørensen, Datatilsynet, De Samvirkende  

 Invalideorganisationer, debitel, Per Nielsen, Demokratisk Lokalstation, Den  

 danske Forlæggerforening, Direktør Erik V.
Krustrup, Den Kristne  

 Producentkomite, Mogens Videbæk Det Centrale Handicapråd  

,  

  

 Devoteam  

 Fischer & Lorentz A/S  

,  

  

 DIFA - Dansk Internet Formidling A/S,  

 DK-Hostmaster A/S, Domstolsstyrelsen, DSB, Ementor Danmark A/S, Eniro Denmark  

 A/S, Equant, Erhvervs- og Byggestyrelsen, Erhvervs- og Selskabsstyrelsen,  

 FAEM,  

 FDA, FDIH - Foreningen for Dansk Internethandel, Finansministeriet,  

 Finansrådet  

 - Danske Pengeinstitutters Forening, Forbrugerrådet, Forbrugerstyrelsen,  

 Foreningen af Danske InternetMedier (FDIM), Forsikring & Pension,  

 Forsikringens Hus, Forsvarsministeriet, Frederiksberg Kommune  

,  

  

 Færøernes  

 Landsstyre  

,  

  

 Dir.
Jakup Thorsteinsson Føroya Tele, GEUS, Global Connect,  

 Grønlands Hjemmestyre, Direktoratet for Boliger og Infrastruktur,  

 Handelskartellet i Danmark, Hi3G Denmark ApS, HK-/Privat, Morten Skov, HTS  

 Interesseorganisationen, IASTAR Danmark, c/o Radio Energy, IBM Danmark A/S,  

 IBM  

 Danmark, Underdirektør Kim Østrup, Indenrigs- og Sundhedsministeriet, Ip  

 Service A/S, ISPA DK (Foreningen af Internetleverandører) C/O Daisynet A/S,  

 Basse  

 Berg  

 qvist, IT- og Telestyrelsen, IT-Brancheforeningen,  

 underdirektør Jane Eis Larsen, ITEK, Susanne Andersen, ITEK/Dansk Industri,  

 Jubii A/S, Justitsministeriet  

,  

  

 Jyllands Posten  

,  

  

 Kirkeministeriet,  

 KL, Økonomisk Sekretariat, KMD A/S, Komm, c/o Kanal 2, Bent Helvang,  

 Konkurrencestyrelsen, Kort- og Matrikelstyrelsen, KRAKS Forlag A/S,  

 Kulturministeriet, Københavns Kommune, Udenbys afdeling, Københavns  

 Universitet, Det Retsvidenskabelige Institut A, Professor dr. jur.
Mads Bryde  

 Andersen, Landbrugsraadet, LO - Landsorganisationen i Danmark, Managing  

 Director , SuperTEL Danmark, John Topp, McKinsey & Company, Miljø- og  

 Energiministeriet, Miljøministeriet, Miljøstyrelsen, Ministeriet for Familie-  

 og Forbrugeranliggender, Ministeriet for Flygtninge, Indvandrere og  

 Integration, Ministeriet for Fødevarer, Landbrug og Fiskeri  

,  

  

 Mira  

 Internet  

,  

  

 Mobiltelebranchen, Mærsk Data, Lyngbyvej 2, Orange A/S,  

 Plesner, Svane, Grønborg, Anders Zoega Hansen, Politiken, Post Danmark,  

 Posttilsynet, Powercom, Realkreditrådet og Realkreditnettet A/S,  

 Samarbejdsforum for Danske Lytter og seerorganisationer, Sammenslutningen af  

 Lokale Radio- og TV-stationer, Sekretariatet for Teleklagenævnet, Service  

 Partner Sjælland, Service 900 Nævnet, Skatteministeriet, Socialministeriet,  

 Sonofon, Kristian Dyhr Toft, Statsministeriet, Stofa, Sundhedsstyrelsen  

,  

  

 TDC  

,  

  

 TEKNIQ, TELE Greenland A/S, Tele Passport, Tele 2 A/S, Teleankenævnet,  

 Telekommunikationsindustrien, Direktør Ib Tolstrup, Tele-Punkt Søborg A/S,  

 Telia A/S, Jens Ottosen-Støtt, TELMORE A/S, TetraStar A/S, Steen Vedsegaard,  

 Tiscali Danmark, Trafikministeriet, Transcom Danmark A/S, TV2,  

 Udenrigsministeriet,  

 Undervisningsministeriet, UNI*C, Unisys,  

 Christian Wernberg-Tougaard,  

 WorldCOM, Zone Systems A/S, Økonomi- og  

 Erhvervsministeriet  

,  

  

 Århus Universitet  

,  

  

 Institut for  

 Informations- og Medievidenskab, Professor Frands Mortensen.
G.
Lovovervågning Nej.
Vurdering af  

 lovforslagets konsekvenser Positive konsekvenser og/eller mindre udgifter Negative konsekvenser og/eller merudgifter Administrative og økonomiske konsekvenser for stat,  

 kommuner og amtskommuner Der vil kunne være afledte økonomiske gevinster for den  

 offentlige sektor i form af forøgede skatteindtægter som følge af højere  

 vækst i private virksomheder, der bygger på videreanvendelse af offentlige  

 informationer.
Offentlige  

 myndigheder skal offentliggøre en oversigt over, hvilke dokumenter og  

 datasamlinger,  

 der stilles til rådighed for videreanvendelse efter denne lov.
Reglen vil  

 alene  

 have administrative konsekvenser for tilrettelæggelsen af arbejdet og ikke  

 økonomiske konsekvenser.
Offentlige  

 myndigheder skal behandle anmodninger om videreanvendelse og fastsættelse af  

 betingelser for videreanvendelse af dokumenter og datasamlinger.
Reglen vil  

 alene have administrative konsekvenser for tilrettelæggelsen af arbejdet og  

 ikke økonomiske konsekvenser.
Administrative og økonomiske konsekvenser for  

 erhvervslivet Der vil kunne være økonomiske fordele for især private  

 virksomheder i informationsindustrien ved udvikling af nye indholdstjenester  

 som følge af forbedrede muligheder for videreanvendelse af offentlige  

 informationer.
Udnyttelse af bemyndigelsen til at fastsætte standarder  

 for formater til brug for videreanvendelse i forbindelse med etablering af  

 nye grænseflader og kvalitetsforbedring af data vil lette opgaven med  

 udnyttelse og integration for de virksomheder, der vil videreanvende data Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Nærværende lovforslag gennemfører dele af  

 Europa-Parlamentets og Rådets direktiv 2003/98/EF om videreanvendelse af den  

 offentlige sektors informationer.
Bemærkninger til lovforslagets enkelte bestemmelser Til § 1 Lovforslaget implementerer dele af Europa-Parlamentets og  

 Rådets direktiv 2003/98/EF om videreanvendelse af den offentliges sektors  

 informationer (PSI-direktivet).
 Der er et stort potentiale i offentlig information, og  

 lovforslaget skal medvirke til at nyttiggøre offentlige data til udarbejdelse  

 af kommercielle indholdstjenester med henblik på understøttelse og udvikling  

 af  

 en informationsindustri, herunder f.eks. i forhold til fremtidige  

 mobiltjenester eller indholdstjenester på internettet.
 Lovforslaget understøtter udviklingen af denne  

 informationsindustri ved at skabe rammer for den kommercielle og  

 ikke-kommercielle videreanvendelse af offentlig information, som de  

 offentlige  

 myndigheder er i besiddelse af.
Lovforslaget regulerer videreanvendelse af offentlige  

 myndigheders dokumenter og datasamlinger.
Lovforslaget ændrer ikke ved eller  

 berører de eksisterende ordninger om adgang til aktindsigt i offentlige  

 myndigheders  

 dokumenter, der følger af offentligheds- og forvaltningsloven.
Til § 2 Bestemmelsen skal sikre gennemførelse af PSI-direktivets  

 artikel 1, nr. 1. Bestemmelsen afgrænser lovforslagets anvendelsesområde og  

 bestemmer, at lovforslaget omfatter videreanvendelse af eksisterende  

 dokumenter  

 og datasamlinger, som offentlige myndigheder er i besiddelse af.
Lovforslaget omfatter de dokumenter og datasamlinger, som  

 den offentlige myndighed er i besiddelse af på det tidspunkt, hvor  

 myndigheden  

 modtager anmodningen om videreanvendelse.
Den offentlige myndighed er således  

 ikke forpligtet til at indhente nyt materiale udefra, som myndigheden ikke  

 allerede er i besiddelse af for at imødekomme anmodningen.
 Reglerne om videreanvendelse af dokumenter og datasamlinger  

 efter dette lovforslag gælder uanset, om dokumenterne og datasamlingerne  

 opbevares af myndigheden selv eller opbevares af private virksomheder på  

 vegne  

 af den offentlige myndighed.
Den foreliggende lov ændrer ikke ved de  

 aktindsigtsordninger, der er fastlagt i offentligheds- og forvaltningsloven.  

 Loven ændrer således bl.a. ikke ved omfanget af retten til aktindsigt efter  

 offentligheds- eller forvaltningsloven.
Det bemærkes, at den foreliggende lov  

 ikke i sig selv skaber en ret til at få adgang til videreanvendelse af  

 dokumenter  

 eller datasamlinger, hvor disse ikke er stillet til rådighed for  

 videreanvendelse.
 Lovens regler finder anvendelse, når en offentlig myndighed  

 stiller dokumenter eller datasamlinger til rådighed for videreanvendelse.  

 Hermed menes, at den offentlige myndighed har besluttet at stille dokumenter  

 eller datasamlinger til rådighed for videreanvendelse for borgere,  

 virksomheder  

 eller offentlige myndigheders kommercielle aktiviteter.
Myndigheden beslutter selv, hvornår et dokument eller en  

 datasamling er endelig og dermed klart til offentliggørelse.
Såfremt der er  

 udarbejdet en rapport med brug af offentlige data, vil disse data kun være  

 tilgængelige  

 før rapportens offentliggørelse, såfremt de allerede er blevet stillet til  

 rådighed inden rapportens offentliggørelse.
Såfremt dokumenter eller datasamlinger er gjort  

 tilgængelige efter offentlighedsloven eller forvaltningsloven, kan de i  

 almindelighed frit videreanvendes, medmindre der følger begrænsninger af  

 anden  

 lovgivning, herunder bl.a. ophavsretsloven eller persondataloven.
Såfremt  

 disse  

 dokumenter f.eks. ikke er omfattet af en immateriel rettighed, skal der  

 således  

 i almindelighed ikke søges om tilladelse til at bruge dokumenter eller  

 datasamlinger, der er gjort tilgængelige efter disse love til f.eks.  

 kommercielle  

 formål.
Loven ændrer ikke ved dette.
I det omfang de oplysninger, som modtageren får i hænde, er  

 omfattet af persondatalovens anvendelsesområde, vil persondatalovens regler  

 gælde for modtagerens behandling af oplysningerne.
Den modtagende myndighed  

 eller virksomhed mv. vil således være dataansvarlig for de behandlinger af de  

 modtagne personoplysninger, som den pågældende foretager.
Til stk. 2 Bestemmelsen følger af PSI-direktivets artikel 1, nr. 2,  

 litra a og b, og opregner to undtagelser til lovens anvendelsesområde.
Loven  

 omfatter således ikke dokumenter og datasamlinger, der er tilvejebragt eller  

 kvalitetsforbedret  

 som led i offentlige myndigheders kommercielle aktiviteter, herunder  

 indtægtsdækket virksomhed.
Loven vil således ikke kunne benyttes til at skaffe adgang  

 til information, der ellers kun stilles til rådighed som et led i  

 kommercielle  

 aktiviteter.
Men i det omfang de kommercielle aktiviteter er baseret på data  

 fra offentlige myndigheders ikke-kommercielle aktiviteter, skal private  

 virksomheder  

 have stillet disse data til rådighed for videreanvendelse, og dette skal ske  

 på  

 samme vilkår, som bliver opstillet i forhold til den del af den offentlige  

 myndighed, der varetager kommercielle aktiviteter, herunder indtægtsdækket  

 virksomhed,  

 jf. § 9, stk. 4.
Med hensyn til spørgsmålet om, hvad der udgør »kommercielle  

 aktiviteter« følger det af direktivet, at disse omfatter dokumenter og data,  

 hvis udarbejdelse ikke er omfattet af de pågældende offentlige myndigheders  

 offentlige opgaver som fastsat ved lov eller andre retsforskrifter i  

 medlemsstaten  

 eller i mangel heraf, som fastsat i overensstemmelse med fælles administrativ  

 praksis i medlemsstaten.
Det fremgår af direktivets betragtninger til  

 bestemmelsen, at aktiviteter, der falder uden for de offentlige opgaver,  

 typisk  

 vil være levering af dokumenter og data, der udelukkende udarbejdes og  

 opkræves  

 gebyr for på et kommercielt grundlag og i konkurrence med andre på markedet.
I den danske lovgivning og administrative praksis omfatter  

 kommercielle aktiviteter især de situationer, hvor offentlige myndigheder  

 sælger produkter og tjenesteydelser til borgere, virksomheder og andre  

 offentlige  

 myndigheder som led i indtægtsdækket virksomhed.
Således fremgår det for så  

 vidt angår statslige myndigheder af Finansministeriets Budgetvejledning fra  

 2001 s. 47, at »[H]vor der som udløber af den virksomhed, hvortil [en  

 driftsbevilling] ydes, udføres forretningsmæssige aktiviteter, afholdes de  

 hermed forbundne udgifter og indtægter efter de særlige regler om  

 indtægtsdækket  

 virksomhed«.
Kommercielle aktiviteter i staten udføres således som  

 indtægtsdækket virksomhed.
Det fremgår endvidere af beskrivelsen af  

 indtægtsdækket virksomhed s. 49ff., at en række betingelser skal være  

 opfyldt,  

 for at hjemmel til at udføre indtægtsdækket virksomhed kan gives:
 ·  


  

 »Der må ikke for kredsen af  

 aftagere bestå en pligt til at aftage de pågældende varer eller  

 tjenesteydelser.
 ·  


  

 Institutionen skal kunne adskille  

 den produktion af varer eller tjenesteydelser, der søges udført med  

 indtægtsdækning,  

 fra institutionens øvrige opgaver.
·  


  

 De indtægtsdækkede  

 aktivitetsområder skal være naturlige udløbere af institutionens almindelige  

 virksomhed.« Salg af data fra offentlige registre som led i  

 indtægtsdækket virksomhed er således ikke omfattet af dette lovforslag.  

 Prissætningen af disse følger dog i vid udstrækning samme retningslinjer, jf.  

 Finansministeriets  

 vejledning om priskalkulation fra 1998, der i afsnit 7 (Salg af data fra  

 offentlige registre) fastsætter en række retningslinjer for prissætningen af  

 data fra offentlige registre.
Heraf fremgår følgende retningslinjer:
»For salg af data fra offentlige registre, hvor data er  

 indsamlet og registreret som led i bevillings- og gebyrfinansierede opgaver,  

 gælder som udgangspunkt, at der ved prissætningen alene skal tages hensyn til  

 de yderligere omkostninger (direkte og indirekte), der opstår i forbindelse  

 med  

 salget.
Prissætningen af dataleverancen skal således afspejle de medgåede  

 ressourcer ved distributionen af data, men ikke ressourcer ved en eventuel  

 myndighedsudøvelse, der ligger forud for salget og normalt vil ligge til  

 grund  

 for, at myndigheden er i besiddelse af data.
En undtagelse herfor er de få tilfælde, hvor data  

 produceres som led i en indtægtsfinansieret offentlig produktionsvirksomhed,  

 dvs. hvor styrelsens hovedopgave er helt eller delvist indtægtsfinansieret,  

 og  

 dataindsamlingen følgelig ikke allerede er finansieret over en bevilling.
Her  

 vil der som udgangspunkt skulle fastsættes en betaling, der også bidrager til  

 at dække omkostningerne ved selve dataproduktionen.« Det bemærkes, at sidstnævnte undtagelse ikke vedrører  

 kommerciel/indtægtsdækket virksomhed, men derimod indtægtsfinansieret  

 offentlig  

 produktionsvirksomhed, der ikke er undtaget af lovforslaget § 2,  

 stk. 2, nr. 1, og som følgelig er omfattet af lovforslagets  

 gebyrbestemmelser.
Prissætningen af data fra denne type virksomheder fremgår  

 af  

 § 8, stk. 2.
 Loven omfatter ikke dokumenter og datasamlinger, hvortil  

 tredjemand besidder en immateriel rettighed, hvilket i praksis navnlig vil  

 gælde ophavsret.
Til stk. 3 Bestemmelsen bygger på PSI-direktivets undtagelser til  

 anvendelsesområdet for videreanvendelse i artikel 1, nr. 2, litra d-f.
Der er  

 tale om institutioner, hvis dokumenter/datasamlinger overvejende er beskyttet  

 af reglerne om ophavsret.
 Public service- radio- og tv-organer omfatter de til enhver  

 tid eksisterende organer, der er pålagt en public service forpligtelse.
 Området for Danmarks Radios og TV2s regionale  

 programvirksomhed og forretningsmæssige forhold er i øvrigt undtaget  

 aktindsigtsreglerne i offentlighedsloven i medfør af § 86 i  

 lovbekendtgørelse  

 nr. 506 af 10. juni 2004, som ændret ved lov nr. 1439 af 22. december 2004.
Uddannelses- og forskningsinstitutioner omfatter f.eks.  

 skoler, universiteter, sektorforskningsinstitutioner, arkiver, biblioteker  

 oprettet under disse institutioner og organisationer, der som opgave har  

 overførsel af forskningsresultater.
Endvidere omfatter bestemmelsen de dele  

 af  

 andre institutioner, som udfører forskning.
 Kulturinstitutioner omfatter f.eks. museer, biblioteker,  

 arkiver, orkestre, operaer, balletter og teatre.
Som offentlighedsloven omfatter lovforslaget ikke  

 Folketinget, Folketingets ombudsmand og visse andre organer tilknyttet  

 Folketinget, f.eks. statsrevisoratet.
Desuden falder domstolene udenfor  

 lovens  

 anvendelsesområde.
Praksis efter offentlighedsloven vil være vejledende for  

 fortolkningen af bestemmelsen.
Til § 3 Til stk. 1-2 Bestemmelserne implementerer PSI-direktivets artikel 2, nr.  

 1 og 2, litra a, b og c.
 Lovforslagets definition på offentlig myndighed følger  

 direktivet og omfatter overvejende det samme som den tilsvarende definition i  

 offentlighedsloven.
Praksis efter offentlighedsloven vil således for en stor  

 del være vejledende for fortolkningen af begrebet offentlig myndighed, der  

 dog  

 i lovforslaget også omfatter en række offentligretlige organer, jf. nedenfor.  

 Det indebærer bl.a., at loven omfatter alle forvaltningsmyndigheder, uanset  

 om  

 de tilhører den statslige eller kommunale forvaltning, og uanset om der er  

 tale  

 om almindelige forvaltningsmyndigheder, særlige nævn og råd, eller særlige  

 forvaltningsenheder, f.eks. menighedsråd.
Loven omfatter også myndigheder,  

 hvis  

 virksomhed udelukkende er af rådgivende karakter, samt midlertidige udvalg og  

 kommissioner, herunder tværministerielle arbejdsgrupper.
Lovforslaget omfatter endvidere offentligretlige organer og  

 sammenslutninger af offentligretlige organer.
Ifølge betragtning 10 til  

 direktivet er definitionen på offentlig myndighed og offentligretligt organ  

 taget fra definitionen på en »ordregivende myndighed« i direktiverne om  

 offentlige indkøb (92/50/EØF, 93/36/EØF, 93/37/EØF og 98/4/EF). Offentlige  

 virksomheder er ikke omfattet af disse definitioner.
 Offentlige myndigheder, herunder offentligretlige organer,  

 vil som udgangspunkt være omfattet af denne lov, uanset at de i øvrigt er  

 undtaget reglerne om aktindsigt efter offentlighedslovens § 3,  

 stk. 1.
Det bemærkes, at der i bilag III til det reviderede  

 udbudsdirektiv (2004/18/EF), der anvender samme definition som ovennævnte  

 direktiver,  

 findes en ikke-udtømmende fortegnelse over de offentligretlige organer eller  

 kategorier af organer, der opfylder de nævnte kriterier, herunder i Danmark,  

 jf. nedenstående gengivelse af listen.
Medlemsstaterne skal ifølge direktivet  

 jævnligt underrette Kommissionen om ændringer, der er foretaget i deres  

 fortegnelser over offentligretlige organer og sammenslutninger af organer.
De  

 til enhver tid af ovenstående direktiv omfattede organer og sammenslutninger  

 af  

 organer, vil endvidere være omfattet af dette lovforslag.
Det skal bemærkes,  

 at  

 området for Danmarks Radios og det landsdækkende TV2s programvirksomhed  

 specifikt er undtaget denne lov, jf. § 2, stk. 3, nr.1.
 Det ovennævnte bilag III omfatter p.t. følgende:
Organer Danmarks Radio Det landsdækkende TV2 Danmarks Nationalbank Sund og Bælt Holding A/S A/S Storebælt A/S Øresund Øresundskonsortiet Ørestadsselskabet I/S Byfornyelsesselskabet København Hovedstadsområdets  

 Sygehusfællesskab Statens og Kommunernes  

 Indkøbsservice Post Danmark Arbejdsmarkedets Tillægspension Arbejdsmarkedets Feriefond Lønmodtagernes Dyrtidsfond Naviair Kategorier   

 	  

 De Almene  

 Boligorganisationer   

 	  

 Lokale kirkelige  

 myndigheder   

 	  

 Andre  

 forvaltningssubjekter Til stk. 3-4 Bestemmelserne sikrer gennemførelse af PSI-direktivets  

 artikel 2, nr. 3, litra a og b.
PSI-direktivet og loven opererer med et  

 dokumentbegreb, der, i modsætning til offentlighedslovens dokumentbegreb, jf.  

 vejledning nr. 11687 af 3. november 1986 om lov om offentlighed i  

 forvaltningen, baserer sig på adgang til indholdet af dokumentet og ikke på  

 adgang til selve dokumentet.
Der er dog ikke nogen administrativ forskel i de  

 respektive begrebsvalg.
Tilsvarende som efter offentlighedsloven er et »dokument« i  

 medfør af nærværende lovforslag både skriftligt udformet materiale,  

 tegninger,  

 kort, fotografier, og lignende.
Dertil kommer andet materiale, der træder i  

 stedet for skriftligt materiale, såsom modeller, lydbånd, film og  

 videooptagelser  

 eller lignende.
I modsætning til direktivets dokumentbegreb omfatter  

 offentlighedslovens dokumentbegreb dog ikke registre eller andre systematiske  

 fortegnelser, hvor der gøres brug af elektronisk databehandling.
På den  

 baggrund  

 anvendes i denne lov både et dokument- og et datasamlingsbegreb.
 Der arbejdes generelt ud fra følgende definitioner, når  

 begreberne dokument og datasamling skal klarlægges i forhold til hinanden:
 En  

  

 datasamling  

  

 er enhver systematisk vedligeholdt og  

 struktureret samling af data, svarende til bøger opstillet i et reolsystem,  

 hvor bøgerne altid sættes ind på den hylde, hvor de hører til efter  

 systematikken.
Et  

  

 dokument  

  

 er en sammenstilling af data, som typisk skal anvendes til et bestemt  

 formål.
Der kan f.eks. være tale om et udtræk fra en datasamling  

 sammenstillet  

 i henhold til en skabelon, der manifesteres fysisk i form af et stykke  

 udprintet papir.
 Både dokumenter og datasamlinger indeholder  

  

 data.  

  

 Data er enhver oplysning eller information, der giver mening i en kontekst.  

 Data er således information, der kan videreforarbejdes samt information, der  

 resulterer heraf, men ikke den funktionalitet, der bearbejder informationen.  

 Funktionalitet til bearbejdning af data, f.eks. algoritmer, kalkuler eller  

 formler indlagt i systemer, ligger som udgangspunkt uden for lovens område,  

 om  

 end en beskrivelse heraf evt. kan ligge inden for, hvis lovens øvrige krav,  

 f.eks. om at være stillet til rådighed, er opfyldt.
Til stk. 5 Bestemmelsen gennemfører PSI-direktivets artikel 2, nr. 4.  

 Lovens regler finder anvendelse, når en offentlig myndighed stiller  

 dokumenter  

 og datasamlinger til rådighed for videreanvendelse.
 Den kommercielle videreanvendelse af den offentlige sektors  

 informationer, typisk i form af data i offentlige datasamlinger, opstiller en  

 række krav til bl.a. udformning af aftaletilbud, fastsættelse af formater og  

 andre betingelser, hvilket nødvendiggør nærmere regler om videreanvendelse.  

 Videreanvendelse indføres derfor som et nyt begreb i dansk ret.
Ved »videreanvendelse« forstås fysiske eller juridiske  

 personers brug af offentlige myndigheders dokumenter eller datasamlinger til  

 andre kommercielle eller ikke-kommercielle formål end det oprindelige formål,  

 som dokumenterne eller datasamlingerne blev udarbejdet til eller det aktuelle  

 formål, som dokumenterne og datasamlingerne har fået - det være sig et  

 bredere  

 eller et snævrere formål.
Det væsentlige er, at der ved selve  

 videreanvendelsen  

 sker en fornyet brug af den offentlige information.
I bestemmelserne om salg af data fra offentlige registre i  

 Finansministeriet vejledning om priskalkulation (1998), der ligger til grund  

 for lovforslagets prissætning af data, tages der udgangspunkt i, at data er  

 indsamlet som led i bevillings- og gebyrfinansierede opgaver, og at det  

 oprindelige formål betegner den myndighedsudøvelse, der ligger forud for  

 salget, og som normalt vil ligge til grund for, at myndigheden er i  

 besiddelse  

 af data.
Denne definition understøtter en bred tolkning af begrebet  

 »oprindeligt  

 formål«.
Et eksempel på videreanvendelse er den situation, hvor en  

 offentlig myndighed har offentliggjort informationer på sin hjemmeside,  

 f.eks.  

 nyheder i et særligt nyhedsfelt på hjemmesiden.
Lovforslaget skal åbne  

 mulighed  

 for, at disse nyheder kan videreanvendes af private virksomheder, f.eks. i  

 portaler  

 der samler indhold fra forskellige offentlige hjemmesider.
Den offentlige sektor indsamler, producerer, reproducerer  

 og formidler et bredt spektrum af information med henblik på at varetage sine  

 offentlige opgaver.
Videreanvendelse vil blandt andet være relevant i forhold  

 til geografiske data, vejrdata og lignende, hvor anvendelsen af data kan  

 bruges  

 til opbygning af indholdstjenester på internettet, i forhold til  

 3G-mobiltelefoni og lignende.
 Det skal dog bemærkes, at offentlige myndigheders  

 offentliggørelse af informationer på hjemmesider i en række tilfælde kan  

 omfatte personoplysninger, og at offentliggørelsen i disse tilfælde vil være  

 reguleret af persondataloven samt eventuelt nærmere vilkår fastsat af  

 Datatilsynet.
Offentliggørelse af afgørelser, hvori der indgår følsomme  

 og fortrolige personoplysninger kan således ske i delvist anonymiseret form  

 på  

 nærmere vilkår fastsat af Datatilsynet i medfør af persondatalovens § 9.  

 Der kræves imidlertid ikke en fuldstændig anonymisering, idet afgørelserne  

 f.eks. må indeholde et journalnummer, der kan anvendes til at identificere  

 sagen og de personer, den omhandler.
Offentliggørelsen omfatter således  

 fortsat  

 personoplysninger i persondatalovens forstand.
 Såfremt en modtager videreformidler myndighedens afgørelser  

 i sit eget system, f.eks. i en portal, vil den ansvarlige for portalen som  

 udgangspunkt være dataansvarlig herfor, og vil selvstændigt skulle leve op  

 til  

 persondatalovens krav om bl.a. forudgående udtalelse eller tilladelse fra  

 Datatilsynet.
 I visse tilfælde vil en portal dog ikke være dataansvarlig,  

 f.eks. hvis der alene etableres links til data, der befinder sig hos en anden  

 dataansvarlig.
Udveksling af dokumenter eller datasamlinger mellem  

 offentlige myndigheder betragtes alene som videreanvendelse, når offentlige  

 myndigheder stiller dokumenter eller datasamlinger, der er omfattet af denne  

 lov, til rådighed for kommercielle aktiviteter, herunder indtægtsdækket  

 virksomhed.  

 Der er således ikke tale om videreanvendelse, når dokumenter eller  

 datasamlinger alene udveksles som led i den offentlige myndigheds  

 ikke-kommercielle aktiviteter, f.eks. lovhjemlede bevillingsfinansierede  

 sagsbehandlingsopgaver, hvor der er behov for anvendelse af dokumenter og  

 data  

 fra andre myndigheder.
Spørgsmålet om, hvorvidt interne arbejdsdokumenter  

 mister deres interne karakter i forbindelse med udveksling med andre  

 myndigheder eller parter, reguleres af offentlighedsloven.
 At offentlige myndigheders brug af dokumenter og  

 datasamlinger som led i kommercielle aktiviteter, herunder indtægtsdækket  

 virksomhed, kategoriseres som videreanvendelse, skal medvirke til at sikre,  

 at  

 offentlige myndigheder ikke får en konkurrencemæssig fordel i forhold til  

 private virksomheder ved udnyttelsen af offentlige informationer til  

 udvikling  

 af indholdstjenester mv.
 Idet lovforslaget ikke ændrer på de gældende regler om  

 aktindsigt i medfør af offentlighedsloven, herunder reglerne om  

 meroffentlighed  

 og praksis vedrørende adgang til at gøre sig bekendt med den offentlige  

 myndigheds  

 interne arbejdsmateriale, vil karakteren og omfanget af den offentlige  

 information,  

 der i dag kan udleveres i medfør af dette regelsæt, fortsat være den samme.
Offentlig information, der udleveres i medfør af  

 offentlighedslovens aktindsigtsregler, kan som nævnt i almindelighed  

 viderereanvendes frit, medmindre der følger begrænsninger af anden  

 lovgivning,  

 herunder bl.a. ophavsretsloven eller  

 persondataloven.
Lovforslaget ændrer ikke på praksis herom, herunder  

 eksempelvis i hvilket omfang forskningsverdenen i medfør af  

 aktindsigtsreglerne  

 kan få adgang til offentlig information som led i videnskabelig anvendelse.
 Lovforslagets regler vil dog have betydning i situationer,  

 hvor forskningsverdenen foretager en videreanvendelse af offentlig  

 information,  

 som er omfattet af lovforslaget.
 Det betragtes ikke som videreanvendelse, hvis offentlige  

 myndigheder lader private virksomheder varetage hele eller dele af deres  

 opgaver som led i udlicitering eller lignende og i den forbindelse har behov  

 for udveksling af data i forbindelse med varetagelsen af disse opgaver.
 Udveksling af dokumenter eller datasamlinger mellem  

 offentlige myndigheder og private virksomheder, konsulenter og lignende, der  

 varetager opgaver på kontrakt med det offentlige, betragtes alene som  

 videreanvendelse,  

 hvis der er tale om varetagelse af kommercielle aktiviteter for offentlige  

 myndigheder, herunder indtægtsdækket virksomhed.
 Hvis private virksomheder, der varetager opgaver på  

 kontrakt med offentlige myndigheder, gives adgang til videreanvendelse af  

 dokumenter  

 eller datasamlinger, som de som led i varetagelsen af opgaverne opbevarer for  

 offentlige myndigheder, til egne kommercielle eller ikke-kommercielle  

 aktiviteter, betragtes denne anvendelse som videreanvendelse, og disse data  

 skal derfor stilles til rådighed for andre virksomheder på samme vilkår, som  

 de  

 stilles til rådighed for disse aktiviteter.
Til § 4 Til stk. 1-2 Bestemmelsen følger af PSI-direktivets artikel 4 og artikel  

 8, nr. 1 og vedrører muligheden for at anmode om videreanvendelse og  

 fastsættelse af betingelser i medfør af §§ 7-11 eller fastsættelse af  

 andre betingelser for videreanvendelse af eksisterende dokumenter eller  

 datasamlinger, herunder vedrørende grænseflader, formater og opdatering mv.,  

 hvor der er behov herfor.
Anmodningen indgives til den offentlige myndighed, der er i  

 besiddelse af dokumenterne eller datasamlingerne eller til myndigheder, der,  

 i  

 henhold til anden lovgivning, administrerer disse.
En offentlig myndighed,  

 der  

 administrerer dokumenter eller datasamlinger, skal forstås som den  

 forvaltningsansvarlige  

 offentlige myndighed, der er ansvarlig for data og udstedelse af tilladelse  

 til  

 adgang til data og ikke en eventuel driftsleverandør, som databehandlingen er  

 udliciteret til.
Det forhold, at databehandlingen er udliciteret, er et  

 internt  

 forhold mellem den offentlige myndighed og dens leverandør(-er) og dermed  

 ikke  

 relevant i forhold til privates ansøgning om adgang til videreanvendelse af  

 offentlig information.
Behandlingen af anmodninger om videreanvendelse i medfør af  

 lovforslagets § 4, følger de almindelige skrevne og uskrevne  

 forvaltningsprocessuelle regler, der fremgår af især forvaltningsloven men  

 også  

 offentlighedsloven og persondataloven.
Heraf følger bl.a. reglerne om  

 partshøring, begrundelse mv.
Behandlingen af anmodninger efter denne lov skal  

 således betragtes på lige fod med f.eks. offentlige myndigheders  

 sagsbehandling  

 i forbindelse med aktindsigtssager, herunder også i forhold til klageadgangen  

 for afslag.
Klager over et afslag på anmodninger om videreanvendelse eller  

 urimelige aftalevilkår skal derfor behandles i det almindelige offentlige  

 klagesystem.
Et eksempel på relevansen af en anmodning om  

 videreanvendelse kan f.eks. illustreres af situationen, hvor den offentlige  

 myndighed har offentliggjort informationer på sin hjemmeside, f.eks. nyheder  

 i  

 et særligt nyhedsfelt på hjemmesiden.
Lovforslaget skal åbne mulighed for, at  

 disse nyheder endvidere kan anvendes af private virksomheder, f.eks. i  

 portaler  

 der samler indhold fra forskellige offentlige hjemmesider.
Dette kan stille  

 krav om etablering af grænseflader til den offentlige myndigheds  

 hjemmesideredigeringssystem og formater for udvekslingen af data, og der kan  

 være behov for aftaler om opdateringsintervaller og lignende.
 Hvis dokumenter og datasamlinger ikke på forhånd stilles  

 til rådighed for videreanvendelse, f.eks. ved tidligere at være stillet til  

 rådighed for andre private virksomheder eller offentlige myndigheders  

 kommercielle aktiviteter ved offentliggørelse på myndighedens hjemmeside  

 eller  

 ved en tidligere aftale om videreanvendelse, vil den offentlige myndighed  

 endvidere skulle afgøre spørgsmålet om, hvorvidt der kan gives adgang til  

 videreanvendelse af dokumentet eller datasamlingen samt fastsætte eventuelle  

 betingelser herfor i en aftale.
Ved enkeltanvendelse af den offentlige information vil det  

 ofte være tilstrækkeligt at fastsætte betingelser for anvendelsen i  

 forbindelse  

 med fremsendelsen.
Et eksempel kan være en simpel enkeltstående anvendelse af  

 offentligt materiale, f.eks. en undersøgelse i et regneark eller indhold på  

 en  

 hjemmeside, hvor en meget enkel model, der blot sikrer kildeangivelse og  

 ansvarsfraskrivelse, kan være tilstrækkelig.
 Ved løbende anvendelse vil det ofte være en fordel at have  

 etableret en aftale om opdatering, fremsendelse og eventuelt andre relevante  

 faktorer.
For at sikre gennemsigtighed vil det ofte være en fordel  

 for alle parter, at sådanne betingelser for løbende udnyttelse er fastsat på  

 forhånd.
Et eksempel kan være løbende udnyttelse af information fra en  

 myndighed, hvor parternes it-systemer forbindes, f.eks. via såkaldte  

 »webservices«, hvor der dermed opstår et behov for en mere omfattende  

 regulering i forhold til opdatering, kvalitet, rettigheder mv. og  

 tilknytning/association  

 til standardaftalen om »xml-baserede services«, se f.eks.  

 www.oio.dk/standardkontrakter som eksempel på sådanne typer af  

 standardkontrakter.
Betingelserne i aftaletilbudet må ikke begrænse  

 mulighederne for videreanvendelse og må ikke begrænse konkurrencen.
Gives der  

 adgang til videreanvendelse af dokumenter eller datasamlinger, skal aftager  

 kunne anvende informationerne frit og i lige konkurrence med andre på  

 markedet.
 Det betyder, at der ikke i aftaler om videreanvendelse må  

 indføres territoriale, anvendelsesmæssige eller andre begrænsninger, der ikke  

 er særskilt hjemlet i særlovgivning, f.eks. persondataloven.
 Begrænsninger, der må indføres, er eksempelvis  

 begrænsninger i forhold til myndighedens ansvar for oplysninger, der findes i  

 en brugers service og eventuelt en pålæggelse af en pligt til kildeangivelse  

 for så vidt angår informationer/data, der videreformidles i uændret form.
 Det kan i øvrigt være hensigtsmæssigt, at aftalen beskriver  

 retsvirkningerne af ansøgers overtrædelse af aftalevilkårene.
 Omfatter det for anmodningen om videreanvendelse omfattede  

 materiale udover tekst forfattet af den offentlige myndighed selv også  

 ophavsretligt beskyttet tekst forfattet af f.eks. en freelancejournalist, må  

 den offentlige myndighed i forbindelse med fastlæggelsen af betingelser og  

 andre vilkår for videreanvendelse konkret vurdere, om der er behov for  

 overvågning og mærkning af pågældende tekst, herunder i forbindelse med  

 etablering af grænseflader, der automatisk opsamler bestemte temaer.  

 Omkostningerne hertil vil kunne indregnes i gebyret, jf. § 8, der dækker  

 samtlige de direkte og indirekte marginalomkostninger, der er ved at stille  

 offentlig information til rådighed for videreanvendelse.
 Et afslag på en anmodning om adgang til videreanvendelse  

 skal begrundes efter de almindelige forvaltningsprocessuelle regler.
Et eksempel på en begrundelse for at afslå en anmodning om  

 adgang til videreanvendelse kan f.eks. være, at der indgår personfølsomme  

 oplysninger i datamaterialet, som kun vanskeligt kan ekstraheres.
Omvendt vil  

 det normalt ikke være et gyldigt argument imod videreanvendelse, at der er  

 væsentlige omkostninger forbundet hermed, f.eks. til etablering af  

 grænseflader, da disse omkostninger fuldt ud kan forudsættes finansieret af  

 aftageren.
Det kan i givet fald opstilles som en forudsætning for  

 videreanvendelse, at den pågældende ansøger afholder disse omkostninger.
Den offentlige myndighed skal som led i gennemsigtigheds-  

 og ikke-diskriminationsprincippet meddele, hvem der har adgang til den  

 offentlige information, herunder indgåede aftaler om videreanvendelse, og  

 hvilken  

 hjemmel der er til denne adgang samt eventuelle beskyttelseshensyn.
Dette  

 skal sikre,  

 at afgørelsen træffes på et for ansøger tilstrækkeligt oplyst grundlag.
Er  

 det  

 ansøgte materiale allerede stillet til rådighed for en bruger, skal det også  

 stilles til rådighed for en anden bruger, og materialet er således stillet  

 til  

 rådighed for videreanvendelse.
 Bestemmelsen indebærer ikke et krav om, at ansøgeren skal  

 dokumentere, i hvilket omfang og på hvilken baggrund en myndighed stiller sin  

 information til rådighed.
Til stk. 3-4 Bestemmelserne følger af PSI-direktivets artikel 4, nr. 1.  

 Den i bestemmelserne fastsatte 10-dages frist for behandling af ansøgninger  

 efter dette lovforslag følger fristerne i henholdsvis offentlighedsloven og  

 forvaltningsloven og de deraf følgende betingelser.
Den offentlige myndighed skal således, såfremt myndigheden  

 vurderer, at der ikke kan træffes en afgørelse, herunder udfærdiges et  

 aftaletilbud indenfor de fastsatte tidsfrister, underrette ansøger om grunden  

 hertil, samt om hvornår en afgørelse og eventuelt et endeligt aftaletilbud  

 forventes at foreligge.
Der skal således som minimum afgives et foreløbigt  

 svar  

 til ansøgeren indenfor 10 dage.
Til stk. 5 I visse tilfælde kan det være dyrt at estimere omkostninger  

 til etablering af grænseflader og eventuel kvalitetsforbedring af data,  

 f.eks.  

 hvis der ikke foreligger dokumentation af det pågældende it-system, hvor data  

 forefindes.
Der kan bl.a. være behov for anvendelse af eksterne  

 it-konsulenter  

 til denne opgave.
Hvis behandlingen af en ansøgning om videreanvendelse vil  

 indebære væsentlige omkostninger til dokumentation mv. for den offentlige  

 myndighed, kan myndigheden underrette den pågældende ansøger herom med skøn  

 over nødvendige udgifter for behandlingen af anmodningen, som bedes afholdt  

 af  

 parten.
Ansøger skal således afholde udgifterne, såfremt anmodningen ønskes  

 opretholdt.
 Bestemmelsen har til formål at sikre gennemsigtighed om  

 omkostningerne for ansøger og at sikre myndigheden mod at skulle afholde  

 omkostninger til dokumentation mv., hvis anmodningen om videreanvendelse  

 alligevel ikke efterfølgende opretholdes.
Til § 5 Bestemmelsen følger af PSI-direktivets artikel 4. Der  

 stilles med bestemmelsen krav om, at den offentlige myndighed, såfremt det er  

 muligt, skal kunne behandle anmodninger om videreanvendelse elektronisk.
Med  

 behandling forstås alene, at offentlige myndigheder skal kunne modtage og  

 besvare anmodninger elektronisk.
Der stilles ikke med bestemmelsen krav til  

 myndighedens interne sagsbehandling af anmodningen.
Det bemærkes, at regeringen og de kommunale parter ved  

 aftalen om eDag2, der er en opfølgning på eDag, og som trådte i kraft d. 1.  

 februar 2005, har sikret, at borgere og virksomheder har mulighed for at  

 kommunikere  

 sikkert med offentlige myndigheder, samt at myndighederne indbyrdes også kan  

 udveksle dokumenter digitalt.
Bestemmelsen skal dog ikke forstås som en  

 lovfæstelse af aftalen om eDag2.
Til § 6 Bestemmelsen følger af PSI-direktivets artikel 4, nr. 3.  

 Bestemmelsen fastsætter en orienteringsforpligtelse for offentlige  

 myndigheder  

 i forbindelse med visse afslag på anmodninger efter denne lov.
Lovens sigte  

 er,  

 at der gives så bred adgang til offentlig information som muligt, og  

 ansøgeren  

 sikres ved bestemmelsen mulighed for at søge om adgang til videreanvendelse  

 af  

 de pågældende dokumenter eller datasamlinger direkte hos rettighedshaveren.
Til § 7 Til stk. 1 Bestemmelserne følger af direktivets artikel 5, nr. 1 om  

 tilgængelige formater, og har til formål at sikre, at dokumenter og  

 datasamlinger, der stilles til rådighed for videreanvendelse, stilles til  

 rådighed  

 i alle allerede eksisterende sprogversioner og formater, herunder  

 elektroniske  

 formater.
Bestemmelsen vedrørende eksisterende formater omfatter også  

 formater, der er tilgængelige for mennesker med handicap eller  

 funktionsnedsættelser.
Dog stilles der ikke krav om, at offentlige  

 myndigheder  

 skal udarbejde sådanne formater, hvis de ikke allerede er eksisterende i dag.
Bestemmelsen skal endvidere sikre, at offentlige  

 myndigheder, såfremt det er muligt, stiller data til rådighed i elektronisk  

 form, dvs. ad elektroniske kanaler som f.eks. dataoverførsel over internettet  

 eller pr. e-post.
Såfremt det ikke er muligt at stille data til rådighed i  

 elektronisk form, kan data stilles til rådighed på anden vis, f.eks. ved  

 manuel  

 fremsendelse på cd-rom eller tilsvarende medier.
Det bemærkes, at eventuelle  

 omkostninger ved at stille data til rådighed i alle tilfælde vil kunne  

 indregnes  

 i de opkrævede gebyrer.
Offentlige myndigheder er ikke forpligtet til at fremstille  

 eller tilpasse dokumenter for at efterkomme anmodningen eller til at  

 sammenstille eller stille uddrag af dokumenter til rådighed.
Grænsen er dog  

 simple ekspeditionssager, der kan udføres, uden at den offentlige myndighed  

 påtager sig et uforholdsmæssigt stort arbejde.  

 Påføres den offentlige myndighed omkostninger til at sammenstille  

 eller stille uddrag af dokumenter og datasamlinger til rådighed, vil disse  

 under alle omstændigheder kunne indregnes i de marginale omkostninger ved at  

 stille data til rådighed og dermed kunne indgå i de opkrævede gebyrer.
 Offentlige myndigheder forpligtes ikke til at fortsætte med  

 at udarbejde en bestemt type dokumenter eller datasamlinger til brug for  

 videreanvendelse.
 Bestemmelsen skaber ikke krav om, at den offentlige  

 myndighed indscanner dokumenter, der i forvejen kun foreligger i papirform.
Til stk. 2 Det  

 anføres i direktivets betragtninger, at offentlige myndigheder, hvor det er  

 muligt og hensigtsmæssigt og for at fremme videreanvendelse, bør stille egne  

 dokumenter til rådighed i et format, der ikke er baseret på specifik  

 software.
 Bemyndigelsens  

 formål er i forlængelse heraf at lette offentlige myndigheders opgave i  

 forhold  

 til at stille data til rådighed for videreanvendelse og at lette opgaven med  

 udnyttelse og integration for de virksomheder, der ønsker at videreanvende  

 data.
 Bemyndigelsen  

 indebærer ikke, at der skal etableres særlige grænseflader for data, som ikke  

 stilles til rådighed for videreanvendelse, eller som ikke efterspørges.  

 Offentlige myndigheder vil således aldrig være forpligtet til investeringer i  

 grænseflader, medmindre disse kan forudsættes fuldt finansieret af aftagerne  

 og  

 under forudsætning af, at den offentlige myndighed har valgt at stille  

 pågældende data til rådighed for videreanvendelse.
 Udgangspunktet  

 er, at grænsefladen aftales mellem den offentlige myndighed og ansøger.  

 Såfremt  

 der i det konkrete tilfælde ikke opnås enighed om andet, kan udveksling ske i  

 henhold til de standarder for videreanvendelse af offentlige myndigheders  

 dokumenter og datasamlinger i forbindelse med etablering af nye grænseflader  

 og  

 kvalitetsforbedring af data, som der kan fastsættes regler om efter  

 lovforslagets § 7, stk. 2.
Bemyndigelsen  

 er tiltænkt anvendt i relation til løsning af konkrete problemer i relation  

 til  

 data, der ønskes videreanvendt af private virksomheder.
Udmøntningen af  

 bemyndigelsen skal således fremme anvendelsen af åbne standarder, i praksis  

 OIOXML, men på den måde, at der alene er pligt til at anvende bestemte  

 standarder,  

 såfremt der er en konkret efterspørgsel herefter fra private virksomheder,  

 der  

 også er villige til at finansiere merudgifterne herved.
 Hvis  

 offentlige myndigheder har pligt til at stille dokumenter og datasamlinger  

 til  

 rådighed for ansøger, f.eks. i tilfælde hvor data allerede stilles til  

 rådighed  

 for andre virksomheder eller offentlige myndigheders kommercielle  

 aktiviteter,  

 og der ikke kan opnås enighed om grænseflader for videreanvendelse, kan  

 private  

 virksomheder, såfremt det er muligt, og de private virksomheder er villige  

 til  

 finansiere merudgifterne herved, forudsætte, at dokumenter og datasamlinger  

 stilles til rådighed efter de standarder, som der kan fastsættes regler om  

 efter lovforslagets § 7, stk. 2.
 Offentlige  

 myndigheder, der har fastsat en standard, der opfylder regler fastsat i  

 henhold  

 til § 7, stk. 2, forpligtes dermed ikke til at udvikle yderligere  

 grænseflader.
Udmøntningen af bemyndigelsen til fastsættelse af  

 standarder vil i givet fald foregå i forlængelse af det eksisterende  

 samarbejde  

 mellem regeringen og de kommunale parter samt med inddragelse af  

 erhvervslivets  

 organisationer.
I den forbindelse vil det også blive drøftet med de  

 involverede  

 parter, hvordan bestemmelserne udformes mest hensigtsmæssigt, herunder i  

 forhold til de eksisterende it-systemer og grænseflader.
 Der forventes ikke at være omkostninger forbundet med  

 udmøntningen af bemyndigelsen, da disse i givet fald vil kunne indregnes i de  

 gebyrer, som kan opkræves efter § 8, og fordi der ikke med bemyndigelsen  

 kan stilles krav om etablering af grænseflader, medmindre disse kan  

 forudsættes  

 fuldt finansieret af aftagerne.
Bemyndigelsen  

 til at fastsætte regler for standarder, der kan anvendes til at løse konkrete  

 problemer jf. ovenstående, vil eksempelvis kunne udnyttes, såfremt det  

 konstateres, at der er en stor efterspørgsel på specifikke data, og hvis det  

 i  

 den forbindelse vurderes at være hensigtsmæssigt at kunne fastsætte regler om  

 brugen af formater for udveksling heraf.
Behovet for standardisering af  

 grænseflader  

 kan opstå både i forhold til eksisterende og nye systemer.
I forhold til  

 eksisterende systemer handler det alene om at supplere disse med en  

 grænseflade, der stiller data og services til rådighed i overenstemmelse med  

 reglerne for OIOXML og it-arkitekturanbefalingerne, herunder den såkaldte  

 »ReferenceProfil«.
Det  

 er en fordel for offentlige myndigheder og virksomheder, at offentlige  

 grænseflader  

 til dokumenter, datasamlinger og services stilles til rådighed og udarbejdes  

 efter et fælles sæt af retningslinjer og standarder.
Retningslinjerne kan  

 medvirke til at strukturere grænseflader, hvor genbrug af hyppigt anvendte  

 standardiserede datastrukturer er af væsentlig betydning.
For virksomheder  

 gælder dette f.eks.
CVR-nummer, navn- og adresseangivelse.
Allerede  

 i dag har Ministeriet for Videnskab, Teknologi og Udvikling fastsat en række  

 anbefalinger for offentlige myndigheders kommunikation på en standardiseret  

 måde.
Disse anbefalinger om protokoller findes i den såkaldte  

 »ReferenceProfil«, der kan ses på  

 http://oio.dk/referenceprofilen.
Kravene til udvekslingsformater, herunder  

 den  

 såkaldte  

 »OIOXML«  

 - standard, kan ses på  

 http://oio.dk/xml og http://isb.oio.dk.
 Det  

 vil være af væsentlig betydning for nytteværdien af lovforslaget for private  

 virksomheder, at de kan tilrettelægge deres systemer ud fra en forventning om  

 i  

 fremtiden i stigende omfang at kunne modtage data  

 i et bestemt format  

 (OIOXML).
 Bemyndigelsens  

 hovedsigte er således sikring af, at samfundsmæssige gevinster ved  

 standardisering af offentlige grænseflader kan indfries.
 Fastsættelsen af regler om standarder for formater til brug  

 for videreanvendelse har til hensigt at fremme anvendelsen af åbne  

 standarder,  

 der generelt fremmer tilgængeligheden for personer med funktionsnedsættelser.  

 Udmøntningen af den fastsatte hjemmel til at fastsætte standarder for  

 formater  

 vil naturligt inddrage overvejelser om tilgængelighed for personer med  

 funktionsnedsættelser.
Til § 8 I overensstemmelse med de gældende regler i  

 Finansministeriets vejledning om priskalkulation indeholder bestemmelsen  

 lovforslagets gebyrprincip.
Bestemmelsen gennemfører dele af direktivets  

 artikel 6 om et prisloft for fastsættelse af gebyrer for videreanvendelse og  

 har til formål at sikre en ensartet gebyrpolitik for videreanvendelse af  

 offentlig information.
Fastsættelse af et gebyrloft og beregningsmodeller for  

 gebyrer tjener det formål, at der skabes ensartede og gennemskuelige regler  

 og  

 principper for videreanvendelse af offentlig information.
 Der skal gælde samme priser for sammenlignelige kategorier  

 af videreanvendelse.
Gebyrreglerne hindrer ikke gebyrfri udveksling af  

 oplysninger mellem offentlige myndigheder som led i ikke-kommercielle  

 opgaver,  

 selv om andre brugere, f.eks. private virksomheder, skal betale gebyr for  

 videreanvendelse  

 af de samme dokumenter.
Dokumenter og datasamlinger skal stilles til rådighed  

 for private brugere i samme omfang og på samme vilkår, som gælder for  

 offentlige myndigheders kommercielle aktiviteter, herunder indtægtsdækket  

 virksomhed, da der i dette tilfælde er tale om sammenlignelige kategorier af  

 videreanvendelse.
Gebyrreglerne hindrer i øvrigt ikke, at der vedtages en  

 differentieret gebyrpolitik for henholdsvis kommerciel og ikke-kommerciel  

 videreanvendelse.
 Det vurderes, at en forudsætning for at realisere de  

 økonomiske værdier er en prispolitik, der sikrer, at offentlig information er  

 så billig som mulig, idet dette vil øge videreanvendelsen og dermed bidrage  

 til  

 væksten i samfundet på længere sigt, jf. også de almindelige bemærkninger.
Vurderingen bygger på, at internationale erfaringer og  

 rapporter bekræfter, at høje priser for salg af offentlig information kan  

 virke  

 imod hensigten.
Som beskrevet ovenfor er der analyser, der peger på, at  

 offentlige myndigheders salg af data ofte kan være økonomisk uhensigtsmæssig  

 for samfundet.
Det kan tilmed være økonomisk uhensigtsmæssigt i forhold til  

 den  

 offentlige sektors indtægter, da skatteværdien af erhvervslivets  

 værdiskabelse  

 kan overgå provenutabet ved lavere priser.
Dette vurderes dog generelt ikke  

 at  

 være tilfældet i Danmark, da gebyrfastsættelsen med de eksisterende regler  

 stiller data til rådighed relativt billigt til private virksomheder.
 Bestemmelsen  

 fastlægger en række principper for betaling i forbindelse med  

 videreanvendelse  

 af offentlige dokumenter og datasamlinger.
 Bestemmelsen har ikke konsekvenser for bestemmelser i andre  

 love, der fastsætter størrelsen af betaling for videreanvendelse, herunder  

 bestemmelser om betaling, der har skattemæssig karakter.
 Når  

 dokumenter og datasamlinger stilles til rådighed for videreanvendelse, kan  

 der  

 som hovedregel opkræves et gebyr, der ikke overstiger marginalomkostningerne,  

 dvs. omkostningerne ved distribution og eventuel kvalitetsforbedring af  

 dokumenterne og datasamlingerne, herunder etablering af grænseflader, der er  

 nødvendige  

 for at kunne imødekomme aftagers anmodning.
 Med  

 marginalomkostningerne forstås således de yderligere omkostninger (direkte og  

 indirekte), der opstår i forbindelse med distributionen.
Omkostningsberegningen  

 skal bygge på en beregning af omkostningerne ved at distribuere de enkelte  

 data.
Hvis den dataafgivende myndighed videreformidler forskellige typer  

 data/dataprodukter,  

 skal beregningen foretages for hver enkelt af disse produkter, evt. på  

 baggrund  

 af en skønnet fordeling af omkostninger, der ikke kan henføres direkte.
Direkte  

 omkostninger er omkostninger, der umiddelbart kan henføres til den enkelte  

 distribution.
Det kan f.eks. være løn, materialer og/eller fremmede  

 tjenesteydelser.
Indirekte  

 omkostninger er omkostninger, der ikke umiddelbart kan henføres til den  

 enkelte  

 distribution, men som kan beregnes på grundlag af udgifter, der fremgår af  

 institutionens budget samme år.
Det kan f.eks. være lokaleudgifter og  

 kontorudgifter relateret til datadistribution.
Disse omkostninger må fordeles  

 ud fra fordelingsnøgler.
 Andre  

 indirekte omkostninger, der kan beregnes på grundlag af udgifter, der fremgår  

 af institutionens budget i et andet år, f.eks. vedrørende forrentning og  

 afskrivning, vil også kunne overvejes.
 Finansiering af  

 beregning af standardgebyrer er en del af de indirekte  

 distributionsomkostninger, ligesom e  

 ventuelle administrative omkostninger ved offentliggørelse  

 af oversigter over offentlig information, der stilles til rådighed for  

 videreanvendelse, vil kunne indregnes i gebyrerne som en del af de marginale  

 omkostninger ved at stille data til rådighed.
 Generelt kan administrative omkostninger, der følger af, at  

 offentlige myndigheders dokumenter og datasamlinger stilles til rådighed for  

 videreanvendelse, finansieres som led i selve gebyret.
 Hvis  

 en myndighed på aftageres foranledning indsamler eller kvalitetsforbedrer  

 data  

 ud over myndighedens egne behov eller hensynet til videregivelseskrav i  

 lovgivningen, kan denne kvalitetsforbedring brugerfinansieres fuldt ud.  

 Det skal i den forbindelse bemærkes, at der  

 ikke med bestemmelsen gives en særlig hjemmel til, at offentlige myndigheder  

 kan indsamle og kvalitetsforbedre data ud over myndighedens egne behov.
 Det  

 betyder, for så vidt gælder data, der indsamles eller kvalitetsforbedres på  

 aftagers eller aftageres foranledning, at den afgivende myndighed kan opnå en  

 pris, der dækker de langsigtede gennemsnitsomkostninger ved både  

 dataindsamling  

 og distribution.
Det  

 vil sige, at der i beregningen af gebyret i overensstemmelse med de nuværende  

 regler og praksis må tages hensyn til den forventede fremtidige afsætning.  

 Alle  

 omkostninger til kvalitetsforbedring skal ikke nødvendigvis pålægges den  

 første  

 aftager, ligesom det generelle princip om omkostningsdækning også gælder for  

 kvalitetsforbedringer.
Offentlige myndigheder kan dog forudsætte fuld  

 finansiering af omkostningerne til kvalitetsforbedring af data.
 Til  

 kvalitetsforbedring af data kan henregnes initiativer, der forbedrer adgangen  

 til data, f.eks. gennem udvikling af nye grænseflader.
Offentlige myndigheder vil kunne forudsætte fuld  

 brugerfinansiering af eventuelle omkostninger, herunder generelle  

 omkostninger  

 med at leve op til og etablere en standardiseret grænseflade til et  

 offentligt  

 system, hvor disse er etableret på aftagers foranledning.
Denne  

 brugerfinansiering af grænseflader er tiltænkt at rumme alle omkostninger til  

 udvikling, implementering, vedligeholdelse og lignende, der er foretaget som  

 følge af aftagers anmodning om videreanvendelse eller som konsekvens heraf.  

 Ingen offentlige myndigheder vil således kunne forpligtes til eventuelle  

 fremtidige  

 udgifter, som ikke fuldt ud vil kunne indeholdes i de opkrævede gebyrer.
Muligheden for at opkræve fuld brugerbetaling til dækning  

 af omkostninger forbundet med distribution og eventuel kvalitetsforbedring af  

 data er ikke i strid med regeringens skattestop.
Regeringens skattestop  

 indebærer  

 for eksisterende brugerbetalingsordninger, at de generelt kan reguleres med  

 omkostningsudviklingen, hvorved brugerbetalingsandelen fastholdes over tid,  

 mens brugerbetaling for varetagelse af helt nye opgaver undtagelsesvist, og  

 efter godkendelse i Økonomiudvalget, kan indføres for helt eller delvist at  

 dække de derved forbundne øgede udgifter.
Der er imidlertid ikke tale om  

 indførelse af et nyt gebyr eller egentlig brugerbetaling i traditionel  

 forstand.
Når borgere og virksomheder tidligere på frivillig basis har fået  

 lov  

 til at videreanvende offentlige informationer, og offentlige myndigheder i  

 den  

 forbindelse har kvalitetsforbedret data eller udviklet grænseflader på  

 aftagers  

 foranledning, har det været muligt at forudsætte fuld brugerfinansiering.
Skattestoppet kan alene have betydning for de gebyrer  

 offentlige myndigheder opkræver i forhold til  

  

 eksisterende  

  

 aftaler om  

 adgang til data.
I det omfang offentlige myndigheder således i dag undlader  

 at  

 opkræve gebyrer eller opkræver gebyrer, der ligger under det gebyrloft, der  

 fastlægges i lovforslaget, opstiller skattestoppet en række begrænsninger i  

 forhold til at hæve disse gebyrer.
Offentlige myndigheder kan således som  

 følge  

 af skattestoppet som udgangspunkt ikke bruge lovforslaget til at hæve  

 eksisterende gebyrer, medmindre forudsætningerne ændres.
Dette har til  

 gengæld  

 i sagens natur ingen omkostningsmæssig betydning for de pågældende  

 myndigheder.
Til  

 stk. 2 I  

 overensstemmelse med de gældende regler i Finansministeriets vejledning om  

 priskalkulation indføres en undtagelse til den generelle prisbestemmelse i  

 § 8, stk. 1, for de få tilfælde, hvor data produceres som led i en  

 indtægtsfinansieret offentlig produktionsvirksomhed, dvs. hvor den offentlige  

 myndigheds hovedopgave er helt eller delvist indtægtsfinansieret, og  

 dataindsamlingen følgelig ikke allerede er finansieret over en bevilling.
Der  

 gives således i disse helt særlige tilfælde med bestemmelsen mulighed for at  

 opkræve betaling, der også bidrager til at dække omkostningerne ved selve  

 dataproduktionen.
Kort og Matrikelstyrelsen og Danmarks Meteorologiske  

 Institut  

 er eksempler på sådanne offentlige produktionsvirksomheder.
Til stk. 3 Bestemmelsen følger af PSI-direktivets artikel 7, der  

 stiller krav om, at betingelser og standardgebyrer fastsættes på forhånd og  

 offentliggøres.
Bestemmelsen skal sikre en ensartet og gennemskuelig  

 gebyrfastsættelse for videreanvendelse af offentlig information med henblik  

 på  

 at sikre gennemsigtighed for brugen heraf.
 Den offentlige myndighed forpligtes til på forhånd at  

 fastsætte standardgebyrer beregnet efter stk. 1-2, hvilket især må ses  

 som  

 en fordel for offentlige myndigheder, som har dokumenter og datasamlinger,  

 som  

 jævnligt er omfattet eller forventes omfattet af anmodning om  

 videreanvendelse.  

 Der skal ikke på forhånd fastsættes  

 gebyrer  

 for enhver tænkelig type anmodning, jf. også stk. 4.  

 Gebyret skal  

 dog selvfølgelig være kendt af ansøger før leverancen.
Formålet med bestemmelsen er at tilvejebringe  

 gennemsigtighed om grundlaget for gebyrerne, f.eks. i form af priser for  

 standardhandlinger fra myndighedens side.
I praksis vil de mest anvendte data  

 forventes at kunne blive omfattet af standardpriser.
 Finansieringen af den grundlæggende fastsættelse af  

 standardgebyrer og vedligeholdelse heraf kan indeholdes i selve gebyret.
Til stk. 4 Bestemmelsen følger af PSI-direktivets artikel 7.  

 Bestemmelsen skal sikre, at der skabes åbenhed og gennemsigtighed omkring  

 beregninger af gebyrer, herunder i atypiske tilfælde.
Herved sikres de, der  

 ønsker at videreanvende data, en mulighed for at tilrettelægge indsamlingen  

 af  

 data på den måde, der er mest omkostningseffektiv.
 Ikke alle gebyrer kan fastsættes på forhånd, jf. også  

 stk. 3.
I atypiske tilfælde kan myndigheden derfor nøjes med at  

 angive principper for beregningen for ikke at skulle beregne priser på noget,  

 der er mindre efterspørgsel efter.
Når det præcise beregningsgrundlag for  

 atypiske tilfælde efterfølgende kendes, følger det af 1. punktum, at den  

 offentlige myndighed efter anmodning skal oplyse dette.
Til § 9 Til stk. 1 Bestemmelsen, der følger af PSI-direktivets artikel 7,  

 skaber åbenhed og er et led i gennemsigtighedsprincippet.
Aftagere af  

 offentlig  

 information skal på forhånd så vidt muligt have mulighed for at kalkulere med  

 alle de betingelser, der stilles i forbindelse med videreanvendelse af  

 pågældende type information.
Den offentlige myndighed skal alene fastsætte de  

 standardbetingelser, som lader sig fastsætte, før der er indkommet konkrete  

 ansøgninger til den offentlige myndighed.
Der kan være tale om enkle, kendte  

 udtræk af offentlig information, der af myndigheden vurderes at blive  

 efterspurgt.
Omvendt kan der være tale om store variationer fra sag til sag,  

 og  

 bestemmelsen indebærer således ikke, at enhver betingelse skal angives og  

 være  

 kendt af ansøger, før der ansøges, men selvfølgelig før leverancen begynder.
 Vurderingen af, hvad der kan fastsættes inden anmodningen  

 om forskellige typer af offentlig information, ligger hos den offentlige  

 myndighed, og der kan således reserveres tilfælde til konkret afgørelse.
Bestemmelsen forpligter endvidere og i tråd hermed  

 offentlige myndigheder til at offentliggøre de fastsatte betingelser og de i  

 medfør af § 8, stk. 3 fastsatte standardgebyrer.
Derved sikres  

 yderligere gennemsigtighed for de, der ønsker at videreanvende data, ligesom  

 offentliggørelsen er en fordel for både myndigheden og ansøger, idet  

 omkostningerne til behandling af nye anmodninger mindskes for begge parter.
Til stk. 2 Bestemmelsen implementerer artikel 8, nr. 2. Offentlige  

 myndigheder, der benytter standardaftaler, skal gøre disse tilgængelige i  

 elektronisk  

 form, f.eks. på myndighedens hjemmeside, således at disse kan tilpasses  

 særlige  

 anmodninger om videreanvendelse.
På denne måde sikres det, at andre ansøgere  

 har let adgang til vigtige informationer om betingelser for anvendelse af de  

 pågældende dokumenter og datasamlinger.
Til stk. 3 Bestemmelsen er en udmøntning af  

 ikke-diskriminationsprincippet og følger af PSI-direktivets artikel 10, nr.  

 1.  

 Princippet gælder for sammenlignelige kategorier af videreanvendelse, og  

 bestemmelsen  

 hindrer derfor ikke, at der vedtages en differentieret gebyrpolitik for  

 henholdsvis kommerciel og ikke-kommerciel videreanvendelse, jf. også  

 § 8.
 Udveksling mellem offentlige myndigheder som led i den  

 offentlige myndigheds ikke-kommercielle opgaver og andre brugeres  

 kommercielle  

 eller ikke-kommercielle videreanvendelse af samme dokumenter er ikke  

 sammenligneligt, og gebyrfri udveksling mellem myndigheder, jf.  

 forvaltningslovens § 31, hindrer således ikke, at der i øvrigt  

 fastsættes  

 gebyrer for andre (private) brugeres videreanvendelse af de samme  

 dokumenter/datasamlinger.
Til stk. 4 Bestemmelsen implementerer PSI-direktivets artikel 10, nr.  

 2. Bestemmelsen vedrører den situation, at offentlige myndigheder som led i  

 deres kommercielle aktiviteter, herunder deres indtægtsdækkede virksomhed,  

 videreanvender og forædler grunddata, der er indsamlet af offentlige  

 myndigheder uden for deres kommercielle aktiviteter.
Disse grunddata skal,  

 for  

 at der ikke diskrimineres, stilles til rådighed for kommerciel  

 videreanvendelse  

 på samme betingelser og betalingsvilkår, som er gældende for de offentlige  

 myndigheders egne kommercielle aktiviteter.
 Private virksomheder skal således have stillet disse data,  

 der hidrører fra myndighedens ikke-kommercielle aktiviteter, og som stilles  

 til  

 rådighed for den offentlige myndigheds eller andre offentlige myndigheders  

 kommercielle aktiviteter, til rådighed for videreanvendelse, og dette skal  

 ske  

 på samme vilkår, som bliver opstillet i forhold til den del af den offentlige  

 myndighed, der varetager kommercielle aktiviteter, herunder indtægtsdækket  

 virksomhed.
Omvendt vil de kommercielle dele af offentlige myndigheders  

 virke, herunder indtægtsdækket virksomhed, ikke være underlagt samme  

 betingelser, som gælder for myndighedens øvrige opgaver, jf. § 2,  

 stk. 2, nr. 1. De kommercielle aktiviteter er således ikke som følge af  

 denne lov underlagt krav om, at der maksimalt kan opkræves gebyrer for data  

 svarende til distributionsomkostningerne samt etablering af grænseflader.
Det  

 bemærkes dog, at der også er fastsat regler for prissætning af offentlige  

 myndigheders kommercielle aktiviteter, bl.a. i Finansministeriets  

 Budgetvejledning  

 fra 2001.
Det må forudsættes, at den offentlige myndighed er i stand  

 til at adskille produktion af varer eller tjenester, der søges udført på  

 kommerciel basis, fra institutionens øvrige opgaver.
Denne opdeling svarer  

 til  

 den i Finansministeriet gældende Budgetvejledning fra 2001 forudsatte  

 opdeling.  

 Heri fremgår endvidere, at indtægtsdækket virksomhed for statslige  

 myndigheder  

 budgetteres på særskilt underkonto på den hovedkonto, hvorunder den hører.
Til § 10 Til stk. 1 Bestemmelsen implementerer PSI-direktivets artikel 11, nr.  

 1. Denne bestemmelse skal sikre, at alle potentielle markedsoperatører får  

 lige  

 mulighed for at videreanvende dokumenter og datasamlinger, også selv om en  

 eller flere markedsoperatører allerede producerer værdiforøgede produkter på  

 grundlag af sådanne dokumenter eller datasamlinger.
Til stk. 2 Bestemmelsen følger af PSI-direktivets artikel 11, nr. 2.  

 Bestemmelsen hjemler mulighed for, at der, i særlige tilfælde, kan tildeles  

 en  

 eneret til videreanvendelse af visse dokumenter fra den offentlige sektor af  

 hensyn  

 til tjenesteydelser af almen samfundsmæssig interesse.
Aftaler om eneret skal  

 efter bestemmelsen beskrive baggrunden og præmisserne for beslutningen om  

 indgåelse af aftalen om eneret.
 Et eksempel på, hvor denne regel kan benyttes, kan være en  

 situation, hvor man fra offentlig side, ud fra en samfundsmæssig vurdering,  

 ønsker visse oplysninger gjort tilgængelige for borgerne, men hvor der ikke  

 er  

 mulighed for etablering af en sådan service indenfor offentlige rammer, og  

 hvor  

 der ikke umiddelbart kan ses nogen forretningsmodel, der vil kunne tiltrække  

 private virksomheder til at etablere og vedligeholde servicen på kort og  

 mellemlang sigt (op til 3 år). Dette kan f.eks. være tilfældet, fordi  

 etablering vil være meget dyr og tage lang tid at forrente, eller fordi det  

 kommercielle potentiale er så beskedent, at det af denne grund vil tage så  

 lang  

 tid at opnå økonomisk balance, at intet kommercielt foretagende vil  

 offentliggøre informationen uden en sådan eneret.
Dette er også baggrunden for, at alle aftaler om eneret  

 efter lovforslaget skal revurderes mindst hvert 3. år.
Hvis der er udviklet  

 mulighed for et kommercielt marked, vil eneretten ikke kunne fornyes.
Et andet eksempel på en situation, der kan begrunde en  

 eneretsaftale, kan være hensynet til den offentlige sikkerhed.
Det vil i  

 visse  

 situationer være i offentlighedens interesse, at håndteringen af bestemte  

 data  

 forbeholdes en eneretshaver, der besidder de for behandlingen af pågældende  

 data nødvendige kompetencer.
Til stk. 3 Bestemmelsen følger af PSI-direktivets artikel 11, nr. 2.  

 Aftalen, herunder begrundelsen for indgåelsen af eneretsaftalen, skal være  

 offentligt tilgængelig, f.eks. på myndighedens hjemmeside.
Bestemmelsen skal  

 sikre overholdelsen af de overordnede principper om gennemsigtighed og  

 ikke-diskrimination.
 Det vil alene være eneretsaftaler, der indgås eller fornyes  

 efter lovens ikrafttræden den 1. juli 2005, der vil skulle være offentligt  

 tilgængelige efter den foreliggende lov.
Til § 11 Til stk. 1 Bestemmelsen,  

 der følger af PSI-direktivets artikel 9, skal sikre, at der skabes et  

 overblik  

 over offentlig information, der stilles til rådighed for videreanvendelse af  

 de  

 offentlige myndigheder.
Den offentlige myndighed skal efter bestemmelsen  

 offentliggøre en oversigt over de dokumenter og datasamlinger, som  

 myndigheden  

 stiller til rådighed for videreanvendelse efter denne lov.  

 Eventuelle  

 administrative omkostninger forbundet med denne offentliggørelse vil kunne  

 indregnes i de marginale omkostninger ved at stille data til rådighed.
Det  

 bemærkes, at bestemmelsen ikke indebærer et krav om, at der skal etableres  

 åbne  

 postlister eller lignende, ligesom den offentlige myndighed ikke skal  

 offentliggøre oversigter over dokumenter og datasamlinger, hvortil der gives  

 aktindsigt.
Der kan i øvrigt i den forbindelse henvises til de almindelige  

 bemærkninger  

 pkt.
B om forholdet mellem forvaltnings- og offentlighedslovens regler om  

 aktindsigt og denne lov.
 Der vil heller ikke være behov for særlig opmærkning eller  

 anden tydeliggørelse af informationer i forhold til, om de er udleveret som  

 led  

 i en anmodning om aktindsigt eller med henblik på videreanvendelse efter  

 denne  

 lov.
Eftersom  

 det i praksis især er relevant at søge om videreanvendelse af datasamlinger,  

 vil det i praksis hovedsagelig være aftaler om videreanvendelse af  

 datasamlinger,  

 der skal offentliggøres.  

 Der kan opstilles enkelte undtagelser, hvor der  

 er behov for løbende aftaler om dokumenter.  

 Hvis der f.eks. ønskes indgået en aftale om løbende adgang  

 til bestemte typer af dokumenter, vil det være relevant og enkelt for alle  

 parter at indgå en sådan efter reglerne i dette lovforslag.
Det vil i givet  

 fald være tilstrækkeligt at offentliggøre denne aftale.
Hvis borgere eller  

 virksomheder ønsker enkeltstående adgang til specifikke informationer eller  

 dokumenter,  

 vil det være mere relevant at søge aktindsigt i disse efter  

 offentlighedsloven.
 Eventuelle administrative omkostninger forbundet med denne  

 offentliggørelse vil kunne indregnes i de marginale omkostninger ved at  

 stille  

 data til rådighed og kan dermed indgå i de opkrævede gebyrer.
 Lovforslaget  

 forpligter ikke de offentlige myndigheder til at stille offentlig information  

 til rådighed for videreanvendelse i videre omfang, end hvad der følger af  

 gældende ret i dag.
Opfyldelsen  

 af kravet om offentliggørelse kan ske ved, at der indberettes til den fælles  

 oversigt etableret af Ministeriet for Videnskab, Teknologi og Udvikling.  

 Ministeriet er som en del af udviklingen af den såkaldte  

 »Infostrukturbase«  

 ved at implementere en  

 tjeneste, hvori der kan samles informationer om hvilke datasamlinger, der  

 vedligeholdes i den offentlige sektor, hvor de kan findes, kontaktpersoner  

 for  

 bestemte datasamlinger, kravene for at få adgang til dem mv.
Denne tjeneste  

 hedder  

 »Adgang  

 til data«  

 og  

 kan findes på adressen www.adgangtildata.dk, som stiller disse informationer  

 til rådighed for alle.
 Systemet  

 tilbyder således specifikke vejledninger om, hvad der skal oplyses for at  

 overholde kravet til offentliggørelse, skabeloner til udfyldelse og et  

 centralt  

 bibliotek til oprettelse og vedligeholdelse af oversigtslister.
 Udnyttelse  

 af den centrale tjeneste vil ikke alene kunne lette de enkelte institutioners  

 arbejde med oprettelse og vedligeholdelse af oversigter over, hvilke  

 datasamlinger  

 der eksisterer og vedligeholdes, men vil også sikre, at  

 borgere, virksomheder og offentlige myndigheder kan se, hvilke data  

 offentlige  

 myndigheder er i besiddelse af med henblik på genbrug og hermed  

 effektivisering  

 i form af at undgå dobbelt registrering både for borgere og myndigheder.
Bestemmelsen  

 indebærer ikke en pligt til at benytte netop denne oversigt.
Offentliggørelse  

 vil også kunne ske decentralt, f.eks. på myndighedens egen hjemmeside.
Til  

 stk. 2 Bestemmelsen  

 sikrer en hurtig opdatering af oversigter over de tilgængelige dokumenter og  

 datasamlinger, der aktuelt stilles til rådighed for videreanvendelse.  

 Brugerne  

 skal informeres så hurtigt som muligt om ændringer i forhold til, hvilke  

 datasamlinger offentlige myndigheder stiller til rådighed for  

 videreanvendelse.  

 Der er tale om vigtig information for markedet, og brugerne skal kunne tage  

 deres forholdsregler, når myndighedens vedligeholdelse og drift af en  

 datasamling  

 ophører, f.eks. fordi materialet er forældet.
Er der indgået en aftale om  

 videreanvendelse med en ansøger, skal andre ansøgere dog som udgangspunkt  

 have  

 samme ret.
Der kan i forbindelse med anmodninger om videreanvendelse indgås  

 aftale om eventuel varsling.
Bestemmelsen  

 medfører ikke, at den offentlige myndighed skal informere om ændringer i  

 offentliggjorte data, der i sagens natur er tilgængelige for  

 videreanvendelse,  

 og hvorom der ikke er indgået en aftale om videreanvendelse.
Der kunne f.eks.  

 være tale om nyheder på myndighedens hjemmeside.
Til § 12 Til stk. 1 Loven træder efter forslaget i kraft den 1. juli 2005.
Til stk. 2 Overgangsbestemmelsen følger af PSI-direktivets artikel 11,  

 nr. 3, og sikrer, at eksisterende eneretsaftaler kan vurderes i lyset af  

 lovens  

 bestemmelser, og at de kan udløbe, opsiges eller fortsætte uændret senest  

 frem  

 til udgangen af 2008. Herved udnyttes direktivets mulighed for  

 overgangsbestemmelser  

 fuldt ud.
Til § 13 Bestemmelsen følger konstruktionen i offentlighedsloven og forvaltningsloven.  

 Konstruktionen er begrundet i, at det ved lov nr. 137 af 23. marts 1948 om  

 Færøernes hjemmestyre og lov nr. 577 af 29. november 1978 om Grønlands  

 hjemmestyre er bestemt, at spørgsmål om gennemførelse af regler, der pålægger  

 de to hjemmestyrers myndigheder at give offentligheden adgang til at gøre sig  

 bekendt med sagsdokumenter mv., hører under de respektive hjemmestyrers  

 afgørelse.
Både offentlighedsloven og forvaltningsloven er i dag ved  

 kgl. anordning sat i kraft for Færøerne og Grønland for så vidt angår  

 rigsanliggender.
Egen forvaltning er hjemmestyreanliggender.
 Bestemmelsen hjemler mulighed for, at dette lovforslag  

 ligeledes kan sættes i kraft ved kgl. anordning for så vidt angår sager om  

 færøske og grønlandske forhold, der er eller har været under behandling af  

 rigsmyndighederne, herunder såvel lokale som centrale myndigheder.
 Begrundelsen for at sætte lovforslaget i kraft for Færøerne  

 og Grønland bygger på sammenhængen med området for offentlighedsloven.
1)  

 Loven indeholder regler, der gennemfører dele af Europa-Parlamentets og  

 Rådets  

 direktiv 2003/98/EF af 17. november 2003 om videreanvendelse af den  

 offentlige  

 sektors informationer (EU-Tidende 2003 nr.
L 345 s. 90).
