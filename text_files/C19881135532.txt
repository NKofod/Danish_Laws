 Det meddeles herved, at Justitsministeriet med henblik på en forenkling af  

 reglerne ophæver følgende danske godkendelsesordninger.
 A) Afmærknings- og udrykningslygter.
 Justitsministeriet ophører med udstedelse af godkendelser for afmærknings-  

 og udrykningslygter fra 1. april 1989.
 B) Refleksanordninger.
I.
Justitsministeriet ophører med udstedelse af godkendelser for  

 refleksanordninger (JRU-mærket) fra 1. april 1989.
II.
I Detailforskrifter for Køretøjer 1992 bortfalder muligheden for  

 anvendelse af komponenter, der er godkendt efter den særlige  

 godkendelsesordning.
Ophævelse af godkendelsesordningen vil medføre, at påbudte reflekser, der  

 anvendes på køretøjer, der registreres, godkendes eller tages i brug den 1.  

 april 1992 eller senere, skal være - godkendt og mærket i klasse I (ikke-trekantet) eller III (trekantet) i  

 henhold til ECE-regulativ nr. 3, - godkendt og mærket i henhold til Rådets direktiv nr. 76/757/EØF.
 C) Opvarmningsanlæg.
I.
Justitsministeriet ophører med udstedelse af godkendelser for  

 opvarmningsanlæg, der forbrænder benzin eller olie, fra 1. april 1989.
II.
I Detailforskrifter for Køretøjer 1992 bortfalder muligheden for  

 anvendelse af opvarmningsanlæg, der er godkendt af Justitsministeriet,  

 medmindre anlæggene er godkendt i Sverige eller Vesttyskland.
Ophævelse af kravet om Justitsministeriets godkendelse og indførelse af  

 krav om svensk eller vesttysk godkendelse medfører, at opvarmningsanlæg, der  

 forbrænder benzin eller olie, der anvendes på køretøjer, der registreres  

 eller tages i brug 1. april 1992 eller senere, skal være - godkendt af Kraftfahrt-Bundesamt, Vesttyskland (» S«-mærket) - godkendt af Statens Provningsanstalt, Sverige (»SP«-mærket).
 D) Adskillelse.
 Justitsministeriets godkendelse af plastmateriale til adskillelser  

 ophæves.
 Detailforskrifter for Køretøjer 1989 vil indeholde følgende ændrede  

 bestemmelse:
»9.01.004 ADSKILLELSE Detailforskrifter for Køretøjer 1989 træder i kraft den 1. april 1989 og  

 gælder for køretøjer, der registreres, godkendes eller tages i brug 1. gang  

 på ikrafttrædelsesdatoen eller senere.
 Ethvert køretøj kan dog straks indrettes i overensstemmelse med  

 ovenstående bestemmelse.
 P.M.V.
 E.B.
