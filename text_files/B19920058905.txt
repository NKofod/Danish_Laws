I medfør af § 2, stk. 1 og § 10, i lov nr. 475 af 24. juni 1992 om privat byfornyelse fastsættes:
 § 1.  Bekendtgørelsen finder anvendelse i forbindelse  

 med ombygning af private udlejningsejendomme, hvorom der i henhold til lov om  

 privat byfornyelse er indgået aftale mellem ejer af ejendommen og lejerne  

 senest den 31. december 1993.
 Stk. 2.  Aftale om forbedringsarbejder med hertil  

 knyttede nødvendige følgearbejder efter lov om privat byfornyelse kan alene  

 indgås mellem udlejer og lejere af beboelseslejligheder og enkeltværelser,  

 som ikke er en del af udlejers beboelseslejlighed eller ikke er en del af et  

 en- eller tofamiliehus, som udlejer bebor.
Stk. 3.  Aftalen mellem ejer af ejendommen og mindst 3/4  

 af lejerne skal være indgået skriftligt og skal registreres på et særligt  

 skema udarbejdet af Boligministeriet.
Registrering skal ske i  

 Boligministeriet senest 6 uger efter, at aftalen er indgået.
Stk. 4.  Ejeren af ejendommen og lejerne skal i  

 fællesskab udpege en byggesagsrådgiver.
Byggesagsrådgiveren skal udarbejde en  

 skriftlig erklæring om:
 § 2.  I ejendomme, hvor lejerne har valgt  

 beboerrepræsentanter, jf. § 64 i lov om leje, skal ejeren af ejendommen  

 inddrage disse i forbindelse med gennemførelsen af projektet.  

 Beboerrepræsentanterne skal inddrages i projektet, forinden ejendommens  

 øvrige lejere inddrages.
 § 3.  Følgende forbedringsarbejder iværksat i medfør  

 af lov om privat byfornyelse er omfattet af bekendtgørelsens bestemmelser:
 Stk. 2.  Ved de i stk. 1, nr. 7 nævnte nødvendige  

 følgearbejder forstås retablering og udbedring i direkte tilknytning til de  

 omhandlede forbedringsarbejder.
 § 4.  En lejer af et beboelseslejemål kan senest 6  

 uger efter, at udlejers meddelelse om gennemførelse af arbejder er kommet  

 frem til lejeren, afvise gennemførelsen af arbejder, der alene vedrører det  

 pågældende lejemål.
 Stk. 2.  En lejer kan dog ikke modsætte sig  

 gennemførelsen af arbejder, der er af almen betydning for boligens eller  

 ejendommens forbedring.
 Stk. 3.  Arbejder af almen betydning for boligens eller  

 ejendommens forbedring omfatter:
 § 5.  En lejer, som ikke skriftligt har accepteret  

 forbedringsarbejdernes gennemførelse, og som ikke ønsker at blive boende i  

 ejendommen efter arbejdernes gennemførelse, har krav på at få anvist en  

 passende erstatningsbolig.
 Stk. 2.  En erstatningsbolig anses for passende, hvis  

 den har mindst samme størrelse, kvalitet, udstyr og beliggenhed som den  

 hidtidige bolig og en beregnet nettoboligudgift, der ikke væsentligt  

 overstiger den hidtidige betalte nettoboligudgift.
Stk. 3.  Ved passende beliggenhed forstås, at  

 erstatningsboligen fortrinsvis skal være beliggene i samme bykvarter eller  

 minimum inden for kommunens grænser.
Såfremt lejer og udlejer er enige herom,  

 kan erstatningsboligen anvises i en anden kommune.
 § 6.  Har en lejer fremsat krav om anvisning af  

 erstatningsbolig og har udlejer ikke inden 12 måneder efter, at kravet er  

 kommet frem til udlejer, anvist en passende erstatningsbolig, kan udlejer  

 ikke gennemføre krav om lejeforhøjelse i den bolig, hvori den lejer, som har  

 fremsat kravet, bor.
 § 7.  Lejeforhøjelser for forbedringsarbejder med  

 hertil knyttede nødvendige følgearbejder iværksat i medfør af lov om privat  

 byfornyelse kan alene gennemføres i beboelseslejligheder og enkeltværelser,  

 som ikke er en del af udlejers beboelseslejlighed eller ikke er en del af et  

 en- eller to-familiehus, som udlejer bebor.
 Stk. 2.  En udlejer kan efter forbedringsarbejdernes  

 gennemførelse ikke forlange en større lejeforhøjelse, end der er aftalt på  

 grundlag af byggesagsrådgiverens erklæring, jf. § 1, stk. 4.
§ 8.  Lejeforhøjelse for det enkelte lejemål beregnes  

 på grundlag af de aftalte og dokumenterede udgifter, som er en følge af de  

 arbejder, der er gennemført i det pågældende lejemål.
Lejeforhøjelse som  

 følge af gennemførte forbedringsarbejder med hertil knyttede nødvendige  

 følgearbejder, der vedrører hele ejendommen, skal fordeles forholdsmæssigt  

 efter lejemålenes bruttoetageareal.
 Stk. 2.  Kravet om lejeforhøjelse skal indeholde  

 oplysning om lejerens adgang til at gøre indsigelse mod lejeforhøjelsen og om  

 fristen herfor.
 Stk. 3.  Lejeforhøjelse skal ske med 3 måneders varsel,  

 såfremt andet ikke er bestemt i aftalen, jf. § 1, stk. 3. Lejeforhøjelsen kan  

 dog tidligst få virkning fra det tidspunkt, hvor de aftalte arbejder er  

 gennemført.
§ 9.  I ejendomme, der indeholder såvel beboelse som  

 erhverv, skal der ske en forholdsmæssig fordeling af udgifter, som vedrører  

 både beboelsesdelen og erhvervsdelen.
Den forholdsmæssige fordeling skal ske  

 i forhold til de respektive deles andel af det samlede areal.
 Stk. 2.  Ved opgørelsen af ejendommens areal anvendes  

 Boligstyrelsens bekendtgørelse nr. 311 af 27. juni 1983 om beregning af  

 arealet af bolig og erhvervslokaler.
 § 10.  Har udlejer og lejer aftalt, at beløb afsat  

 efter §§ 18, 18 a og 18 b i lov om midlertidig regulering af boligforholdene  

 eller efter §§ 22 og 63 a i lov om leje eller henlæggelser til fornyelse  

 efter § 8 i lov om midlertidig regulering af boligforholdene helt eller  

 delvis skal indgå i finansieringen af forbedringsarbejderne, indgår beløbet  

 ikke i de udgifter, der kan danne grundlag for lejeforhøjelse.
 § 11.  Efter forbedringsarbejdernes gennemførelse skal  

 lejerne og i ejendomme, hvor der er valgt beboerrepræsentanter, jf.  

 lejelovens § 64, tillige beboerrepræsentanterne have forelagt regnskab for  

 ombygningsprojektet.
 § 12.  Bekendtgørelsen træder i kraft den 4. juli  

 1992.
