(Til samtlige civilforsvarets  

 centraldepoter, samtlige CF-korpsets afdelinger, samtlige  

 civilforsvarskommissioner, politidirektøren i København og samtlige politimestre) Efter at der pr. 15. maj 1952 er iværksat en ny lagerkartotekordning, der  

 sammen med allerede eksisterende kartoteker dækker alt statsligt  

 civilforsvarsmateriel, der beror ved civilforsvarsstyrelsens centraldepoter,  

 CF-korpsets afdelinger og skoler samt det lokale civilforsvar, har  

 indenrigsministeriet efter forhandling med 4. hovedrevisorat og  

 civilforsvarsstyrelsen fastsat følgende bestemmelser for kontrollen med og  

 revisionen af beholdningerne af nævnte materiel:
 Civilforsvarsstyrelsen udøver en intern kontrol med beholdningernes  

 tilstedeværelse, fordeling, vedligeholdelse, opbevaring og eventuelle  

 afskrivning, hvorved det tillige sikres, at de forvaltende myndigheder  

 forvalter, modtager, registrerer, opbevarer, optæller, vedligeholder,  

 fordeler samt eventuelt afleverer og afskriver det dem udleverede materiel.
Hovedrevisoratets revisionsopgaver omfatter herefter, for så vidt angår  

 bogføringen af civilforsvarsstyrelsens materiel m.v., kontrol med  

 gennemførelsen og effektiviteten af civilforsvarsstyrelsens og de forvaltende  

 myndigheders udførelse af de anførte opgaver.
Hovedrevisoratet vil herunder  

 navnlig føre tilsyn med, at der er fornøden kontrol med, at alle indkøbte  

 effekter indgår i lagerkartoteket, og at ingen effekter udgår af dette, uden  

 at de til enhver tid gældende kassationsregler er iagttaget.
Til  

 gennemførelsen af denne kontrol vil hovedrevisoratet kunne foretage enhver  

 form for gennemgang af styrelsens og de forvaltende myndigheders kartoteker  

 med tilhørende bilagsmateriale m.v. samt foretage undersøgelser og kræve  

 oplysninger af enhver art vedrørende beholdningerne i samtlige depoter og  

 værksteder og eftersynet af disses tilstedeværelse.
 SCHULZ.
 fg.
 /Horsten.
