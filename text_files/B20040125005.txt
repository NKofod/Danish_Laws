Bekendtgørelse  

 om tilgængelighedsforanstaltninger i forbindelse med ombygninger i  

 eksisterende  

 byggeri I medfør af § 4 B i byggeloven, jf. lovbekendtgørelse nr.  

 452 af 24. juni 1998 som ændret ved lov nr. 484 af 9. juni 2004 fastsættes  

 følgende:
Kapitel 1 Anvendelsesområde § 1.  

  

 Bekendtgørelsen finder anvendelse ved ombygninger af eksisterende bebyggelse,  

 som hører til følgende bygningskategorier:
 1)  

 	  

 Offentligt  

 tilgængelige bygninger, forstået som bygninger, hvortil offentligheden eller  

 andre end de i bygningen beskæftigede har adgang.
 2)  

 	  

 Erhvervsbyggeri til  

 service og administration.
 § 2.  

  

 Bekendtgørelsen finder anvendelse ved ombygninger, hvor ombygningen ikke er  

 væsentlig i henhold til byggelovens § 2, litra b, jf. dog §§ 4 og 5.
Kapitel 2 Tilgængelighedsforanstaltninger § 3.  

  

 Der  

 skal etableres mindst én niveaufri adgang til bygningen i henhold til  

 bestemmelsen i bygningsreglement 1995, kapitel 4.2.1, stk. 2.
 Stk. 2.  

  

 Der skal etableres  

 handicapparkeringspladser i henhold til bestemmelsen i bygningsreglement  

 1995,  

 kapitel 2.6.2, stk. 3, jf. dog § 4, stk. 1.
 Stk. 3.  

  

 I offentligt  

 tilgængeligt byggeri skal indrettes mindst et handicaptoilet i henhold til  

 bestemmelsen  

 i bygningsreglement 1995, kapitel 4.4.1, stk. 4, jf. dog § 4, stk. 1.
 Stk. 4.  

  

 I erhvervsbyggeri  

 til service og administration skal indrettes mindst et handicaptoilet i  

 henhold  

 til bestemmelsen i bygningsreglement 1995, kapitel 4.4.4, stk. 5, jf. dog §  

 4,  

 stk. 1.
 Stk. 5.  

  

 I offentligt  

 tilgængeligt byggeri skal installeres elevator i henhold til bestemmelsen i  

 bygningsreglement  

 1995, kapitel 4.2.1, stk. 3 og 4, jf. dog § 4, stk. 2.
Kapitel 3 Maksimalgrænse § 4.  

  

 §  

 3, stk. 2, 3 og 4 finder kun anvendelse, såfremt udgifterne til etablering af  

 disse tilgængelighedsforanstaltninger tilsammen ikke overstiger 9 % af de  

 øvrige ombygningsomkostninger eksklusiv udgifterne til etablering af  

 niveaufri  

 adgang.
 Stk. 2.  

  

 § 3, stk. 5 finder  

 anvendelse, såfremt udgifterne til etablering af denne og de i stk. 1 nævnte  

 tilgængelighedsforanstaltninger tilsammen ikke overstiger 9 % af de øvrige  

 ombygningsomkostninger eksklusiv udgifterne til etablering af niveaufri  

 adgang.
Kapitel 4 Særlige bestemmelser § 5.  

  

 Gennemføres  

 flere ombygningsarbejder i samme bygning inden for en periode på 2 år,  

 betragtes  

 disse som én ombygningssag ved beregningen af, om § 4 finder anvendelse.
 Stk. 2.  

  

 Den i stk. 1  

 nævnte periode på 2 år regnes som 2 år fra den dato, hvor den første  

 ombygningssag  

 er afsluttet.
 § 6.  

  

 Bekendtgørelsen  

 træder i kraft den 1. januar 2005.
 Stk. 2.  

  

 Bekendtgørelsen  

 finder anvendelse på ansøgninger om byggetilladelse, som indgives efter den  

 1.  

 januar 2005.
