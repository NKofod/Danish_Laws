Tillægsbetænkning afgivet af Beskæftigelsesudvalget den 15. marts 2016 Tillægsbetænkning over Forslag til lov om ændring af lov om aktiv socialpolitik, lov om individuel boligstøtte, integrationsloven og forskellige andre love (Kontanthjælpsloft, 225-timersregel, ferie til uddannelses- og kontanthjælpsmodtagere m.v.) [af beskæftigelsesministeren (Jørn Neergaard Larsen)]:
1. Ændringsforslag Beskæftigelsesministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 3. februar 2016 og var til 1. behandling den 9. februar 2016. Lovforslaget blev efter 1. behandling henvist til behandling i Beskæftigelsesudvalget.
Udvalget afgav betænkning den 10. marts 2016. Lovforslaget var til 2. behandling den 15. marts 2016, hvorefter det blev henvist til fornyet behandling i Beskæftigelsesudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Skriftlige henvendelser Udvalget har under den fornyede behandling af lovforslaget modtaget skriftlige henvendelser fra Dansk Blindesamfund og SIND Vejle lokalafdeling.
Spørgsmål Udvalget har under den fornyede behandling af lovforslaget stillet 12 spørgsmål til beskæftigelsesministeren til skriftlig besvarelse, og 2 af disse spørgsmål vil blive besvaret inden 3. behandling.
Udvalget har endvidere stillet 1 spørgsmål til social- og indenrigsministeren.
Dette spørgsmål vil blive besvaret inden 3. behandling.
Samråd Udvalget har efter 2. behandling af lovforslaget stillet 1 spørgsmål til beskæftigelsesministeren til mundtlig besvarelse, som denne har besvaret i et åbent samråd den 15. marts 2016. Udvalget har endvidere stillet 1 spørgsmål til beskæftigelsesministeren og finansministeren til mundtlig besvarelse.
3. Indstillinger Et flertal i udvalget (DF, V, LA og KF) indstiller lovforslaget til vedtagelse med de stillede ændringsforslag.
Et mindretal i udvalget (S, EL, ALT, RV og SF) indstiller lovforslaget til forkastelse.
Mindretallet vil redegøre for deres stilling til ændringsforslagene ved 3. benhandling.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
En oversigt over Folketingets sammensætning er optrykt i tillægsbetænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
4. Ændringsforslag med bemærkninger Til § 1 Af beskæftigelsesministeren, tiltrådt af et flertal (DF, V, LA og KF):
 1) I det under nr. 5 foreslåede § 25 b, stk. 1, udgår », der er fyldt 30 år, og som modtager hjælp efter § 25, stk. 2, og for personer under 30 år«, og efter »§§ 23-25« indsættes: »med et beløb«.
[Teknisk korrektion] 2) I det under nr. 5 foreslåede § 25 b, stk. 5, nr. 1, indsættes efter »§ 22, stk. 4-8,«: »og tilsvarende beløb til en ægtefælle eller samlever, jf. § 26, stk. 2,«.
[Teknisk korrektion] Bemærkninger Til nr. 1 Der er alene tale om en teknisk ændring, som skal sikre, at modtagere af uddannelses- eller kontanthjælp, der er samlevende eller gift med en integrationsydelsesmodtager og derfor får sat hjælpen ned til integrationsydelsesniveau efter § 26, stk. 2, i loven, omfattes af loftet for integrationsydelsesmodtagere, jf. det foreslåede § 25 b, stk. 3.
 Korrektionen foretages for at sikre, at der ikke opstår tvivl om forståelsen af reglen.
Til nr. 2 Der er alene tale om en teknisk ændring.
Modtagere af uddannelses- eller kontanthjælp, som er samlevende eller gift med en integrationsydelsesmodtager, får sat hjælpen ned til integrationsydelsesniveau efter § 26, stk. 2, i loven.
Hvis integrationsydelsesmodtageren modtager dansktillæg, vil modtageren af uddannelses- eller kontanthjælp herudover modtage et beløb svarende til dansktillægget, jf. § 26, stk. 2, i loven.
 Efter det foreslåede § 25 b, stk. 5, nr. 1, undtages dansktillæg fra at indgå under loftet, hvorved integrationsydelsesmodtageren beholder dansktillægget.
 Med korrektionen sikres det, at det beløb, der beregnes til ægtefællen/samleveren svarende til dansktillægget, ligeledes undtages fra at indgå under loftet.
Økonomiske og administrative konsekvenser for det offentlige Ændringsforslaget har ingen økonomiske konsekvenser.
Marlene Harpsøe (DF) fmd.
Jens Henrik Thulesen Dahl (DF) Peter Kofod Poulsen (DF) Mette Hjermind Dencker (DF) Bent Bøgsted (DF) Pernille Bendixen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Benny Engelbrecht (S) Bjarne Laustsen (S) nfmd.
Jeppe Bruus (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Peter Hummelgaard Thomsen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
