Arbejdsformidlingskontorerne Fra et AF-kontor er direktoratet blevet orienteret om følgende konkrete  

 sag:
 Sagen drejede sig om en butik inden for isenkram, glas og porcelæn, som  

 ophørte ultimo august 1986. Den nye indehaver af forretningslokalet  

 indrettede butik med salg af sportsartikler.
 I forbindelse med virksomhedsophøret indgik den tidligere og nuværende  

 indehaver af forretningslokalet aftale om, at 1 efg-elev, der manglede 3  

 måneder af uddannelsestiden i at være udlært, og som havde gennemført den  

 teoretiske undervisning inden for branchen isenkram, glas og porcelæn, skulle  

 afslutte sin restpraktiktid hos den nye indehaver med startdato den 1.  

 september 1986.
 Nævnte aftale (dog uden angivelse af brancheskift) blev meddelt  

 AF-kontoret, som fremsendte tillæg til uddannelsesaftale samt  

 læremestererklæring til underskrift hos den nye indehaver.
Da tillægget blev returneret, opdagede AF-kontoret, at der var tale om  

 brancheskift, hvorfor tillægget ved skrivelse af 23. oktober 1986 blev  

 videresendt til det faglige udvalg for butiksuddannelser.
Kontoret  

 forespurgte i denne forbindelse, om udvalget kunne godkende, at den nye  

 indehaver udleverede uddananelsesbevis, eller om efg-eleven skulle gennemføre  

 2 x 14 dages branche/retningskursus, før uddannelsen kunne betragtes som  

 gennemført.
Og ville sidstnævnte i bekræftende fald medføre en forlængelse af  

 uddannelsestiden, indtil kurserne var gennemført.
 Det faglige udvalg meddelte ved skrivelse af 16. oktober 1986, at den nye  

 praktikvirksomhed ikke kunne udstede uddannelsesbevis inden for branchen  

 sport, da efg-eleven ikke havde gennemgået sin uddannelse inden for denne  

 branche, og dermed ej heller de for sportsbranchen hørende 2. dels kurser.  

 Den nye praktikvirksomhed kunne heller ikke udstede uddannelsesbevis inden  

 for isenkram, glas og porcelæn, idet forretningen ikke udbød uddannelse inden  

 for denne branche.
Udvalget meddelte videre, at uddannelsestiden ikke kunne forlænges på  

 baggrund af ovennævnte.
Ligesom en ændring af brancheretning ikke kunne ske  

 så sent i uddannelsesforløbet.
 Udvalget besluttede derfor at nedsætte uddannelsestiden med 3 måneder,  

 således at uddannelsesbevis skulle udstedes pr. 31. august 1986 af den  

 tidligere praktikvirksomhed.
 Afslutningsvis bemærkede det faglige udvalg, at eventuelt spørgsmål om  

 aflønning af den tidligere efg-elev, men nu faglærte, i perioden den 31.  

 august 1986 og til dato måtte forhandles mellem parternes respektive  

 organisationer.
 I denne anledning skal direktoratet anmode kontorerne om - i lignende  

 tilfælde - strakt at underrette parterne om, at uddannelsestiden formentlig  

 vil blive nedsat, når der er tale om en kortere rest af uddannelsestiden,  

 således at der ikke overtages en lærling/elev.
 P.D.V.
 E.B.
