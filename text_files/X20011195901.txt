Tvungen sambeskatning   finansiel virksomhed  

 vederlag for anvendelse af brugsret   bindende forhåndsbesked Ligningsrådet blev anmodet om at bekræfte, at  

 et udenlandsk selskabs forretningsmæssige aktivitet ikke var finansiel  

 virksomhed som defineret i selskabsskattelovens § 32.
 Dette blev bekræftet af Ligningsrådet.
 De faktiske omstændigheder i sagen var  

 følgende:
En udenlandsk virksomhed (V) blev drevet gennem et  

 "limited partnership" (svarende til et dansk kommanditselskab) registreret i  

 Delaware, USA.
En af komplementarerne var et børsnoteret, udenlandsk  

 selskab (B).
 B ønskede at etablere et dansk datterselskab (H).  

 Det danske selskab skulle have til formål at være  holdingselskab  

 for et andet udenlandsk selskab (U).
 Om der ville indræde CFC-beskatning (tvungen  

 sambeskatning) efter selskabsskattelovens § 32 mellem H og U afhang af, om  

 virksomheden i U i væsentlig grad var af finansiel karakter, og i  

 så fald om afkastet var væsentligt lavere beskattet end efter  

 danske regler.
V's produkt V havde opbygget og yderligere udviklet et  

 telekommunikationssystem.
 Salget af produktet skete ved, at V tilbød lokale  

 telekommunikationsudbydere adgang til at anvende systemet, og udbyderne  

 tilbød så slutbrugerne - virksomheder eller personer - adgang  

 til systemet.
Aktiviteten i U V havde selve ejendomsretten til systemet.
 V ville give U brugsret til systemet, og U ville tilbyde  

 de lokale udbydere adgang til at anvende systemet, og udbyderne ville  

 så tilbyde slutbrugerne - virksomheder eller personer - adgang til  

 systemet.
U skulle betale et vederlag for brugsretten til V, ligesom  

 de lokale udbydere skulle betale et honorar til U for at kunne give  

 slutbrugerne adgang til systemet.
Slutbrugerne skulle tilsvarende betale til  

 de lokale udbydere for at få adgang til systemet.
 Aftalekomplekset forpligtede U til at forsyne udbyderne  

 med de aftalte ydelser, og for at kunne levere disse ydelser indgik U en  

 aftale med V.
 I takt med at V's produkt fik en videre udbredelse, var  

 det ifølge det oplyste tanken at udvide servicen overfor udbyderne, og  

 disse serviceforpligtelser ville U indgå direkte med udbyderne.
Betaling fra U til V Aftalen mellem V og U var en aftale mellem afhængige  

 selskaber.
Markedsvilkår for vederlaget fra U til V var derfor blevet  

 fastsat efter aftale med skattemyndighederne i U's hjemland.
 Vederlaget var baseret på den indkomst, som U havde  

 fra aftalerne med de lokale udbydere (tilslutningsaftaler), og indkomsten fra  

 aftalerne med disse udbydere (afgifterne) var primært baseret på  

 den faktiske anvendelse af V's system.
 Skattemyndighederne i U's hjemland havde fastsat  

 markedsvilkårene for vederlaget fra U til V som et spread på  

 basis af U's indkomster fra tilslutningsaftalerne med udgangspunkt i en  

 glidende skala, der steg til 98% af U's indtægter, når indkomsten  

 oversteg et bestemt beløb på årsbasis.
Betaling fra de lokale udbydere til U Den lokale udbydere skulle betale et fastsat beløb  

 til U for at indgå i aftalen.
Dette udgjorde et slags depositum, idet  

 beløbet ville blive modregnet over tid i forbrugsafgiften.
 Udbyderen skulle endvidere betale et fastsat  

 engangsbeløb for hver tilsluttet forbruger.
 Endelig skulle der betales løbende  

 forbrugsafgifter.
 U havde ingen valuta- eller debitorrisiko.
Betaling fra forbruger til udbyder Den lokale udbyder var uafhængig af V.
V's produkt  

 ville blot være et af flere produkter i telekommunikationsudbyderens  

 produktsortiment.
V havde følgelig ingen indflydelse på den  

 pris, som forbrugeren skulle betale.
Prisen fastsættes i stedet  

 suverænt af den lokale udbyder under hensyn til de gældende  

 markedsforhold.
Repræsentantens opfattelse Forespørgers repræsentant var af den  

 opfattelse, at aktiviteten i U ikke kunne anses for at være finansiel  

 virksomhed som defineret i selskabsskattelovens § 32. Til støtte  

 herfor havde repræsentanten anført følgende:
 "Ligningsrådet har i en tidligere sag, TfS 2000, 532  

 fundet, at et selskab, der drev bareboat-chartervirksomhed i et lavskatteland  

 ikke i væsentlig grad var af finansiel karakter.
 Forenklet kan man sige, at aktiviteten i det foreliggende  

 tilfælde svarer til telefoni efter principper, der er velkendt fra  

 telekommunikationsvirksomheder her i landet.
 Der er ikke tale om leasing i traditionel forstand, og det  

 har ingen lighed med finansiel virksomhed som defineret i internationale  

 regnskabsstandarder.
 V ejer systemet, og brugerne kan alene opnå  

 brugsmulighederne ved tilslutning til systemet mod betaling af  

 forbrugsafgifter, som er en kombination af faste og variable elementer.
Den foreliggende aktivitet synes således betydeligt  

 fjernere fra finansiel virksomhed end, hvad der fremgår af  

 ovennævnte bindende forhåndsbesked." Told- og skattestyrelsens indstilling Af cirkulære nr. 82 af 29. maj 1997, pkt. 7.2.4.  

 fremgår, at indtægter ved finansiel virksomhed først og  

 fremmest består af renteindtægter.
Der kan dog også  

 være tale om andre former for kapitalafkast, f.eks. udbytte,  

 aktieavancer, kursgevinster på værdipapirer, royalties og  

 indtægter fra finansiel leasing.
Indtægterne i U bestod af tilslutnings- og  

 forbrugsafgifter fra de lokale telekommunikationsselskaber, som fik adgang  

 til V's system.
U ejede ikke selv systemet, men betalte et vederlag til V for  

 brugsretten til systemet.
Kildeskattelovens § 65 C, stk. 4 definerer royalties som  

 "betalinger af enhver art, der modtages som vederlag for anvendelsen eller  

 retten til at anvende ethvert patent, varmærke, mønster eller  

 model, tegning, hemmelig formel eller fremstillingsmetode eller som vederlag  

 for oplysninger om industrielle, kommercielle eller videnskabelige  

 erfaringer." Tilslutnings- og forbrugsafgifterne fra de lokale udbydere  

 til U kunne karakteriseres som betalinger, der blev ydet som vederlag for  

 retten til at anvende den brugsret, som U havde til V's system.
 Betalingerne kunne derfor efter Told- og Skattestyrelsens  

 opfattelse ikke betragtes som royalties, således som disse er defineret  

 i kildeskattelovens § 65 C, stk. 4.
 Der kunne heller ikke efter Told- og Skattestyrelsens  

 opfattelse ses at være forhold, der kunne kvalificere betalingerne som  

 indtægter ved finansiel leasing.
 Det stillede spørgsmål burde således  

 besvares bekræftende.
 Ligningsrådet tiltrådte Told- og  

 Skattestyrelsens indstilling.
