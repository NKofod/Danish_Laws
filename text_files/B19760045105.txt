 I henhold til § 2, stk. 3, nr. 2, i lov nr. 362 af 13. juni 1973 om  

 styrelse af højere uddannelsesinstitutioner, som ændret ved lov nr. 328 af  

 10. juni 1976, fastsættelse:
 Den forsikringsvidenskabelige  

 kandidatuddannelse.
 § 1.  Der meddeles på Københavns Universitet en  

 forsikringsvidenskabelig uddannelse, som afsluttes med den  

 forsikringsvidenskabelige kandidateksamen.
 Stk. 2.  formålet med den forsikringsvidenskabelige  

 kandidatuddannelse er at give de studerende kvalifikationer til virksomhed  

 som aktuarer i livs- og skadesforsikring og i beslægtede områder.
 Stk. 3.  Studiet er normeret til 5 1/2 år.
 Stk. 4.  Den forsikringsvidenskabelige  

 kandidatuddannelse består af en række obligatoriske fag, jfr. § 2, en række  

 valgfri fag, jfr. § 3, og en selvstændig afhandling, jfr. § 4.
 § 2.  De obligatoriske fag omfatter:
 1. Matematik, herunder matematisk analyse og  

 integrationsteori.
 2. Datalogi og numeriskanalyse.
 3. Sansynlighedsregning og teoretisk statistik.
 4. Forsikringsmatematik, herunder livs- og  

 skadesforsikringsmatematik og rentesregning.
 5. Økonomi, herunder mikroøkonomi,  

 samfundsbeskrivelse, makroøkonomi, pengeteori og regnskabsvæsen.
 6. Juridiske fag, herunder privatret,  

 forsikringsaftaleret, forsikringstilsynsret og forsikringsskatteret.
 Stk. 2.  Studienævnet fastsætter i studieordningen  

 omfang og indhold i de enkelte fag svarende til følgende arbejdsnormer for  

 fuldtidsstuderende:
 1. Matematik samt datalogi og numerisk analyse: 2 1/2  

 semester.
 2. Sandsynlighedsregning og teoretisk statistik: 2  

 semestre.
 3. Forsikringsmatematik: 1 1/2 semester.
 4. Økonomi: 1 semester.
 5. Juridiske fag: 1 semester.
§ 3.  Som valgfri fag kan vælges videregående afsnit  

 af de i § 2, stk. 1, nr. 1-6, nævnte fag samt fag fra tilgrænsende fagområder  

 af nærliggende betydning for aktuarers virke.
Hver enkelt studerendes valg  

 skal godkendes af studienævnet.
 Stk. 2.  Omfanget af de valgfri fag skal svare til en  

 samlet arbejdsnorm på 2 semestres fuldtidsstudium.
§ 4.  Den selvstændige afhandling skal behandle et  

 emne med tilknytning til forsikringsmatematik.
Hver studerende udarbejder sin  

 afhandling.
 Stk. 2.  Til udarbejdelse af afhandlingen beregnes  

 anvendt et semester.
 Eksamen.
 § 5.  Den forsikringsvidenskabelige kandidateksamen  

 består af:
 1. En række prøver i de obligatoriske fag, jfr. § 2.
 2. En eller flere prøver i valgfri fag, jfr. § 3.
 3. Bedømmelse af den selvstændige afhandling, jfr. §  

 4.
 Stk. 2.  Prøverne kan aflægges hver for sig.  

 Studienævnet fastsætter i studieordningen nærmere regler om antallet af  

 prøver i de obligatoriske fag og omfang og indhold af det fagstof, der indgår  

 i den enkelte prøve.
Det kan efter forhandling med institutionerne bestemmes i studieordningen,  

 at prøver ved andre højere uddannelsesinstitutioner er obligatoriske.
Om  

 formen for prøverne gælder følgende:
 1. Prøverne i matematik samt i datalogi og numerisk  

 analyse aflægges efter regler fastsat under det naturvidenskabelige  

 hovedområde.
 2. Prøverne i økonomi og i juridiske fag aflægges  

 efter regler fastsat under det samfundsvidenskabelige hovedområde.
 3. Studienævnet fastsætter nærmere regler i  

 studieordningen om aflæggelse af prøverne i sandsynlighedsregning og  

 teoretisk statistik samt i forsikringsmatematik.
Stk. 3.  Prøveformen for valgfri fag skal godkendes af  

 studienævnet, samtidig med at faget (fagene) godkendes.
Hvis der i forvejen  

 findes regler om prøver i faget (fagene), skal prøven aflægges efter disse  

 regler.
§ 6.  Der medvirker censorer udefra ved prøverne,  

 herunder ved bedømmelsen af afhandling.
Ved prøve, der afholdes efter  

 reglerne for andre uddannelser, gælder disse regler dog også med hensyn til  

 censorer.
Stk. 2.  Censorer ved prøver, hvortil der ikke er  

 beskikket censorer under andre uddannelser, beskikkes af  

 undervisningsministeriet, direktoratet for de videregående uddannelser, for 3  

 år ad gangen.
Ingen kan beskikkes som censor, efter at han er fyldt 70 år.
§ 7.  Ved bedømmelsen anvendes 13-skalaen efter de  

 fælles bestemmelser for de højere uddannelsesinstitutioner.
Dog bruges  

 bedømmelsen Bestået/Ikke bestået, hvor dette følger af reglerne om andre  

 uddannelser.
I studieordningen kan det fastsættes, at denne bedømmelse  

 tillige bruges i forsikringsskatteret og ved mindre prøver af praktisk  

 karakter.
 § 8.  Universitet kan godkende prøver m.v., der er  

 aflagt i forbindelse med andre danske eller udenlandske højere uddannelser,  

 som helt eller delvis svarende til prøver ved kandidateksamen i  

 forsikringsvidenskab.
 § 9.  Den forsikringsvidenskabelige kandidateksamen er  

 bestået, når samtlige prøver i den er bestået, herunder afhandlingen.
 Stk. 2.  Der udstedes bevis for bestået kandidateksamen.
 Andre bestemmelser.
 § 10.  Den, der har bestået den  

 forsikringsvidenskabelige kandidateksamen, har ret til at betegne sig  

candidatus(a) actuariae (cand. act.).
 § 11.  Direktoratet for de videregående uddannelser  

 kan dispensere fra bekendtgørelsens bestemmelser, når der foreligger  

 udsædvanlige forhold, der begrunder dette.
 Stk. 2.  Direktoratet kan endvidere i fornødent omfang  

 godkende overgangsordninger for studerende, der helt eller delvis skal  

 afslutte aktuaruddannelsen efter den tidligere ordning.
 § 12.  Bekendtgørelsen har virkning fra den 1.  

 september 1976.
Stk. 2.  Bekendtgørelse nr. 572 af 23. december 1971 om kandidateksamen i forsikringsvidenskab ophæves.
 Undervisningsministeriet, den 6.  

 september 1976.
 Ritt Bjerregaard.
 /Ida Dybdal.
