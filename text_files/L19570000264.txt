 Ved kgl. resolution af 22. juli 1955 har Danmark ratificeret ovennævnte  

 konvention, hvis tekst lyder som følger:
 Oversættelse.
 Konvention (nr. 98) om retten til at organisere sig og føre kollektive  

 forhandlinger.
Den internationale Arbejdsorganisations generalkonference, som er blevet  

 sammenkaldt i Geneve af Det internationale Arbejdsbureaus styrelsesråd, og  

 som er trådt sammen til sit 32. møde den 8. juni 1949, som har truffet beslutning om vedtagelsen af visse forslag om  

 gennemførelsen af principperne for retten til at organisere sig og føre  

 kollektive forhandlinger, der er optaget som fjerde punkt på mødets  

 dagsorden, og som har besluttet, at disse forslag skal tage form af en  

 international konvention, vedtager i dag den 1. juli 1949 følgende benævnes konventionen af 1949 om  

 retten til at organisere sig og føre kollektive forhandlinger:
 Artikel 1.
 1. Arbejderne skal på fyldestgørende måde med hensyn  

 til deres beskæftigelse beskyttes mod foranstaltninger, der går ud på at  

 modarbejde fagforeninger.
Den beskyttelse skal i særdeleshed ydes mod foranstaltninger, der går ud  

 på Artikel 2.
 Arbejder- og arbejdsgiverforeninger skal med hensyn til deres oprettelse,  

 drift eller administration på fyldestgørende måde beskyttes mod hinandens  

 indblanding, hvad enten denne sker direkte eller gennem repræsentanter eller  

 medlemmer.
 2. I særdeleshed skal foranstaltninger, der går ud på  

 at fremme oprettelse af arbejdsorganisationer, der beherskes af arbejdsgivere  

 eller arbejdsgiverorganisationer, eller at støtte arbejderorganisationer  

 økonomisk eller på anden måde, med det formål at bringe disse organisationer  

 under arbejdsgivernes eller arbejdsgiverorganisationernes kontrol, anses for  

 indblanding i den i nærværende artikel omhandlede forstand.
 Artikel 3.
 Der skal om nødvendigt oprettes et organ, tilpasset efter forholdene i det  

 enkelte land, til at sikre gennemførelsen af retten til at organisere sig,  

 som defineret i de foregående artikler.
 Artikel 4.
 Der skal om nødvendigt træffes foranstaltninger, tilpasset efter  

 forholdene i det enkelte land, til at opmuntre og fremme fuld udvikling og  

 benyttelse af et organ for frivillige forhandlinger mellem arbejdsgivere  

 eller arbejdsgiverorganisationer og arbejderorganisationer med henblik på  

 regulering af arbejdsvilkårene gennem kollektive overenskomster.
 Artikel 5.
 1. Der skal ved nationale love eller administrative  

 forskrifter træffes bestemmelser om, i hvilket omfang de ved nærværende  

 konvention hjemlede garantier finder anvendelse på de væbnede styrker og  

 politiet.
 2. I medfør af de i artikel 19, stk. 8, i Den  

 internationale Arbejdsorganisations statut indeholdte princip skal en  

 medlemsstats ratifikation af nærværende konvention ikke anses for at berøre  

 nogen gældende lov, retsafgørelse, sædvane eller overenskomst, hvorefter  

 medlemmer af de væbnede styrker eller politiet nyder en ved nærværende  

 konvention garanteret ret.
 Artikel 6.
 Nærværende konvention omfatter ikke de i statens tjeneste beskæftigede  

 personer og skal ejheller på nogen måde kunne fortolkes til skade for deres  

 rettigheder eller stilling.
 Artikel 7.
 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
 Artikel 8.
 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret af generaldirektøren.
 2. Den træder i kraft 1 år efter det tidspunkt, da 2  

 medlemmers ratifikationer er blevet indregistreret af generaldirektøren.
 3. Derefter træder nærværende konvention i kraft for  

 enhver medlemsstat 1 år efter datoen for indregistreringen af dens  

 ratifikation.
 Artikel 9.
 1. De erklæringer, der fremsendes til Det  

 internationale Arbejdsbureaus generaldirektør i medfør af artikel 35, stk. 2,  

 i Den internationale Arbejdsorganisations statut, skal angive:
 2. De i nærværende artikels stk. 1, a) og b)  

 omhandlede forpligtelser skal betragtes som en integrerende del at  

 ratifikationen og skal have virkning som ratifikation.
 3. Enhver medlemsstat kan til enhver tid ved afgivelse  

 af en senere erklæring helt eller delvis ophæve de forbehold, den i henhold  

 til b), c) eller d) i nærværende artikels stk. 1 har taget i sin oprindelige  

 erklæring.
 4. Enhver medlemsstat kan i de perioder, hvor  

 konventionen i overensstemmelse med bestemmelserne i artikel 11 kan opsiges,  

 til generaldirektøren fremsende den erklæring, der i andre henseender  

 modificerer indholdet af en tidlige afgivet erklæring, og som angiver den  

 nuværende stilling med hensyn til de deri omhandlede territorier.
 Artikel 10.
 1. De erklæringer, der fremsendes til *Det  

 internationale Arbejdsbureaus generaldirektør i medfør af artikel 35, stk. 4  

 eller 5 i Den internationale Arbejdsorganisations statut, skal angive, om  

 konventionens bestemmelser vil blive gennemført på det pågældende territorium  

 med eller uden modifikationer; såfremt det angives i erklæringen, at  

 konventionens bestemmelser vil blive gennemført med modifikationer, skal de  

 nævnte modifikationer nærmere angives.
 2. Vedkommende medlemsstat(er) eller internationale  

 myndighed kan til enhver tid ved afgivelse af en senere erklæring helt eller  

 delvis give afkald på retten til at påråbe sig de i en tidligere afgivet  

 erklæring anførte modifikationer.
 3. Vedkommende medlemsstat(er) eller internationale  

 myndighed kan på et tidspunkt, hvor konventionen i medfør af bestemmelserne i  

 artikel 11 kan opsiges, til generaldirektøren fremsende en erklæring, der i  

 andre henseender modificerer indholdet af en tidligere afgivet erklæring, og  

 som angiver den nuværende stilling med hensyn til konventionens  

 gennemførelse.
 Artikel 11.
 1. En medlemsstat, som har ratificeret nærværende  

 konvention, kan ved afgivelse af en erklæring, der fremsendes til Det  

 internationale Arbejdsbureaus generaldirektør til indregistrering, opsige den  

 efter 10 års forløb fra den dato at regne, da konventionen første gang træder  

 i kraft. en sådan opsigelse træder først i kraft 1 år efter datoen for dens  

 indregistrering.
 2. Enhver medlemsstat, som har ratificeret nærværende  

 konvention, og som ikke inden 1 år efter udløbet af den i foregående stykke  

 omhandlede 10-års periode benytter sig af den i nærværende artikel hjemlede  

 opsigelsesret, er forpligtet i endnu et tidsrum af 10 år og kan derefter  

 opsige nærværende konvention ved udløbet af hver 10-års periode i  

 overensstemmelse med de i nærværende artikel fastsatte bestemmelser.
 Artikel 12.
 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistreringen af de ratifikationer, erklæringer og opsigelser, der  

 tilsendes ham af organisationens medlemmer.
 2. Samtidig med, at generaldirektøren underretter  

 organisationens medlemmer om ratifikation nr. 2, skal han henlede  

 medlemmernes opmærksomhed på konventionens ikrafttrædelsesdato.
 Artikel 13.
 Det internationale Arbejdsbureaus generaldirektør skal i medfør af artikel  

 102 i De Forenede Nationers pagt give De Forenede Nationers generalsekretær  

 detaillerede oplysninger om de ratifikationer, erklæringer og opsigelser, som  

 indregistreres af ham i medfør af bestemmelserne i de foregående artikler.
 Artikel 14.
 Ved udløbet af her 10-års periode efter nærværende konventions  

 ikrafttrædelse skal Det internationale Arbejdsbureaus styrelsesråd forelægge  

 en rapport om gennemførelsen af nærværende konvention for generalkonferencen  

 og overveje ønskeligheden af at sætte spørgsmålet om en fuldstændig eller  

 delvis revision af den på konferencens dagsorden.
 Artikel 15.
1. Såfremt konferencen vedtager en ny konvention, der  

 helt eller delvis reviderer nærværende konvention, skal, medmindre den nye  

 konvention bestemmer andet, 2. Nærværende konvention skal under alle  

 omstændigheder forblive i kraft, som den foreligger med hensyn til form og  

 indhold, for de medlemsstater, der har ratificeret den, men som ikke har  

 ratificeret den reviderede konvention.
 Artikel 16.
 De engelske og franske gengivelser af nærværende konventions tekst har  

 samme gyldighed.
 Foruden af Danmark, hvis ratifikationsinstrument deponeredes den 15.  

 august 1955, er konventionen ratificeret af følgende lande: Argentina,  

 Belgien, Brasilien, Cuba, Den dominikanske Republik, Finland, Frankrig,  

 Forbundsrepubliken Tyskland, Guatemala, Honduras, Island, Irland, Japan,  

 Norge, Pakistan, Philippinerne, Storbritannien, Sverige, Tyrkiet, Den  

 ukrainske Socialistiske Sovjetrepublik, Unionen af Socialistiske  

 Sovjetrepubliker, Uruguay, Ægypten og Østrig.
 Konventionen er i medfør af art. 8, stk. 3, for Danmarks vedkommende trådt  

 i kraft den 15. august 1956.
 Udenrigsministeriet, den 4. januar 1957.
 H.C.Hansen.
