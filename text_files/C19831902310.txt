 1.
 Foranlediget af en række henvendelser fra kommunerne har sikringsstyrelsen  

 rettet henvendelse til myndighederne i Frankrig, Belgien og  

 Forbundsrepublikken Tyskland for at få klarlagt, i hvilket omfang man i disse  

 lande betragter unge piger, som tager ophold som au pair-piger som  

 arbejdstagere med den virkning, at de pågældende skal optages som medlem af  

 pågældende lands sociale sikringsordning, jfr. pkt. 2-4 nedenfor.
Der findes på området en europæisk overenskomst af 24. november 1969 om  

 »au pair«-ansættelse.
Overenskomsten er - udover af Norge -  

 ratificeret af Danmark, Frankrig og Italien, mellem hvilke stater den således  

 er gældende.
I de øvrige EF-medlemsstater kan der ikke støttes ret på  

 overenskomsten.
 Det fremgår af overenskomstens art. 10, at værtsfamilien er pligtig at  

 tegne og betale en privat forsikring for en au pair-pige, hvis denne ikke er  

 omfattet af modtagerlandets sociale sikringsordninger.
 2.
Frankrig Det franske kontaktorgan, Centre de Securiten Sociale des Travailleurs Migrants, Paris, har oplyst at unge piger, som tager au pair-  

 ophold hos en familie i Frankrig på arbejdsgiverens foranledning skal optages  

 i den franske sygeforsikring.
 Kopi af skrivelsen fra den franske institution kan rekvireres i  

 sikringsstyrelsen.
 3.
Belgien Det belgiske socialministerium, Bruzelles, har oplyst, at det i hvert  

 enkelt tilfælde må afgøres, om de faktiske ansættelsesforhold berettiger til  

 at anse en au pair-pige som en egentlig hushjælp.
Spørgsmålet må afgøres  

 under hensyntagen til antallet af arbejdstimer og den aftalte løn samt til,  

 om den unge pige har logi hos den modtagende familie.
Hvis deltagelsen i  

 husligt arbejde er af væsentligt omfang, vil der være pligt til tilslutning  

 til de belgiske sociale sikringsordninger.
Er deltagelsen i det huslige  

 arbejde af mindre omfang, vil forholdet ikke blive betragtet som et egentligt  

 arbejdsforhold, og tilslutning til de sociale sikringsordninger skal ikke  

 finde sted.
 Kopi af det belgiske ministeriums skrivelse kan rekvireres i  

 sikringsstyrelsen.
 4.
Tyskland De tyske sygekassers hovedkontor, Bundesverband der Ortskrankenkassen,  

 Bonn, har meddelt, at det i hvert enkelt tilfælde må afgøres, om en  

 udenlandsk au pair-pige skal optages i den tyske lovpligtige syge- og  

 pensionsforsikring.
Forsikringspligt foreligger ikke, hvis der er tale om au  

 pair- ansættelse hos familie, og heller ikke hvis der er tale om en  

 arbejdstid på mindre end 15 timer om ugen og en løn på mindre end 390 DM pr.  

 måned.
 Kopi af den tyske institutions skrivelse kan rekvireres i  

 sikringsstyrelsen.
 5.
Det forenede kongerige Au pair-ansættelse i England giver erfaringsmæssigt ikke anledning til  

 vanskeligheder med hensyn til sygebehandling.
De pågældende vil - som andre  

 udlændinge - have ret til vederlagsfri læge- og sygehusbehandling under den  

 offentlige sygesikring (National Health Service).
 6.
Bortset fra Frankrig og Det forenede Kongerige er der således ikke faste  

 regler for au pair-pigers sygeforsikringsmæssige forhold.
Det må derfor  

 tilrådes, at unge piger, der søger au pair- ansættelse, i god tid før  

 udrejsen fra Danmark retter forespørgsel enten til den pågældende  

 medlemsstats kontaktorgan for sygeforsikring se bilag 15 til  

 sikringsstyrelsens vejledning af juli 1979 om EF-reglerne om social sikring  

 af vandrende arbejdstagere m.fl. (adresseliste vedrørende kontaktorganer)  

 eller den modtagende familie.
 Hvis der ikke er ret til sygeforsikring i beskæftigelseslandet, kan  

 blanket E 111 DK udstedes, hvis den unge pige opfylder betingelserne herfor.
 P.s.v.
