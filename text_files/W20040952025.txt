Nyt  

 fra Ankestyrelsen - Ankestyrelsens afgørelser i børnesager i 2003 - af  

 specialkonsulent Birgitte Randbøll Ankestyrelsens børnekontor har foretaget en gennemgang af de  

 afgørelser, der er truffet i 2003.
 Gennemgangen viser, at Ankestyrelsen i 2003 i 1 tilfælde traf  

 afgørelse om at hjemgive et barn, fordi Ankestyrelsen ikke fandt grundlag for  

 anbringelsen.
 Gennemgangen viser også, at Ankestyrelsen i 12 tilfælde ophævede  

 Børn og unge-udvalgets afgørelse på grund af formelle fejl, men samtidig  

   

 efter at den formelle fejl var afhjulpet  traf ny afgørelse om  

 anbringelse.
 Herudover var det navnlig i sager om overvåget samvær, at  

 Ankestyrelsen i 2003 fandt grundlag for at ophæve afgørelser truffet af Børn  

 og  

 unge-udvalg.
Desuden blev der i 114 sager truffet en afgørel-se, der indebar  

 en delvis ændring af Børn og unge-udvalgenes afgørelser.
I artiklen redegøres  

 nærmere for de oplysninger, der er udledt af Ankestyrelsens gennemgang af  

 sagerne.
 Ankestyrelsen er ankeinstans for tvangsmæssige afgørelser  

 vedrørende børn og unge truffet af kommunernes børn og unge-udvalg.
 Herudover kan Ankestyrelsen tage sager op af egen drift eller på  

 baggrund af en underretning og træffe en afgørelse, som en kommune/Børn og  

 unge-udvalget undlader at træffe, og hvor barnets forhold tilsiger, at en  

 foranstaltning er nødvendig.
 Ankestyrelsen kan stadfæste, ophæve eller delvis ændre en  

 afgørelse.
 Ved delvis ændring tilslutter Ankestyrelsen sig afgørelsen om  

 den tvangsmæssige foranstaltning, men ændrer f.eks. genbehandlingsfristen  

 eller  

 perioden for et overvåget samvær eller afbrydelse af samvær.
 Hvis børn og unge-udvalgets afgørelse er behæftet med formelle  

 fejl af en sådan karakter, at afgørelsen ophæves som ugyldig, men  

 Ankestyrelsen  

 finder, at der er grundlag for en tvangsmæssig foranstaltning, ophæves børn  

 og  

 unge-udvalgets afgørelse og Ankestyrelsen træffer en ny afgørelse.
 Ankestyrelsens nye afgørelse træffes efter servicelovens § 47,  

 hvis den formelle fejl er afhjulpet inden Ankestyrelsen træffer afgørelse.
 Hvis fejlen ikke er afhjulpet, inden Ankestyrelsen træffer  

 afgørelse, træffes der en ny foreløbig afgørelse (formandsafgørelse) med 1  

 måneds gyldighed efter servicelovens § 45.
 Som eksempel på formelle fejl, der kan medføre ugyldighed kan  

 nævnes manglende samtale med barnet eller den unge, eller manglende eller  

 utilstrækkelig handleplan.
I 2003 blev 397 børnesager behandlet på møde i Ankestyrelsens  

 børnekontor.
Herudover blev 6 sager afgjort som formandsafgørelser efter  

 servicelovens § 45, stk. 5.
 I 5 sager har en afgørelse været så behæftet med formelle fejl,  

 at Ankestyrelsen har ophævet den og truffet en formandsafgørelse efter  

 servicelovens § 45, stk. 5. Her har der været tale om væsentlige mangler  

 f.eks. i handleplan eller manglende samtale med et barn under 15 år.
I 1 sag har ankechefen efter bemyndigelse fra styrelseschefen  

 truffet afgørelse om anbringelse af et 5-årigt barn.
Forinden var sagen  

 »faldet«  

 i Børn og ungeudvalget og barnet hjemgivet.
Moderen havde efterfølgende givet samtykke til at barnet forblev  

 på institutionen indtil der var en børnehaveplads til det, men ønskede efter  

 1  

 uge barnet hjem.
Ankestyrelsen var orienteret om sagen via en underretning  

 fra  

 institutionen.
 Ankestyrelsen har i 12 afgørelser ophævet Børn og unge-udvalgets  

 afgørelse på grund af væsentlige formelle fejl men i samme møde qua  

 Ankestyrelsens beføjelse efter servicelovens § 47 truffet en »ny«  

 afgørelse, hvilket indebærer at barnet forbliver anbragt.
 Eksempelvis har der været tale om manglende samtale med 12-årig  

 inden møde i Børn og unge-udvalg og manglende indkaldelse til mødet i  

 udvalget,  

 men hvor barnet har været indkaldt og mødt i Ankestyrelsen, hvorfor den  

 væsentlige fejl kunne repareres på mødet ved at der blev truffet ny afgørelse  

 efter § 42, jf. § 47.
 Andre eksempler har været mangelfuld eller manglende handleplan.
I 2003 modtog Ankestyrelsen 26 underretninger.
Af disse er 11  

 blevet mødebehandlet i 2003.
 I 8 af sagerne fandt Ankestyrelsen anledning til at træffe  

 afgørelse.
 I 2 af sagerne skete der tvangsmæssig anbringelse af barnet.
 I 1 sag fandtes det nødvendigt med en tvangs-mæssig undersøgelse  

 for at afklare om der var åbenbar risiko for barnet.
 I 4 sager blev der truffet afgørelse om frivillig undersøgelse  

 af barnet og i 1 sag blev der truffet afgørelse om frivillig anbringelse af  

 barnet.
 I 3 sager fandt Ankestyrelsen efter mødebehandling ikke grundlag  

 for at træffe afgørelse.
 12 sager er blevet afsluttet uden møde, da det af sagen fremgik,  

 at kommunen var opmærksom på sagen, og /eller andre foranstaltninger end  

 tvangsmæssige fandtes tilstrækkelige for at sikre barnet/børnene.
 3 sager er først blevet mødebehandlet i 2004 og indgår derfor  

 ikke i opgørelsen for 2003.
 Kontorets gennemgang viser, at Ankestyrelsen oftest stadfæstede  

 Børn og unge-udvalgenes afgørelse.
 Dernæst er der tale om 29 procent af afgørelserne, hvor der  

 skete delvis ændring.
 Ændringerne er her udtryk for Ankestyrelsens mulighed for at  

 korrigere Børn og unge-udvalgenes afgørelser med hensyn til  

 genbehandlingsfrister i anbringelsessager og fastsættelse af perioder i  

 samvær  

 og kontakt-sager, men hvor afgørelsen om barnets anbringelse, overvåget  

 samvær  

 eller afbrydelse af forbindelsen er indholdsmæssigt korrekt.
 Endelig viser opgørelsen, at Ankestyrelsen ophæver Børn og  

 unge-udvalgenes afgørelser, hvor der er tale om tilsidesættelse af væsentlige  

 retsgarantier.
 På den ene side skal Ankestyrelsen sikre barnets eller den unges  

 sundhed og udvikling, på den anden side skal parternes retsgarantier  

 opfyldes.
 Kun i 1 tilfælde i 2003 har Ankestyrelsen ophævet Børn og  

 unge-udvalgets afgørelse og hjem-givet et barn, fordi der ikke fandtes  

 grundlag  

 for anbringelse.
 Ved at ophæve en afgørelse som ugyldig og samtidig træffe en ny  

 afgørelse synes Ankestyrelsen at varetage denne dobbeltrolle.
 At Ankestyrelsen ophæver en afgørelse på grund af så alvorlige  

 fejl, at den er ugyldig, bør være et meget tydeligt signal til vedkommende  

 Børn  

 og unge-udvalg/ kommune om, at tilsvarende fejl ikke senere bør forekomme.  

 Samtidig betyder denne korrektion, at barnet ikke kommer hjem til forældre,  

 der  

 ikke er i stand til at tage vare på det.
