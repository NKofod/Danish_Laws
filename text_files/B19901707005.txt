 I medfør af § 70, § 70 a, § 149, stk. 10, og § 153 stk. 2, i lov om  

 luftfart, jf. lovbekendtgørelse nr. 408 af 11. september 1985, fastsætter  

 Statens Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 321 af 16. juni 1985 vedrørende ordensreglement for  

 flyvepladser, § 12, stk. 1, følgende:
1. Referencedokumenter 1.1 BL 3-6, Tankning af luftfartøjer m.m., seneste udgave.
 1.2 BL 3-12, Arbejdsaktiviteter på offentlige flyvepladser, seneste  

 udgave.
 1.3 BL 7-1, Lufttrafikregler, seneste udgave.
 1.4 Industriministeriets bekendtgørelse om forbud mod ankring, fiskeri og  

 ophold m.v. i Sundet, seneste udgave.
 1.5 Justitsministeriets bekendtgørelse om vejafmærkning, seneste udgave.
 1.6 Justitsministeriets bekendtgørelse om registrering af motorkøretøjer  

 m.v., seneste udgave.
2. Definitioner Bilpasområde:
 Et på lufthavnen afgrænset område, hvor færdsel med køretøjer kræver  

 særlig tilladelse.
 Flyvepladsledelse:
 Den organisation, som af Trafikministeriet er godkendt til at forestå den  

 daglige drift og det daglige tilsyn med pladsen, i denne BL betegnet som  

 lufthavnsvæsenet.
 Forplads:
 Et på lufthavnen afgrænset område, som er beregnet til luftfartøjers  

 ophold under optagning eller afsætning af passagerer eller gods, tankning,  

 parkering eller vedligeholdelse.
 Kontroltårn:
 En enhed, der yder flyvekontroltjeneste for flyvepladstrafik.
 Køretøj:
 Indretning på hjul, bælter, valser, meder eller andet, som er indrettet  

 til kørsel på vej og, som ikke løber på skinner.
 Luftfartøj:
 En indretning, der bæres oppe i atmosfæren ved luftens påvirkning, bortset  

 fra indretninger, der bæres oppe alene ved direkte luftpåvirkning på jordens  

 overflade.
 Lufthavnens afspærrede område:
 Den del af lufthavnens område, som ved hegnsføring, skiltning m.v. er  

 afgrænset til afvikling af trafik med luftfartøjer, passager- og  

 godsekspedition.
 Luftpudefartøj:
 Et motordrevet fartøj, hvis masse hovedsagelig bæres oppe af en  

 kontinuerlig produceret pude af luft, hvis effektivitet er direkte betinget  

 af fartøjets nærhed til terrænet, over hvilket det bevæger sig eller står  

 stille.
 Manøvreområde:
 Den del af lufthavnen, der anvendes til luftfartøjers start, landing og  

 kørsel, bortset fra forpladser.
 Serviceområde:
 Et på lufthavnen afgrænset område, som alene er beregnet til luftfartøjers  

 parkering eller vedligeholdelse, og hvor der ikke må optages eller afsættes  

 passagerer i erhvervsmæssigt øjemed.
 Tankningskøretøj:
 Tankvogn eller dispenser, der anvendes i forbindelse med tankning af et  

 luftfartøj.
 Tankningsområde:
 Område, inden for hvilket antændelige brændstofdampe kan forekomme i  

 forbindelse med tankning af et luftfartøj.
 Trafikområde:
 Den del af lufthavnen, der anvendes til luftfartøjers start, landing og  

 kørsel, inklusive manøvreområde og forpladser.
3. Anvendelsesområde 3.1 Denne BL gælder for Københavns Lufthavn, Kastrup, omfattende vej- og  

 parkeringsarealer i lufthavnens nordafsnit, jf. bilag 1, lufthavnens  

 afspærrede område samt offentlige områder i indenrigs- og  

 udenrigsterminalerne.
 3.1.1 De særlige undtagelser fra færdselslovgivningen i afsnit 6 og afsnit  

 8 finder dog ikke anvendelse på vej- og parkeringsarealer i lufthavnens  

 nordafsnit.
4. Adgang 4.1 Kun personer og køretøjer med lovligt ærinde har adgang til  

 lufthavnens afspærrede område.
 4.2 Ind- og udpassage til/fra lufthavnens afspærrede område må kun ske ad  

 de adgangsveje, der er bestemt af lufthavnsvæsenet.
 4.3 Ved ind- og udpassage til/fra lufthavnens afspærrede område skal  

 behørig adgangshjemmel uopfordret forevises.
 4.3.1 Et identitetskort/en adgangshjemmel, der er udstedt/godkendt af  

 lufthavnsvæsenet, giver kun adgang til lufthavnens afspærrede område i  

 tjenstligt ærinde.
 4.4 Køretøjer, der bevæger sig ind på lufthavnens bilpasområde, skal være  

 forsynet med et bilpas, der er udstedt af lufthavnsvæsenet, medmindre det af  

 bemaling på køretøjet tydeligt fremgår, at det har lovligt ærinde på  

 bilpasområdet.
 4.4.1 Lufthavnsvæsenet kan undtage særlige kategorier af køretøjer fra  

 kravet om bilpas.
 4.4.2 Bilpasset skal anbringes efter lufthavnsvæsenets anvisninger og  

 således, at det tydeligt kan ses udefra.
 4.5 Til forebyggelse af forbrydelser mod luftfartens sikkerhed kan  

 lufthavnsvæsenet ved indpassage til eller på lufthavnen foretage eftersyn af  

 personer, køretøjer og gods.
4.5.1 Den, der nægter at underkaste sig eller medvirke til eftersynet, forbydes adgang til lufthavnens område.
5. Ophold 5.1 Enhver, der opholder sig på lufthavnens afspærrede område, er pligtig  

 til på anfordring at forevise behørig adgangshjemmel og afgive oplysninger om  

 sit formål med opholdet.
 5.1.1 Adgangshjemmel skal bæres synligt i de områder, hvor det ved  

 skiltning eller på anden måde kræves af lufthavnsvæsenet.
5.1.2 Personer uden adgangshjemmel eller uden tjenstligt ærinde i det  

 pågældende område samt flypassagerer, der befinder sig uden for de normale  

 passagerområder, skal bortvises af lufthavnsvæsenet.
Hvis et pålæg om at  

 forlade området, der er givet af lufthavnsvæsenet, ikke efterkommes, skal  

 anmeldelse ske til politiet.
 5.1.3 Fiskeri, badning og andet ikke tjenstligt ophold på kyststrækningen  

 inden for lufthavnens afspærrede område er forbudt.
 Anm.: Endvidere gælder Industriministeriets bekendtgørelse om forbud  

 mod ankring, fiskeri og ophold m.v. i Sundet, seneste udgave.
 5.2 Lufthavnsvæsenet er berettiget til generelt eller konkret at anvise  

 lufthavnens brugere nærmere angivne områder til passagerers ophold,  

 luftfartøjers og køretøjers tankning, parkering og vedligeholdelse m.m.
 5.2.1 Opstart, varmkøring, motorafprøvning samt opvarmning, køling m.v. af  

 luftfartøjer med hjælpeaggregater (APU) må kun finde sted på de områder, der  

 er godkendt af lufthavnsvæsenet, og i overensstemmelse med de regler, der er  

 fastsat herfor, og skal foretages med fornøden hensyntagen til nærliggende  

 bygninger, hangarer, kørende og parkerede luftfartøjer m.v. og således, at  

 støjgener m.v. begrænses mest muligt.
 5.3 Lufthavnsvæsenet kan fastsætte nærmere direktiver i forbindelse med  

 afviklingen af ekspeditionen af luftfartøjer og luftpudefartøjer.
 5.3.1 Hvis sådanne direktiver ikke efterkommes, kan lufthavnsvæsenet  

 forbyde vedkommende bruger at anvende pladsen.
 5.4 Luftfartøjer, luftpudefartøjer, installationer eller andet, der på  

 grund af brand, havari eller andre forhold, som ikke er omfattet af  

 luftfartslovens § 135 og § 136, er til hindring for lufthavnens anvendelse,  

 kan af lufthavnsvæsenet kræves fjernet af brugeren eller ejeren med et efter  

 forholdene fastsat rimeligt varsel.
5.4.1 Efterkommes et påbud, der er meddelt efter bestemmelsen i pkt. 5.4,  

 ikke, er lufthavnsvæsenet berettiget til at lade de pågældende luftfartøjer  

 m.v. fjerne på vedkommende brugers eller ejers bekostning.
Brugeren/ejeren og  

 dennes forsikringsselskab skal om muligt forinden underrettes.
6. Færdsel 6.1 Bortset fra bestemmelserne nedenfor under pkt. 6.4 og pkt. 6.5 om  

 færdsel med luftpudefartøjer og luftfartøjer samt vigepligtsreglerne under  

 pkt. 6.6 gælder den almindelige færdselslovgivning, idet dog  

 lufthavnsvæsenets og lufttrafiktjenestens direktiver skal følges.
6.2 Uden særlig tilladelse fra lufthavnsvæsenet er parkering uden for de  

 parkeringsarealer, der er anvist af lufthavnsvæsenet, ikke tilladt.
I øvrigt  

 gælder færdselsloven og de bestemmelser vedrørende tegngivning, skiltning,  

 signaler, afstribning, kørestriber m.v., der er fastsat i henhold til  

 færdselsloven.
Lufthavnsvæsenet kan dog, for så vidt angår trafikområdet  

 efter samråd med Statens Luftfartsvæsen, fravige Justitsministeriets  

 bekendtgørelse nr. 138 af 22. april 1977 om vejafmærkning i overensstemmelse  

 med angivelserne i bilag 2.
 6.3 Færdsel på manøvreområdet kræver lufttrafiktjenestens tilladelse i  

 hvert enkelt tilfælde.
 6.3.1 Lufttrafiktjenesten kan dog efter aftale med lufthavnsvæsenet  

 udstede generelle tilladelser til tjenstlig kørsel på manøvreområdet eller  

 dele heraf med køretøjer, der tilhører lufthavnsvæsenet, luftfartsvæsenet  

 eller andre myndigheder, således at køretøjerne alene skal opfylde  

 betingelserne i pkt. 6.3.2.
 6.3.1.1 En generel tilladelse, der er givet af lufttrafiktjenesten efter  

 pkt. 6.3.1, bortfalder, når sigtbarheden bliver mindre end 3 km.
 6.3.1.2 Når sigtbarheden bliver mindre end 3 km, udsendes der på FM kanal  

 1 et enkelttonesignal (BIM) hvert 30. sekund.
 6.3.1.3 Når kategori II operation etableres, bliver enkelttonesignalet  

 afløst af et flertonesignal (5 toner), der udsendes hvert 20. sekund.
 6.3.2 Ved færdsel på manøvreområdet skal køretøjer være udstyret med  

 typegodkendt radiotelefonianlæg, og der skal holdes konstant lyttevagt på FM  

 kanal 1. Køretøjets nærlys og roterende blinklys skal være tændt.  

 Lufthavnsvæsenets radioreglement skal følges.
 6.3.2.1 Køretøjer under eskorte af køretøj med godkendt radiotelefonianlæg  

 skal ikke være udstyret med radiotelefonianlæg.
 6.4 Færdsel med luftpudefartøjer må kun finde sted på følgende nærmere  

 afgrænsede områder i lufthavnen:
a.
Landingsrampe for luftpudefartøjer og tilhørende handlingsplatform.
b.
Den korridor, der er belagt med asfalt, mellem rullevej S-3 og  

 handlingsplatform.
c.
Hangarforpladsen mellem motorprøvegården og hangar 1 (for eftersyn).
6.4.1 Føreren af luftpudefartøjet skal aktivere gult blinklys (Amber  

 Beacon) senest 2 minutter før afgang.
Ved ankomst skal fartøjets blinklys  

 ligeledes være aktiveret indtil det øjeblik, det holder på  

 handlingsplatformen, og motorerne er standset.
Umiddelbart før afgang afgives  

 der lydsignal i lang tone.
 6.4.2 Hastigheden på land må ikke overstige 20 knob og skal i øvrigt  

 afpasses efter de vejrmæssige og trafikale forhold, der til enhver tid er  

 gældende.
6.5 For luftfartøjer, som manøvrerer ved egen kraft, gælder  

 lufttrafikreglerne, jf.
BL 7-1.
 6.5.1 Luftfartøjer under bevægelse på lufthavnens trafikområde skal have  

 en lanterneføring i overensstemmelse med BL 7-1, pkt. 3.2.3.1 -3.2.3.4, eller  

 være afmærket i overensstemmelse med færdselslovens bestemmelser, hvis  

 luftfartøjet er under bugsering, og det ikke er muligt at opfylde  

 bestemmelserne i BL 7-1 om lanterneføring.
 6.5.1.1 Ved bugsering af luftfartøjer på lufthavnen skal det trækkende  

 køretøjs roterende blinklys være tændt.
 6.5.2 Luftfartøjer må ikke køres ind eller ud af en hangar med motor i  

 gang.
 6.5.3 Ind- og udkørsel med luftfartøjer til og fra stand- og  

 parkeringspladser skal foretages med fornøden hensyntagen til nærliggende  

 bygninger, hangarer, kørende og parkerede luftfartøjer m.v. og således, at  

 støjgener begrænses mest muligt.
 6.6 For luftfartøjer, der manøvrerer ved egen kraft, har al anden færdsel  

 ubetinget vigepligt.
 6.6.1 For personer og køretøjer, der vejleder et manøvrerende luftfartøj,  

 har al anden færdsel end den i pkt. 6.6 nævnte ubetinget vigepligt.
 6.6.1.1 Færdsel mellem et manøvrerende luftfartøj og personer eller  

 køretøjer, som vejleder dette, er forbudt.
 6.6.2 For luftfartøjer, der er under bugsering, har al anden færdsel end  

 den, der er nævnt i pkt. 6.6 og pkt. 6.6.1, ubetinget vigepligt.
 6.6.3 For luftpudefartøjer har al anden færdsel end den, der er nævnt i  

 pkt. 6.6, pkt. 6.6.1 og pkt. 6.6.2, ubetinget vigepligt.
 6.6.4 For brand- og redningskøretøjer samt lodskøretøjer under udrykning  

 har al anden færdsel end den, der er nævnt i pkt. 6.6, pkt. 6.6.1, pkt. 6.6.2  

 og pkt. 6.6.3, ubetinget vigepligt.
 6.6.5 Alle andre færdselsarter end færdsel med luftfartøjer og  

 luftpudefartøjer skal holde tilbage for gående flypassagerer.
 6.7 Færdsel inden for tankningsområder skal ske i overensstemmelse med BL  

 3-6.
6.7.1 Tankning af køretøjer og lignende på forpladsområder må kun finde  

 sted på afmærkede parkeringspladser.
Afstanden til luftfartøjer skal dog  

 under alle omstændigheder være mindst 20 m.
 6.8 Overkørsel af fritliggende forsyningskabler til luftfartøjer er ikke  

 tilladt, medmindre vedkommende handlingsselskab ved egen ekspedition af  

 luftfartøjer finder dette forsvarligt og nødvendigt.
7. Uheld 7.1 Uheld på lufthavnen, der medfører personskade, væsentlig materiel  

 skade eller har betydning for lufthavnens drift, skal snarest meddeles til  

 lufthavnsvæsenet (operationscentret).
 7.1.1 Bestemmelsen i pkt. 7.1 fritager ikke for meddelelsespligten efter  

 luftfartslovens § 137 til Havarikommissionen.
 7.2 Uheld med køretøjer og/eller luftpudefartøjer skal dog tillige  

 indberettes til politiet, hvis der foreligger personskade, væsentlig materiel  

 skade, eller uheldet i øvrigt skønnes at give anledning til politimæssig  

 behandling.
 8. Køretøjer m.v.
 8.1 Køretøjer, der anvendes på lufthavnen, skal opfylde de krav til  

 indretning og udstyr m.v., der er fastsat i henhold til færdselsloven,  

 medmindre dispensation er meddelt af Statens Bilinspektion efter de regler,  

 som Justitsministeriet har fastsat herom.
 8.1.1 Færdselslovens bestemmelser om køretøjers største bredde, længde,  

 højde, vægt og akseltryk finder ikke anvendelse for køretøjer, der alene  

 anvendes på lufthavnen.
 8.2 Køretøjer, der er registreringspligtige efter færdselsloven, fritages  

 efter færdselslovens § 72, stk. 2, for registrering, hvis lufthavnsvæsenet  

 giver tilladelse til anvendelse af køretøjerne på lufthavnen.
8.2.1 Tilladelse kan meddeles personer eller selskaber, der har fast  

 tilknytning til lufthavnen og har et særligt behov for fritagelse.
Ansøgning  

 på særlig formular indsendes til lufthavnsvæsenet.
8.3 Registreringsfritagelsen sker på de vilkår, der er nærmere fastsat af  

 Centralregisteret for Motorkøretøjer, herunder om hvilke nummerplader  

 køretøjerne, bortset fra bagagevogne, skal være forsynet med, inden de tages  

 i brug.
Køretøjer, der fritages for registrering, må kun anvendes til kørsel  

 på lufthavnen.
Kørsel uden for lufthavnens område kan kun ske ved anvendelse  

 af prøveskilte efter de regler, der gælder herom.
 8.3.1 Reglerne i Justitsministeriets bekendtgørelse nr. 678 af 6. oktober  

 1986 med senere ændringer om registrering af motorkøretøjer m.v., bortset fra  

 § 46 - § 48, finder anvendelse på køretøjer, der er omfattet af pkt. 8.3.
8.4 Køretøjer, hvortil der efter færdselsloven kræves kørekort, må på  

 lufthavnens område kun føres af personer med gyldigt kørekort til den  

 pågældende køretøjskategori.
Dette gælder også køretøjer, der af  

 Justitsministeriet er fritaget for registrering.
 8.5 Køretøjer, der anvendes på lufthavnens område, skal være  

 ansvarsforsikrede i overensstemmelse med færdselslovens regler.
 8.5.1 Luftpudefartøjer, der anvendes på lufthavnens område, skal være  

 ansvarsforsikrede med de samme minimumsbeløb, som i henhold til  

 luftfartslovens § 130, stk. 1, er fastsat for luftfartøjer.
9. Ordensregler 9.1 På lufthavnens område er det forbudt at udvise støjende, voldelig,  

 anstødelig eller anden adfærd, der er egnet til at forstyrre lufthavnens  

 drift eller den offentlige orden.
9.2 Tobaksrygning og brug af åben ild på tankningsområder, forpladser, i  

 hangarer samt i nærheden af luftfartøjer, luftpudefartøjer, brændstofanlæg og  

 lignende steder er forbudt.
Dette forbud omfatter også personer i køretøjer.
 9.3 Brug af åben ild i øvrigt på lufthavnens område, herunder afbrænding  

 af affald og lignende, må kun finde sted efter tilladelse fra  

 lufthavnsvæsenet.
 9.4 Henkastning af affald, udtømning af væsker og lignende må kun ske  

 efter lufthavnsvæsenets anvisninger.
 9.5 Det er forbudt uden tilladelse fra lufthavnsvæsenet inden for  

 lufthavnens område at medbringe eller opbevare brandfarlige stoffer,  

 sprængstoffer, giftstoffer, bakteriekulturer, radioaktive stoffer, ætsende  

 kemikalier, våben samt andre genstande eller stoffer, der ved uforsigtig  

 omgang kan være til fare for sundhed og ejendom, eller som ved ildelugt kan  

 genere omgivelserne.
9.6 Af hensyn til sikkerheden ved luftfartsradionavigation og  

 -kommunikation m.v. kan lufthavnsvæsenet forbyde brug af elektriske  

 apparater, transistorradioer m.v. på lufthavnens område.
Et forbud mod  

 anvendelsen skal øjeblikkeligt efterkommes.
 9.7 Uden lufthavnsvæsenets tilladelse må ingen tage ophold i  

 erhvervsøjemed, optage film/video eller fotografere i erhvervsøjemed eller  

 til undervisningsbrug, foretage indsamlinger, omdele tryksager eller opsætte  

 plakater i lufthavnens afspærrede område samt offentlige områder i indenrigs-  

 og udenrigsterminalerne.
 9.7.1 På lufthavnens afspærrede område er fotografering, film- og  

 videooptagelser forbudt, hvor dette ved skiltning er angivet, eller hvor  

 lufthavnsvæsenet af sikkerhedsmæssige grunde forbyder dette.
 9.8 Dyr må ikke uden særlig tilladelse medtages inden for lufthavnens  

 afspærrede område eller i offentlige områder i indenrigs- og  

 udenrigsterminalerne.
 9.9 Enhver arbejdsaktivitet på lufthavnen skal udføres i overensstemmelse  

 med bestemmelserne i BL 3-12, og arbejde inden for lufthavnens afspærrede  

 område skal endvidere udføres i overensstemmelse med de ordensregler for  

 entreprenørarbejde på Københavns Lufthavn, Kastrup, der er udfærdiget af  

 lufthavnsvæsenet.
 Anm: Endvidere gælder politivedtægtens bestemmelser for områder inden  

 for lufthavnen, hvortil offentligheden har almindelig adgang.
10. Dispensation 10.1 Statens Luftfartsvæsen kan i særlige tilfælde dispensere fra  

 bestemmelserne i afsnit 6, bortset fra bestemmelserne under pkt. 6.2, pkt.  

 6.4, pkt. 6.5.2, pkt. 6.5.3, pkt. 6.7.1 og pkt. 6.8. I pkt. 6.1 kan Statens  

 Luftfartsvæsen dog kun dispensere fra direktiver udstedt af  

 lufttrafiktjenesten.
 10.2 Københavns Lufthavnsvæsen kan i særlige tilfælde dispensere fra  

 bestemmelserne under afsnit 4, afsnit 5, pkt. 6.1, pkt. 6.2, pkt. 6.4, pkt.  

 6.5.2, pkt. 6.5.3, pkt. 6.7.1, pkt. 6.8 og afsnit 9. I pkt. 6.1 kan  

 Københavns Lufthavnsvæsen dog kun dispensere fra direktiver udstedt af  

 lufthavnsvæsenet.
11. Inddragelse Københavns Lufthavnsvæsen kan ved grove eller gentagne overtrædelser af  

 bestemmelserne om adgang, ophold og færdsel på lufthavnen, jf. afsnit 4,  

 afsnit 5 og afsnit 6, inddrage et udstedt identitetskort eller en udstedt  

 adgangshjemmel.
12. Klageadgang Afgørelser truffet efter bestemmelserne i denne BL kan påklages til  

 Trafikministeriet.
13. Straf 13.1 Overtrædelse af bestemmelserne afsnit 4, afsnit 5, pkt. 6.2, 1.  

 punktum, pkt. 6.3 - 6.8,og afsnit 9 i denne BL straffes i medfør af  

 luftfartslovens § 149, stk. 10, med bøde.
 13.2 For overtrædelser, der begås af aktieselskaber, andelsselskaber eller  

 lignende, kan der pålægges selskabet som sådant bødeansvar, jf.  

 luftfartslovens § 149, stk. 13.
14. Ikrafttræden Denne BL træder i kraft den 1. august 1990.
