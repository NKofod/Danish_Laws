Pressenævnets kendelse i sag 13-70-00550 Resumé Klager  en person  klagede over et blogindlæg bragt på religion.dk.
 Pressenævnets formand udtaler:
 Pressenævnet skal indledningsvist bemærke, at redaktøren er berettiget til at beslutte, hvad mediet vil bringe i overensstemmelse med det almindelige princip om redaktørens ret til at redigere mediet.
Klager over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen jf. medieansvarslovens § 34, stk. 2. Da klagen vedrører et blogindlæg bragt på religion.dk i 2008, og klager først i 2013 fremsendte klagen, er dette sket efter klagefristens udløb.
At klager først er blevet klar over dobbeltpubliceringen i 2013, kan ikke føre til et andet resultat.
 Klagen afvises herefter allerede fordi, klagefristen er overskredet.
Klagen [Klager] har klaget til Pressenævnet i forbindelse med dobbeltpubliceringen af et blogindlæg, idet klager mener, at god presseskik er tilsidesat.
Klager har til støtte for sin påstand anført, at Kristeligt Dagblad på religion.dk har publiceret et blogindlæg, som oprindeligt var publiceret på eftertanke.dk.
Dette er sket uden at informere kommentarskriverne på bloggen herom.
Klager skrev en længere kommentar til indlægget kort tid efter, at blogindlægget blev publiceret.
Klager har videre anført, at læserne på religion.dk ikke er blevet henvist til kommentarerne på eftertanke.dk.
 eftertanke.dk er efterfølgende blevet slettet uden at klager, som kommentarskriver, er blevet informeret.
 Klager har anført, at Kristeligt Dagblad ved ovenstående forhold har undertrykt klagers ytringer.
Øvrige oplysninger Det fremgår, at blogindlægget blev publiceret på religion.dk i marts 2008 samtidig med at det blev bragt på eftertanke.dk.
 religion.dk ses anmeldt til Pressenævnet.
 Pressenævnets formand udtaler:
 Pressenævnet skal indledningsvist bemærke, at redaktøren er berettiget til at beslutte, hvad mediet vil bringe i overensstemmelse med det almindelige princip om redaktørens ret til at redigere mediet.
Klager over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen jf. medieansvarslovens § 34, stk. 2. Da klagen vedrører et blogindlæg bragt på religion.dk i 2008, og klager først i 2013 fremsendte klagen, er dette sket efter klagefristens udløb.
At klager først er blevet klar over dobbeltpubliceringen i 2013, kan ikke føre til et andet resultat.
 Klagen afvises herefter allerede fordi, klagefristen er overskredet.
