 Herved bekendtgøres lov nr. 366 af 8. juni 1990 om  

 samordning af fremgangsmåderne ved indgåelse af offentlige bygge- og  

 anlægskontrakter og offentlige indkøb m.v., med de ændringer, der følger af  

 lov nr. 377 af 20. maj 1992.
 § 1.  Boligministeren kan fastsætte regler med henblik  

 på gennemførelse af EF-direktiver om samordning af fremgangsmåderne ved  

 indgåelse af bygge- og anlægskontrakter med offentlige myndigheder,  

 koncessionerede virksomheder og virksomheder, som på grund af særlig  

 offentlig tilladelse driver virksomhed inden for vand- og energiforsyning  

 samt transport og offentlig telekommunikation.
 § 2.  Industriministeren kan fastsætte regler med  

 henblik på gennemførelse af EF-direktiver om samordning af fremgangsmåderne  

 ved indgåelse af aftaler om indkøb, som foretages af offentlige myndigheder,  

 koncessionerede virksomheder og virksomheder, som på grund af særlig  

 offentlig tilladelse driver virksomhed inden for vand- og energiforsyning  

 samt transport og offentlig telekommunikation.
 Stk. 2.  Finansministeren kan fastsætte regler med  

 henblik på gennemførelse af andre EF-retsakter, der indeholder særlige regler  

 om standardisering ved offentlige indkøb af informationsteknologi.
 § 3.  I bestemmelser fastsat efter §§ 1 og 2 kan der  

 fastsættes straf af bøde eller hæfte for overtrædelse af bestemmelserne.
Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 4.  Loven træder i kraft dagen efter bekendtgørelsen  

 i Lovtidende.
 § 5.  Loven gælder ikke for Færøerne og Grønland. § 2  

 i lov nr. 377 af 20. maj 1992 er sålydende:
§ 2 Loven træder i kraft dagen efter bekendtgørelsen i Lovtidende.
Boligministeriet, den 30. juni 1992 Svend Erik Hovmand / Hanne Victor Hansen (* 1) Lovbekendtgørelsen indeholder bestemmelser, der gennemfører Rådets  

 direktiv nr.71/304/EØF, EF-Tidende 1971 L 185 s. 1, Rådets direktiv nr.  

 71/305/EØF, EF-Tidende L 185 1971 s. 5 og Rådets direktiv nr. 77/62/EØF  

 EF-Tidende 1977 L 13 s.1, begge senest ændret ved Rådets direktiv  

 nr.90/531/EØF, EF-Tidende 1990 L 297 s. 27, Rådets direktiv nr. 80/767/EØF, EF-Tidende 1980 L 215, s. 1 og Rådets  

 direktiv nr. 90/531/EØF, EF-Tidende 1990 L 297 s. 27.
