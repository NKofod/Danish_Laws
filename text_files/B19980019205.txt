 I medfør af § 2, § 5, stk. 1 og 2, § 6, § 7, stk. 2, § 9, stk. 1-3 og §  

 16, stk. 3 i lov nr. 401 af 10. juni 1997 om opdræt af visse dyrearter, og  

 efter bemyndigelse fra ministeren for fødevarer, landbrug og fiskeri,  

 fastsættes:
 § 1.  Bekendtgørelsen finder anvendelse på  

 landbrugsmæssigt opdræt af strudsefugle.
 Stk. 2.  Ved strudsefugle forstås fugle af arterne  

 struds (struthio camelus), emu (dromaius novaehollandiae) og nandu (rhea  

 americana).
 Stk. 3.  Hold af strudsefugle i zoologiske haver,  

 dyreparker og lignende, som kræver politiets tilladelse efter dyreværnsloven,  

 er ikke omfattet af bekendtgørelsen.
 § 2.  Ethvert anlæg til opdræt af strudsefugle skal  

 før ibrugtagning af ejeren anmeldes til registrering i Veterinær- og  

 Fødevaredirektoratet.
 Stk. 2.  Anmeldelsen skal foretages på et skema, der  

 rekvireres i Veterinær- og Fødevaredirektoratet, Rolighedsvej 25, 1958  

 Frederiksberg C.
 Stk. 3.  Ejeren af et registreret anlæg til opdræt af  

 strudsefugle skal skriftligt underrette Veterinær- og Fødevaredirektoratet om  

 adresseændring, ejerskifte, bortforpagtning eller ophør senest 1 måned efter,  

 at ændringen er sket.
 § 3.  En person, der skal forestå driften af et anlæg  

 til opdræt af strudsefugle, skal, forinden den pågældende overtager ansvaret  

 for driften, have gennemgået et af Veterinær- og Fødevaredirektoratet  

 godkendt kursus i opdræt af strudsefugle.
 Stk. 2.  Den ansvarlige for et anlæg til opdræt af  

 strudsefugle skal sikre sig, at strudsefuglene kan håndteres og fikseres med  

 henblik på behandling og lignende.
 Stk. 3.  Veterinær- og Fødevaredirektoratet kan i  

 særlige tilfælde dispensere fra kravet i stk. 1 om, at kurset skal være  

 gennemgået før den pågældende overtager ansvaret for driften.
§ 4.  Et anlæg til opdræt af strudsefugle skal bestå  

 af indhusningsfaciliteter og udendørsarealer omgivet af hegn.
På  

 udendørsarealer, hvor der ikke er direkte adgang til indhusningsfaciliteter,  

 skal forefindes læskur.
 Stk. 2.  Indhusningsfaciliteter og læskure skal opfylde  

 kravene i bilag 1, 2 eller 3, samt i bilag 4.
 Stk. 3.  Udendørsarealer skal opfylde kravene i bilag 1,  

 2 eller 3, samt i bilag 5.
 Stk. 4.  Hegn skal opfylde kravene i bilag 6.
 Stk. 5.  Veterinær- og Fødevaredirektoratet kan i  

 særlige tilfælde dispensere fra de i bilag 6 nævnte krav til hegn.
 § 5.  Strudsefugle skal holdes i grupper på højst det  

 antal fugle, der fremgår af enten bilag 1, 2 eller 3.
 Stk. 2.  Nytilkomne, aggressive eller syge strudsefugle  

 kan dog i en periode holdes enkeltvis, men skal kunne se og høre andre  

 strudsefugle.
 Stk. 3.  I indhegninger med kønsmodne strudsefugle må  

 der ikke holdes dyr af andre arter.
§ 6.  Strudsefugle skal i perioden 1. december til 1.  

 marts være indhuset om natten.
I november måned og i marts måned skal  

 strudsefugle være indhuset om natten i tilfælde af kulde, sne, regn eller  

 vådt vejrlig.
Stk. 2.  I perioden 1. april til 31. oktober skal  

 strudsefugle over 3 måneder have adgang til udendørsarealer døgnet rundt.
I  

 den øvrige del af året skal der være adgang til udendørsarealer i dagtimerne.  

 Dog kan strudsefugle i en periode holdes indhuset, hvis de er syge, eller  

 hvis der er tale om særligt dårlige vejrforhold.
I sådanne perioder skal der  

 være mulighed for motion i løbegårde, hvis areal skal være mindst 3 gange  

 indhusningsfaciliteternes, og hvis hegn opfylder kravene i bilag 6.
 § 7.  Strudsefugle over 3 måneder skal have fri adgang  

 til læskur eller indhusningsfaciliteter.
 Stk. 2.  I perioden 15. oktober til 1. maj skal alle  

 fugle i anlægget have fri adgang til indhusningsfaciliteter, der opfylder  

 kravene i bilag 1, 2 eller 3.
§ 8.  Strudsefugle må ikke holdes tøjrede eller  

 fikserede i bokse.
Kortvarig fiksering i forbindelse med flytning,  

 undersøgelse eller behandling kan dog finde sted.
 § 9.  Der må ikke plukkes fjer af levende  

 strudsefugle.
Stk. 2.  Trimning af fjerdragten må kun ske ved  

 afklipning af fjerene uden at blodlinjen beskadiges.
Vinge- og halefjer må  

 aldrig afklippes helt.
 § 10.  Strudsefugle må ikke anvendes i væddeløb eller  

 anvendes som ridedyr.
 § 11.  Strudsefugle skal have fri adgang til  

 drikkevand.
 Stk. 2.  Undtaget fra kravet i stk. 1 er kyllinger under  

 3 måneder, når det af hensyn til fuglenes velfærd og sundhed vurderes at være  

 nødvendigt at rationere vandtildelingen.
 § 12.  Ved håndtering af strudsefugle må der ikke  

 anvendes elektrisk drivstav eller lignende.
 § 13.  For hold af kyllinger af strudsefugle gælder  

 endvidere de særlige krav i bilag 7.
 § 14.  Kyllinger af strudsefugle må ikke  

 transporteres, før de er mindst 6 uger gamle.
 Stk 2.  Undtaget fra bestemmelsen i stk. 1 er kyllinger,  

 som transporteres inden for de første 72 timer efter klækning, forudsat  

 forsendelsen varer mindre end 24 timer.
 § 15.  Transport af strudsefugle skal ske i  

 overensstemmelse med de betingelser, der fremgår af bilag 8.
 § 16.  Vildtlevende strudsefugle må ikke indsættes i  

 anlæg til opdræt af strudsefugle.
 § 17 .  Ved slagtning og aflivning af strudsefugle  

 finder bestemmelserne i Justitsministeriets bekendtgørelse om slagtning og  

 aflivning af dyr anvendelse.
 Stk 2.  Transport af strudsefugle til slagtning må højst  

 vare 6 timer.
 § 18.  Et anlæg til opdræt af strudsefugle underkastes  

 rutinemæssigt uanmeldt tilsyn af Veterinær- og Fødevaredirektoratet.
 Stk 2.  Såfremt forholdene måtte give anledning hertil,  

 kan yderligere tilsynsbesøg aflægges.
 § 19.  Veterinær- og Fødevaredirektoratets udgifter  

 til registrering af et anlæg med opdræt af strudsefugle og tilsyn med dette  

 betales i henhold til bekendtgørelse om betaling for autorisation,  

 registrering, godkendelse, attestering, tilsyn eller kontrol udført af  

 Veterinær- og Fødevaredirektoratet.
 § 20.  Med bøde eller hæfte straffes den, der  

 overtræder § 2, § 3, stk. 1-2, § 4, stk. 1-4, §§ 5-10, § 11, stk. 1, §§  

 12-13, § 14, stk. 1, og §§ 15-17.
Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel § 21.  Bekendtgørelsen træder i kraft den 15. april  

 1998. For anlæg, der er anmeldt til registrering i Veterinær- og  

 Fødevaredirektoratet før den 15. april 1998, træder bekendtgørelsens § 4 og  

 de bestemmelser, der følger heraf, dog først i kraft den 15. april 1999.
Stk 2.  Bekendtgørelse nr. 821 af 12. september 1996  

 ophæves.
For anlæg, der er anmeldt til registrering i Veterinær- og  

 Fødevaredirektoratet før den 15. april 1998 forbliver de bestemmelser, der  

 følger af § 4, stk. 1, 1. og 2. pkt., stk. 2, stk. 3, stk. 4 og stk. 5 dog i  

 kraft til den 15. april 1999.
Veterinær- og Fødevaredirektoratet, den  

 25. marts 1998 Erik Stougaard / Anette Hede Jensen Bilag 1 Krav til indretning af anlæg til opdræt af strudse.
 1. Arealkrav og krav til gruppestørrelse.
 2. Yderligere krav til indretning af anlægget.
Bilag 2 Krav til indretning af anlæg til opdræt af emuer.
 1. Arealkrav og krav til gruppestørrelse.
 2. Yderligere krav til indretning af anlægget.
Bilag 3 Krav til indretning af anlæg med opdræt af nanduer.
 1. Arealkrav og krav til gruppestørrelse.
 2. Yderligere krav til indretning af anlægget.
Bilag 4 Krav til indhusningsfaciliteter til strudsefugle.
 1. Indhusningsfaciliteter til strudsefugle skal udover  

 det i bilag 1, 2 eller 3 anførte opfylde følgende krav:
 2. Læskure skal udover det i bilag 1, 2 eller 3  

 anførte, opfylde følgende krav:
 3. For indhusningsfaciliteter til kyllinger gælder  

 endvidere:
Bilag 5 Krav til indhegnede udendørsarealer.
 Udendørsarealer til strudsefugle skal udover det i bilag 1, 2 eller 3  

 anførte opfylde følgende krav:
Bilag 6 Krav til hegn.
 Hegn i anlæg til opdræt af strudsefugle skal opfylde følgende krav:
 1. Elektrisk hegn og pigtråd må ikke anvendes til  

 hegning af strudsefugle.
 2. Hegn skal være klart synlige for fuglene og  

 udformet på en måde, der sikrer, at strudsefuglene ikke kan hænge fast i dem  

 eller kan blive skadet af dem.
 3. Hegn skal være stærke og elastiske nok til at  

 modstå, at strudsefuglene kolliderer med dem i løb.
4. Fælleshegn mellem grupper af voksne avlsdyr skal  

 være udformet således, at kamp mellem strudsefuglene ikke finder sted.
Hegn,  

 der støder op til offentlig vej, skal være udformet som dobbelthegn, med en  

 afstand mellem hegnene på mindst 1,80 meter.
 5. Hegn skal monteres således, at hjørnerne i  

 indhegningerne har en vinkel på 90o eller derover.
 6. Hegn omkring løbegårde til kyllinger under 6  

 måneder skal være sikrede bedst muligt mod rovdyr.
 7. Hegn til strudsefugle over 6 måneder skal mindst  

 have følgende højde:
Struds 2,00 meter Emu 1,80 meter Nandu 1,70 meter Bilag 7 Betingelser for hold af kyllinger af strudsefugle.
1. Kyllinger skal fra klækning og til og med de er 12  

 uger gamle have adgang til en varmekilde, hvor de alle kan opholde sig  

 samtidig.
Krav til den temperatur, der opnås fra varmekilden og til den  

 omgivende temperatur i indhusningsfaciliteten, er følgende:
a.
Kyllinger skal i deres første levedøgn have adgang til en  

 varmekilde med en minimumstemperatur på 28 grader C.
Den omgivende temperatur  

 i indhusningsfaciliteten skal minimum være 23 grader C.
b.
Kyllinger skal fra deres andet levedøgn, og til de er 4 uger  

 gamle , have adgang til en varmekilde med en minimumstemperatur på 28  

 grader C.
Den omgivende temperatur i indhusningsfaciliteten skal minimum være  

 15 grader C.
c.
Kyllinger skal fra de er 4 uger og til og med deres 12. leveuge  

  have adgang til en varmekilde med en minimumstemperatur på 22 grader C.
Den  

 omgivende temperatur i indhusningsfaciliteten skal minimum være 10 grader C.
2. Indhusningsfaciliteter til kyllinger under 12 uger  

 skal være konstrueret af materialer, der muliggør hyppig rengøring og evt.  

 desinfektion.
Huse, der er konstrueret af halmballer og lignende, må ikke  

 anvendes til kyllinger under 12 uger.
 3. For kyllinger under 12 uger, der skal tilpasse sig  

 nye omgivelser, kan det krævede mindsteareal i indhusningsfaciliteten og  

 indhegningen, jf. bilag 1, 2 og 3, begrænses i de første par dage efter  

 flytningen, hvis arealets størrelse virker stressende på dyrene.
Bilag 8 Transport af strudsefugle.
 Ud over de af Justitsministeriet fastsatte bestemmelser om beskyttelse af  

 dyr under transport finder følgende anvendelse ved transport af strudsefugle:
