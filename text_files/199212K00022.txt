Nr LSF 22 Forslag til Lov om ændring af lov om tilskud til afvikling af studiegæld  

 og om eftergivelse af studiegæld (Ændring af lovens indkomstbegreb samt  

 ændringer som følge af ressortomlægning fra Undervisnings- og  

 Forskningsministeriet til Finansministeriet) Fremsat af finansministeren (Henning Dyremose) den 7. oktober 1992 Vedtaget ved tredjebehandling den 11. december 1992 Lov nr. 1001 af 19/12/1992 § 1 I lov om tilskud til afvikling af studiegæld og om eftergivelse af  

 studiegæld, jf. lovbekendtgørelse nr. 487 af 25. juni 1990, som ændret ved §  

 2 i lov nr. 951 af 27. december 1991, foretages følgende ændringer:
 1. § 1 affattes således:
» § 1. Efter ansøgning kan Kongeriget Danmarks Hypotekbank og  

 Finansforvaltning (Hypotekbanken) på statskassens vegne yde tilskud til  

 tilbagebetaling af statsgaranterede studielån i pengeinstitutter og til  

 indfriede statsgaranterede studielån.
Hypotekbanken kan endvidere helt eller  

 delvis eftergive skyldig studiegæld, herunder renter og omkostninger.« 2. I § 2, stk. 2, 2. pkt., og stk. 3, ændres  

 »50.600« til: »52.600«.
 3. § 2 a, stk. 4, nr. 1, affattes således:
»1) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat,», og nr. 2 og 3 ophæves.
 Nr. 4 bliver herefter nr. 2.
 4. § 4, stk. 2, affattes således:
 » Stk. 2. Tilskudsprocenten er den til enhver tid fastsatte  

 officielle diskonto pr. 1. januar forud for det pågældende tilskudsårs  

 begyndelse med tillæg af højst 7 point afhængig af den beregnede årsindkomst  

 efter følgende skala:
 5. I § 6, stk. 1, ændres »Styrelsen for Statens  

 Uddannelssesstøtte (styrelsen)» til: »Hypotekbanken«.
 6. I § 7 ændres »styrelsen« til:  

 »Hypotekbanken«.
 7. I § 8, 1. pkt., ændres »styrelsen« til:  

 »Hypotekbanken«, og i 2. pkt. ændres  

 »Undervisningsministeren« til: »Finansministeren«.
 8. I § 9 ændres »Undervisningsministeren« til:  

 »Finansministeren«.
 9. I § 10 ændres i stk. 1 »styrelsen« til:  

 »Hypotekbanken«, i stk. 4, ændres  

 »undervisningsministeren« til: »finansministeren«, og i  

stk. 5 ændres »Undervisningsministeren« til:  

 »Finansministeren«.
 10. Kapitel 2 affattes således:
»Kapitel 2 Tilskud til indfriede statsgaranterede studielån § 12. For tilskud til tilbagebetaling af indfriede  

 statsgaranterede studielån gælder reglerne i kapitel 1. Finansministeren kan  

 fastsætte regler om bortfald af tilskud, hvis tilbagebetalingsaftalen ikke  

 overholdes, og om administrationen i de tilfælde, hvor låntager samtidig har  

 studielån i et pengeinstitut.« 11. Efter kapitel 3 indsættes som kapitel 4 a:
»Kapitel 4 a Kontrolbestemmelser § 17 a.
Hypotekbanken kan hos skattemyndigheder og andre  

 offentlige myndigheder indhente de oplysninger om låntager, som er nødvendige  

 for at behandle ansøgninger om tilskud efter kapitel 1 og 2 og om  

 eftergivelse efter kapitel 3, herunder de i § 8 nævnte oplysninger.« § 2 Stk. 1. Loven træder i kraft ved bekendtgørelsen i Lovtidende.
 Stk. 2. Loven har virkning for opgørelse af indkomstgrundlaget for  

 1993 på grundlag af indkomståret 1991 og følgende år.
 Stk. 3. § 1, nr. 3, har virkning fra tilskudsåret 1993-94.
Oprindeligt fremsat forslag § 1 I lov om tilskud til afvikling af studiegæld og om eftergivelse af  

 studiegæld, jf. lovbekendtgørelse nr. 487 af 25. juni 1990, som ændret ved §  

 2 i lov nr. 951 af 27. december 1991, foretages følgende ændringer:
 1. § 1 affattes således:
» § 1. Efter ansøgning kan Kongeriget Danmarks Hypotekbank og  

 Finansforvaltning (Hypotekbanken) på statskassens vegne yde tilskud til  

 tilbagebetaling af statsgaranterede studielån i pengeinstitutter og til  

 indfriede statsgaranterede studielån.
Hypotekbanken kan endvidere helt eller  

 delvis eftergive skyldig studiegæld, herunder renter og omkostninger.« 2. I § 2, stk. 2, 2. pkt., og stk. 3, ændres  

 »50.600« til »52.600«.
 3. § 2 a, stk. 4, nr. 1, affattes således:
 »1) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat,» og nr. 2-3 ophæves.
 Nr. 4 bliver herefter nr. 2.
 4. § 4, stk. 2, affattes således:
 » Stk. 2. Tilskudsprocenten er den til enhver tid fastsatte  

 officielle diskonto pr. 1. januar forud for det pågældende tilskudsårs  

 begyndelse med tillæg af højst 7 points afhængig af den beregnede årsindkomst  

 efter følgende skala:
 5. I § 6, stk. 1, ændres »Styrelsen for Statens  

 Uddannelssesstøtte (styrelsen)» til »Hypotekbanken«.
 6. I § 7 ændres »styrelsen« til  

 »Hypotekbanken«.
 7. I § 8, 1. pkt., ændres »styrelsen« til  

 »Hypotekbanken«, og i 2. pkt. ændres  

 »Undervisningsministeren« til »Finansministeren«.
 8. I § 9 ændres »Undervisningsministeren« til  

 »Finansministeren«.
 9. I § 10, stk. 4, ændres  

 »undervisningsministeren« til »finansministeren«, og i  

 stk. 5 ændres »Undervisningsministeren« til  

 »Finansministeren«.
 10. Kapitel 2 affattes således:
»Kapitel 2 Tilskud til indfriede statsgaranterede studielån § 12. For tilskud til tilbagebetaling af indfriede  

 statsgaranterede studielån gælder reglerne i kapitel 1. Finansministeren kan  

 fastsætte regler om bortfald af tilskud, hvis tilbagebetalingsaftalen ikke  

 overholdes samt om administrationen i de tilfælde, hvor låntager samtidig har  

 studielån i et pengeinstitut.« 11. Efter kapitel 3 indsættes som kapitel 4 a:
»Kapitel 4 a Kontrolbestemmelser § 17 a.
Hypotekbanken kan hos skattemyndigheder og andre  

 offentlige myndigheder indhente de oplysninger om låntager, som er nødvendige  

 for at behandle ansøgninger om tilskud efter kapitel 1 og 2 og om  

 eftergivelse efter kapitel 3, herunder de i § 8 nævnte oplysninger.« § 2 Loven træder i kraft ved bekendtgørelse i Lovtidende.
 Stk. 2. Loven har virkning for opgørelse af indkomstgrundlaget for  

 1993 på grundlag af indkomståret 1991 og følgende år.
 Stk. 3. § 1, nr. 3, har virkning fra tilskudsåret 1993/94.
Bemærkninger til lovforslaget Almindelige bemærkninger Indledning Lov om tilskud til statsgaranterede studielån og om eftergivelse af  

 studiegæld er senest ændret ved § 2 i lov nr. 951 af 27. december 1991. Ved  

 lovændringen blev lovens kapitel 4 om eftergivelse af gæld som følge af for  

 meget udbetalt uddannnelsesstøtte af regelforenklingsmæssige grunde ophævet  

 samtidig med, at tilsvarende regler blev indføjet i lov om statens  

 uddannelsesstøtte.
 De nu foreslåede ændringer vedrører:
1) opgørelsen af indkomstgrundlaget, der anvendes i forbindelse med  

 beregning af tilskud til tilbagebetaling af statsgaranterede studielån i  

 pengeinstitutter og af indfriede statsgaranterede studielån, og 2) en ressortomlægning fra Undervisnings- og Forskningsministeriet til  

 Finansministeriet.
Ad 1 - Indkomstgrundlaget Indkomstgrundlaget, som anvendes ved tildeling af en række  

 indkomstafhængige ydelser, herunder uddannelsesstøtte efter lov om statens  

 uddannelsesstøtte og tilskud til tilbagebetaling af statsgaranterede  

 studielån efter denne lov, opgøres som summen af den personlige indkomst med  

 tillæg af positiv kapitalindkomst.
Det er det samme grundlag, som anvendes  

 ved beregning af 6 pct.-indkomstskat efter personskattelovens § 8 dog uden  

 det deri nævnte bundfradrag.
Til dette grundlag lægges et beregnet formueafkast af visse lavtforrentede  

 aktiver, herunder aktier, anparter m.v.
Det beregnede formueafkast tillægges  

 for at undgå, at investering i aktiver med lavt eller intet skattepligtigt  

 afkast medfører en gunstigere stilling for skattemodtageren end investering i  

 traditionelle aktiver.
Det faktiske afkast fradrages i det beregnede  

 formueafkast, ligesom også eventuel negativ kapitalindkomst fradrages.  

 Såfremt det beregnede formueafkast derved bliver negativt, sættes det til 0.
 Lovforslagets § 1, nr. 3, skal tilpasse lovens indkomstgrundlag til de  

 ændrede skatteregler som følge af lov nr. 218 af 10. april 1991 om ændring af  

 forskellige skattelove (ophævelse af dobbeltbeskatningen af aktieudbytte).  

 Efter lovændringen indgår udbytteindkomster som hovedregel ikke længere i  

 kapitalindkomsten og dermed den skattepligtige indkomst og derfor heller ikke  

 i 6 pct.-skattegrundlaget.
Ophævelsen af dobbeltbeskatningen af aktieudbytte medfører, at  

 udbytteindkomst under kr. 30.000 med virkning fra indkomståret 1991 ikke  

 længere skal selvangives.
Desuden skal disse udbytteindkomster kun beskattes  

 med 30 pct. af det deklarerede udbytte, jf. § 8 a, stk. 1, i  

 personskatteloven.
Er en gift persons udbytteindkomst lavere end 30.000 kr,  

 forhøjes beløbsgrænsen for den anden ægtefælle med forskelsbeløbet, jf.  

 lovens § 8 a, stk. 3. under forudsætning af, at ægtefællerne er samlevende  

 ved indkomstårets udløb.
Skatten er endelig og skal indeholdes af det  

 udbytteudloddende aktieselskab m.v.
Ved indeholdelsen skal selskabet ikke  

 give oplysning om, hvem der har modtaget udbytte, og skattemyndighederne vil  

 derfor fra og med indkomståret 1991 ikke have oplysning om aktieudbytter m.v.  

 under 30.000 kr.
Udbyttebeløb over 30.000 kr. skal beskattes med 45 pct.
Beløbet skal  

 fortsat selvangives, og skatten er ikke endelig.
De gældende regler om, at det faktiske afkast skal fragå i det beregnede  

 afkast, skal sikre mod, at både beregnet og faktisk formueafkast medregnes i  

 indkomstgrundlaget.
Efter ændringen af kapitalindkomstbegrebet i  

 personskatteloven skal udbytteindkomster imidlertid ejheller indgå i  

 beregningen af indkomstgrundlaget efter nærværende lov.
Udbytteindkomsten udgår således af 6 pct.-skattegrundlaget (hvorved  

 indkomstgrundlaget bliver mindre), og det følger af lovforslagets § 1, nr. 3,  

 at udbytteindkomsten derfor ejheller skal fragå i det beregnede formueafkast.  

 Det sikres derved, at der ikke kan fradrages indkomst, som ikke er indgået  

 som en del af 6 pct.-skattegrundlaget.
Såfremt der gaves fradrag for  

 udbytteindkomsten, uden at denne indgår i 6 pct.-skattegrundlaget, ville der  

 blive givet fradrag for faktisk afkast i det beregnede formueafkast i  

 forbindelse med opgørelsen af indkomstgrundlaget.
Ændringen medfører, at det alene er kapitalindkomst i henhold til  

 personskattelovens § 4, stk. 1, nr. 4 og 5, bortset fra skattepligtig  

 fortjeneste efter aktieavancebeskatningslovens § 2 og § 2 a, som fratrækkes  

 det beregnede formueafkast.
Udenlandsk kapitalindkomst vil som hidtil kunne  

 fragå i det beregnede formueafkast.
 I forbindelse med ophævelsen af dobbeltbeskatningen af aktieudbytte, er  

 skattegodtgørelsen ophævet, hvorfor denne heller ikke længere vil kunne  

 fratrækkes det beregnede formueafkast.
 Endelig er særreglen om kontoførende investeringsforeningers  

 afskrivninger, jf. lovens nuværende § 2 a, stk. 4, nr. 2, udgået som  

 overflødig.
 De foreslåede ændringer, der således udelukkende er af teknisk karakter,  

 svarer i øvrigt til de ændringer i opgørelsen af indkomstgrundlaget, som blev  

 gennemført ved lov nr. 951 af 27. december 1991 om ændring af lov om statens  

 uddannelsesstøtte og lov nr. 238 af 8. april 1992 om ændring af lov om social  

 pension og lov om social bistand.
 Ad 2. Ressortomlægning.
Ved kongelig resolution af 30. august 1991, jf.
Statsministeriets  

 bekendtgørelse nr. 640 af 3. september 1991, er det bl.a. bestemt, at  

 administrationen af bl.a. lov om tilskud til afvikling af studiegæld og om  

 eftergivelse af studiegæld overføres fra Undervisnings- og  

 Forskningsministeriet til Finansministeriet med undtagelse af lovens kapitel  

 4, der som nævnt ovenfor er ophævet og overført til lov om statens  

 uddannelsestøtte.
 Administrationen er henlagt til Kongeriget Danmarks Hypotekbank og  

 Finansforvaltning, der som følge af den stedfundne ressortændring ligeledes  

 administrerer statens garantiforpligtelse for studielån i pengeinstitutter.
 I forbindelse med ressortomlægningen foreslås en række ændringer af  

 teknisk og administrativ karakter.
Økonomisk/administrative konsekvenser Ad ændring af opgørelsen af indkomstgrundlaget Fra indkomståret 1991 vil udbytteindkomst ikke længere indgå i  

 indkomstgrundlaget.
Dette vil kunne få indflydelse på tilskudsberegningen,  

 idet indkomstgrundlaget i visse tilfælde vil blive lavere end efter de hidtil  

 gældende regler.
Såfremt det beregnede formueafkast overstiger det faktiske afkast, skal  

 det faktiske afkast fragå i det beregnede formueafkast.
Udbytteindkomster vil  

 ikke længere indgå i indkomstgrundlaget, men der skal fortsat indgå et  

 beregnet formueafkast.
Da det beregnede formueafkast typisk vil være større  

 end det faktiske afkast, vil ændringen som hovedregel ikke få betydning for  

 størrelsen af det samlede indkomstgrundlag.
Såfremt det faktiske formueafkast derimod overstiger det beregnede afkast,  

 skal kun det faktiske afkast indgå i indkomstgrundlaget, og da  

 udbytteindkomster ikke længere indgår i grundlaget, vil den pågældende  

 tilskudsansøger samlet få et lavere indkomstgrundlag.
Herved vil der i nogle  

 tilfælde kunne bevilges tilskud, som tidligere ville være nægtet, ligesom der  

 i andre tilfælde vil kunne bevilges et større tilskudsbeløb end efter de  

 nugældende regler.
Det må dog som udgangspunkt have formodningen imod sig, at  

 lavtforrentede aktiver, som f.eks. aktier, giver et faktisk afkast, som  

 overstiger kapitalafkastsatsen (i 1991: 9 pct.) i henhold til  

 virksomhedsskatteloven.
Hvis aktiekursen f.eks. udgør 300, skal udbyttet  

 overstige 27 pct. af aktiens pålydende værdi, før ansøger stilles bedre end  

 efter gældende regler.
 Forslaget har derfor næppe økonomiske konsekvenser af nævneværdigt omfang.
Ad ressortændringen Ressortændringen er gennemført inden for de eksisterende udgiftsmæssige  

 rammer, og de nu foreslående ændringer har ingen økonomiske konsekvenser.
 Bemærkninger til lovforslagets enkelte bestemmelser.
Til § 1 Til nr. 1 Forslaget er af redaktionel karakter i konsekvens af ressortændringen.
Til nr. 2 Forslaget er af teknisk karakter.
Ifølge lovens § 2, stk. 4, skal det i  

 stk. 2-3 nævnte bundfradrag, som fratrækkes den skattepligtige formue,  

 reguleres 1 gang årligt med satsreguleringsprocenten for det finansår, hvor  

 tilskudsåret begynder.
Der er således tale om en ajourføring af  

 beløbsgrænsens størrelse i tilskudsåret 1992/93 (1. april 1992 til 31. marts  

 1993).
Til nr. 3 Fra indkomståret 1991 er dobbeltbeskatningen af udbytteindkomst ophævet.  

 Udbytteindkomst omfatter i henhold til personskattelovens § 4 a det samlede  

 beløb af:
1) Aktieudbytte efter ligningslovens § 16 A fra selskaber, der er  

 skattepligtige efter selskabsskattelovens § 1, stk. 1, nr. 1 og 2, 2) afståelsessummer efter ligningslovens § 16 B, der modtages fra  

 selskaber, der er skattepligtige efter selskabsskattelovens § 1, stk. 1, nr.  

 1-2, 3) udlodninger fra investeringsforeninger, der udsteder omsættelige  

 beviser for medlemmernes indskud, og som ifølge deres vedtægter er forpligtet  

 til inden fristen for indgivelse af selvangivelse at udlodde de i  

 indkomståret indtjente renter, udbytter, kursgevinster og aktieavancer som  

 nævnt i selskabsskattelovens § 1, stk. 1, nr. 5 a, litra a-c.
Det gælder dog  

 kun den del af beløbet, der svarer til forholdet mellem foreningens samlede  

 indtægt ved udbytte fra selskaber omfattet af selskabsskattelovens § 1, stk.  

 1, nr. 1-2, og foreningens samlede udlodning.
Skat af udbytteindkomst, der ikke overstiger kr. 30.000, beregnes som en  

 endelig skat på 30 pct.
Udbytteindkomsten skal ikke selvangives.
Skat af udbytteindkomst, der overstiger kr. 30.000, beregnes med 45 pct.  

 og er ikke endelig.
Udbytteindkomsten skal selvangives.
 Det foreslås i konsekvens heraf, at udbytteindkomst i medfør af ovennævnte  

 bestemmelse ikke længere skal indgå ved opgørelsen af indkomstgrundlaget ved  

 beregning af tilskud til statsgaranterede studielån.
Indkomst, der ikke omfattes af ovennævnte definition af udbytteindkomst,  

 beskattes efter almindelige regler om kapitalindkomst, jf. personskattelovens  

 § 4 stk. 1, nr. 4 og 5, og vil indgå i beregningsgrundlaget for 6  

 pct.-skatten og dermed også fortsat i indkomstgrundlaget.
Som eksempel på  

 sådan indkomst kan nævnes udbytter fra udenlandske selskaber.
 Der henvises iøvrigt til lovforslagets almindelige bemærkninger.
Til nr. 4 Forslaget er af teknisk karakter, idet der er tale om ajourføring af  

 indkomstskalaen, som anvendes ved opgørelse af tilskudsprocenten, efter samme  

 princip som nævnt i bemærkningerne til nr. 2, jf. lovens § 4, stk. 3.
Til nr. 5-10 Forslagene er en konsekvens af ressortændringen.
Til nr. 11 Delvist som en konsekvens af ressortændringen foreslås det, at  

 Hypotekbanken får hjemmel til indhentning af skatteoplysninger m.v. i  

 forbindelse med behandlingen af ansøgninger om tilskud til tilbagebetaling af  

 statsgaranterede studielån og om eftergivelse af studiegæld.
Hypotekbanken  

 har i forvejen hjemmel til indhentning af skatteoplysninger i forbindelse med  

 den almindelige administration af statens garantiforpligtelse for studielån i  

 pengeinstitutter samt af misligholdt studiegæld, jf. § 22, stk. 5, i lov om  

 statens uddannelsesstøtte.
I medfør af § 8 skal pengeinstitutterne årligt give Hypotekbanken  

 oplysning om låntagernes studiegæld, herunder om låntagers personnummer,  

 pengeinstituttets registreringsnummer m.v.
Disse oplysninger skal  

 pengeinstitutterne i forvejen indberette til skattemyndighederne i medfør af  

 skattelovgivningen.
Forslaget vil således bl.a. medføre en forenkling af  

 administrationen, idet oplysningerne vil kunne overføres via edb direkte fra  

 skattemyndighederne til Hypotekbanken.
Til § 2 Loven træder i kraft ved bekendtgørelse i Lovtidende. Ændringen af § 2 a,  

 stk. 4, nr. 1, har virkning for opgørelsen af indkomstgrundlaget fra og med  

 tilskudsåret 1993/94 på grundlag af indkomståret 1991 og følgende år.  

 Indkomstgrundlaget opgøres på grundlag af indkomstoplysninger fra det andet  

 kalenderår forud for det kalenderår, hvori tilskudsåret begynder, jf. § 2,  

 stk. 2.
 For opgørelsen af indkomstgrundlaget for tilskudsåret 1992/93 anvendes de  

 hidtil gældende regler.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 1 affattes således:
»Efter ansøgning kan Kongeriget Danmarks Hypotekbank og  

 Finansforvaltning (Hypotekbanken) på statskassens vegne yde tilskud til  

 tilbagebetaling af statsgaranterede studielån i pengeinstitutter og af  

 indfriede statsgaranterede studielån.
Hypotekbanken kan endvidere helt eller  

 delvist eftergive skyldig studiegæld, herunder renter og omkostninger.« § 1. Staten yder efter ansøgning tilskud til tilbagebetaling af  

 statsgaranterede studielån i pengeinstitutter og til indfriede  

 statsgaranterede studielån, der administreres af Kongeriget Danmarks  

 Hypotekbank og Finansforvaltning, samt eftergivelse af studiegæld.
 2. I § 2, stk. 2, 2. pkt., og stk. 3, ændres  

 »50.600« til »52.600«.
§ 2. - - - Stk. 2. - - -. Den beregnede årsindkomst er indkomstgrundlaget,  

 jf. § 2 a, opgjort på grundlag af indkomsten for det andet kalenderår forud  

 for det kalenderår, hvori tilskudsåret begynder.
Ved beregningen af  

 årsindkomsten ses der bort fra tilskud ydet i henhold til denne eller  

 tidligere lov i det indkomstår, der ligger til grund for beregningen af  

 indkomstgrundlaget, og der tillægges 75 pct. af den for samme indkomstår  

 ansatte skattepligtige formue, der overstiger 50.600 kr.
 Stk. 3. Hvis den efter stk. 2 beregnede årsindkomst med fradrag af  

 det i stk. 2, 2. pkt. nævnte formuetillæg er mindre end en årsindkomst  

 opgjort på grundlag af det dagpengebeløb, der for samme indkomstår er fastsat  

 i medfør af § 51, stk. 2, jf. § 54 i lov om arbejdsformidling og  

 arbejdsløshedsforsikring m.v., anvendes dagpengeindkomsten, dog med tillæg af  

 75 pct. af den del af låntagers skattepligtige formue, som overstiger 50.600  

 kr.
Stk. 4. - - - 3. § 2 a, stk. 4, nr. 1, affattes således:
 »1) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat,» og nr. 2-3 ophæves.
 Nr. 4 bliver herefter nr. 2.
§ 2 a.
Indkomstgrundlaget, jf. § 2, stk. 2, består af personlig  

 indkomst med tillæg af positiv kapitalindkomst, der anvendes til beregning af  

 6 pct.-indkomstskat efter personskattelovens § 8 før det deri nævnte  

 bundfradrag.
 Stk. 2. Til det efter stk. 1 opgjorte grundlag lægges et beregnet  

 formueafkast, der opgøres som afkastsatsen efter virksomhedsskattelovens § 9  

 for det år, der ligger til grund for indkomstgrundlaget, ganget summen af  

 følgende beløb:
 1) kursværdi af danske aktier, anparter i anpartsselskaber, andelsbeviser,  

 beviser for indskud i investeringsforeninger og lignende værdipapirer, der  

 omfattes af § 1, stk. 1, i aktieavancebeskatningsloven, bortset fra de i  

 aktieavancebeskatningslovens § 8 nævnte konvertible obligationer.
2) indestående i kontoførende investeringsforeninger, 3) værdi af fast ejendom beliggende i udlandet med fradrag af gæld, der  

 vedrører den udenlandske faste ejendom, og 4) skattepligtig udenlandsk formue i øvrigt.
Stk. 3. - - - Stk. 4. - - - Stk. 5. - - - Stk. 6. - - - Stk. 7. - - - Stk. 8. - - - 4. § 4, stk. 2, affattes således:
 »Stk. 2. Tilskudsprocenten er den til enhver tid fastsatte  

 officielle diskonto pr. 1. januar forud for det pågældende tilskudsårs  

 begyndelse med tillæg af højst 7 points afhængig af den beregnede årsindkomst  

 efter følgende skala:
§ 4. - - - Stk. 2. Tilskudsprocenten er den til enhver tid fastsatte  

 officielle diskonto pr. 1. januar forud for det pågældende tilskudsårs  

 begyndelse med tillæg af højst 7 point afhængig af den beregnede årsindkomst  

 efter følgende skala:
 - - - Stk. 3.
 5. I § 6, stk. 1, ændres »Styrelsen for Statens  

 Uddannelssesstøtte (styrelsen)» til »Hypotekbanken«.
 § 6. Administrationen af tilskud til statsgaranterede studielån i  

 pengeinstitutter varetages af Styrelsen for Statens Uddannelsesstøtte  

 (styrelsen).
Stk. 2. - - - 6. I § 7 ændres »styrelsen« til  

 »Hypotekbanken«.
 § 7. Hvis styrelsen på statens vegne indfrier studielånet,  

 bortfalder udbetalingen af tilskud fra indfrielsestidspunktet.
 7. I § 8, 1. pkt., ændres »styrelsen« til  

 »Hypotekbanken«, og i 2. pkt. ændres  

 »Undervisningsministeren« til »Finansministeren«.
§ 8. Pengeinstitutterne skal give styrelsen oplysning om den  

 statsgaranterede studiegæld for alle låntagere, opgjort pr. 31. december i  

 det nærmest forudgående kalenderår, herunder oplysning om låntagers  

 personnummer, pengeinstituttets registreringsnummer, låntagers kontonummer,  

 samt om låntager har indgået en afviklingsaftale.
Undervisningsministeren kan  

 fastsætte regler herom, herunder regler om, under hvilken form oplysninger  

 skal gives.
 8. I § 9 ændres »Undervisningsministeren« til  

 »Finansministeren«.
 § 9. Undervisningsministeren kan fastsætte regler om:
1) ansøgningsfrist, 2) ansøgningens indhold, 3) grundlaget for beregning af tilskud, herunder om indtægts- og  

 formuegrundlaget for låntagere bosat i udlandet og dokumentation herfor, 4) udbetaling af tilskud, og 5) tilskuddets ophør.
 9. I § 10, stk. 4, ændres  

 »undervisningsministeren« til »finansministeren«, og i  

stk. 5 ændres »Undervisningsministeren« til  

 »Finansministeren«.
§ 10. - - - Stk. 2. - - - Stk. 3. - - - Stk. 4. Ankenævnet består af en formand, der skal opfylde de almindelige  

 betingelser for at kunne blive dommer, og 2 andre medlemmer.
Medlemmerne  

 beskikkes af undervisningsministeren for et tidsrum af 4 år.
 Stk. 5. Undervisningsministeren fastsætter forretningsorden for  

 ankenævnet.
 10. Kapitel 2 affattes således:
»Kapitel 2 Tilskud til indfriede statsgaranterede studielån § 12. For tilskud til tilbagebetaling af indfriede  

 statsgaranterede studielån gælder reglerne i kapitel 1. Finansministeren kan  

 fastsætte regler om bortfald af tilskud, hvis tilbagebetalingsaftalen ikke  

 overholdes samt om administrationen i de tilfælde, hvor låntager samtidig har  

 studielån i et pengeinstitut.« Kapitel 2 Tilskud til studielån i Hypotekbanken § 12. For tilskud til tilbagebetaling af studielån i Hypotekbanken  

 gælder reglerne i kapitel 1. Undervisningsministeren kan efter forhandling  

 med finansministeren fastsætte regler om bortfald af tilskud, hvis  

 tilbagebetalingsaftalen ikke overholdes.
Stk. 2. Administrationen af tilskuddet efter dette kapitel  

 varetages af Hypotekbanken.
Undervisningsministeren kan efter forhandling med  

 finansministeren fastsætte regler herom, herunder om administrationen i de  

 tilfælde, hvor låntager samtidig har studielån i et pengeinstitut.
 11. Efter kapitel 4 indsættes som kapitel 4 a :
»Kapitel 4 a Kontrolbestemmelser § 17. Hypotekbanken kan hos skattemyndigheder og andre offentlige  

 myndigheder indhente de oplysninger om låntager, som er nødvendige for at  

 behandle ansøgninger om tilskud efter kapitel 1 og 2 og om eftergivelse efter  

 kapitel 3, herunder de i § 8 nævnte oplysninger.« Efter 2. behandling den 8. december 1992 § 1 I lov om tilskud til afvikling af studiegæld og om eftergivelse af  

 studiegæld, jf. lovbekendtgørelse nr. 487 af 25. juni 1990, som ændret ved §  

 2 i lov nr. 951 af 27. december 1991, foretages følgende ændringer:
 1. § 1 affattes således:
» § 1. Efter ansøgning kan Kongeriget Danmarks Hypotekbank og  

 Finansforvaltning (Hypotekbanken) på statskassens vegne yde tilskud til  

 tilbagebetaling af statsgaranterede studielån i pengeinstitutter og til  

 indfriede statsgaranterede studielån.
Hypotekbanken kan endvidere helt eller  

 delvis eftergive skyldig studiegæld, herunder renter og omkostninger.« 2. I § 2, stk. 2, 2. pkt., og stk. 3, ændres  

 »50.600« til: »52.600«.
 3. § 2 a, stk. 4, nr. 1, affattes således:
»1) kapitalindkomst, der er omfattet af personskattelovens § 4, stk.  

 1, nr. 4 og 5, hvori der indeholdes udbytteskat,», og nr. 2 og 3 ophæves.
 Nr. 4 bliver herefter nr. 2.
 4. § 4, stk. 2, affattes således:
 » Stk. 2. Tilskudsprocenten er den til enhver tid fastsatte  

 officielle diskonto pr. 1. januar forud for det pågældende tilskudsårs  

 begyndelse med tillæg af højst 7 point afhængig af den beregnede årsindkomst  

 efter følgende skala:
 5. I § 6, stk. 1, ændres »Styrelsen for Statens  

 Uddannelssesstøtte (styrelsen)» til: »Hypotekbanken«.
 6. I § 7 ændres »styrelsen« til:  

 »Hypotekbanken«.
 7. I § 8, 1. pkt., ændres »styrelsen« til:  

 »Hypotekbanken«, og i 2. pkt. ændres  

 »Undervisningsministeren« til: »Finansministeren«.
 8. I § 9 ændres »Undervisningsministeren« til:  

 »Finansministeren«.
 9. I § 10 ændres i stk. 1 »styrelsen« til:  

 »Hypotekbanken«, i stk. 4, ændres  

 »undervisningsministeren« til: »finansministeren«, og i  

stk. 5 ændres »Undervisningsministeren« til:  

 »Finansministeren«.
 10. Kapitel 2 affattes således:
»Kapitel 2 Tilskud til indfriede statsgaranterede studielån § 12. For tilskud til tilbagebetaling af indfriede  

 statsgaranterede studielån gælder reglerne i kapitel 1. Finansministeren kan  

 fastsætte regler om bortfald af tilskud, hvis tilbagebetalingsaftalen ikke  

 overholdes, og om administrationen i de tilfælde, hvor låntager samtidig har  

 studielån i et pengeinstitut.« 11. Efter kapitel 3 indsættes som kapitel 4 a:
»Kapitel 4 a Kontrolbestemmelser § 17 a.
Hypotekbanken kan hos skattemyndigheder og andre  

 offentlige myndigheder indhente de oplysninger om låntager, som er nødvendige  

 for at behandle ansøgninger om tilskud efter kapitel 1 og 2 og om  

 eftergivelse efter kapitel 3, herunder de i § 8 nævnte oplysninger.« § 2 Stk. 1. Loven træder i kraft ved bekendtgørelsen i Lovtidende.
 Stk. 2. Loven har virkning for opgørelse af indkomstgrundlaget for  

 1993 på grundlag af indkomståret 1991 og følgende år.
 Stk. 3. § 1, nr. 3, har virkning fra tilskudsåret 1993-94.
