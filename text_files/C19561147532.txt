 I en af statsadvokaten for Sjælland forelagt sag om færdselsulykke var  

 omstændighederne følgende:
 I en sag vedrørende en 16-årig landbrugsmedhjælper, der havde ført en  

 traktor fra en mindrebefærdet bivej ind på landevejen Sorø Næstved, og derved  

 påkørt et fra højre side af landevejen kommende automobil, der derefter kørte  

 mod et vejtræ, hvorved føreren og en passager blev dræbt, havde  

 statsadvokaten indstillet, at der under hensyn til sigtedes unge alder ikke  

 rejstes tiltale for uagtsomt manddrab.
 Ved sagens tilbagesendelse udtalte jeg, at jeg måtte anse det for rettest,  

 at der blev rejst tiltale mod den pågældende såvel for uagtsomt manddrab som  

 for overtrædelse af færdselsloven,..., således at hensynet til at undgå, at  

 denne unge mand kom til at afsone frihedsstraf måtte tilgodeses ved  

 forelæggelse af sagen med henblik på benådning.
 Sagen afsluttedes med en underretsdom af 13.3.1956, ved hvilken tiltalte  

 for uagtsomt manddrab og for overtrædelse af færdselsloven blev idømt 30  

 dagbøder a 10 kr., hvorhos retten til at være fører af motordrevet køretøj  

 blev frakendt ham for et tidsrum af 1 år og 6 måneder.
