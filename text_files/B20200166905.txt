Bekendtgørelse om delegation af social- og indenrigsministerens beføjelser efter akt nr. 128 af 2. april 2020, akt nr. 164 af 14. maj 2020, akt nr. 169 af 14. maj 2020, akt nr. 205 af 11. juni 2020, akt nr. 298 af 1. oktober 2020 og akt nr. 42 af 12. november 2020 til Socialstyrelsen I medfør af akt nr. 128 af 2. april 2020, akt nr. 164 af 14. maj 2020, akt nr. 169 af 14. maj 2020, akt nr. 205 af 11. juni 2020, akt nr. 298 af 1. oktober 2020 og akt nr. 42 af 12. november 2020 fastsættes:
 § 1. Følgende beføjelser efter akt nr. 128 af 2. april 2020, akt nr. 164 af 14. maj 2020, akt nr. 169 af 14. maj 2020, akt nr. 205 af 11. juni 2020 og akt nr. 42 af 12. november 2020 delegeres fra social- og indenrigsministeren til Socialstyrelsen:
 1) Socialstyrelsen bemyndiges til at fastsætte nærmere regler om anvendelse af bevilling, herunder ansøgningsform, tidsfrister, vilkår for tilskud, udbetaling af tilskud, tilbagebetaling af tilskud og renter, regnskab, revision og rapportering om tilskud samt tilsyn og kontrol.
 2) Socialstyrelsen bemyndiges til at træffe beslutning om ydelse af tilskud, meddelelse om tilskud, afslag på ansøgning om tilskud og genanvendelse af tilbagebetalte tilskud.
 § 2. Følgende beføjelser efter akt nr. 298 af 1. oktober 2020 delegeres fra social- og indenrigsministeren til Socialstyrelsen:
 1) Socialstyrelsen bemyndiges til at fastsætte regler om anvendelse af bevillingen, herunder ansøgningsform, tidsfrister, vilkår for tilskud, udbetaling af tilskud, tilbagebetaling af tilskud og renter, regnskab, revision og rapportering om tilskud samt tilsyn og kontrol.
 2) Socialstyrelsen bemyndiges til at træffe beslutning om ydelse af tilskud, meddelelse om tilskud, afslag på ansøgning om tilskud og genanvendelse af tilbagebetalte tilskud.
 § 3. Bekendtgørelsen træder i kraft den 25. november 2020.
