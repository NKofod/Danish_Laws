 Patentankenævnet stadfæstede med dissens Patentdirektoratets afgørelse  

 om, at betegnelsen FEAST mangler tilstrækkeligt særpræg til at kunne  

 registreres for spiseis.
År 1995, 31. juli afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 22. august 1991 indleverede klageren en ansøgning om registrering af  

 varemærket FEAST (ordmærke) for spiseis i klasse 30.
I skrivelse af 8. maj 1992 udtalte Patentdirektoratet, at det ansøgte  

 varemærke ikke havde det særpræg, et varemærke iflg. varemærkelovens § 13  

 skal have for at kunne registreres.
Betegnelsen FEAST kan tjene til at  

 betegne varens art, nemlig at der er tale om spiseis i form af et festmåltid.
 Klagerens fuldmægtig skrev i den anledning den 11. august 1992 følgende  

 til direktoratet:
 »....På ansøgernes vegne skal vi anmode om at få taget den pågældende  

 afgørelse op til fornyet prøvelse under henvisning til, at ord som  

 »fest«, »festival« og »fiesta« alle er  

 accepteret til registrering for varearter, der kan spises/drikke/nydes, jf.  

 følgende registreringer:
VR 465/1983 FEST SILD - Klasse 29, VR 1155/1951 FESTIVAL - Klasse 30, VR 5132/1975 FESTIVAL - Klasse 30, VR 425/1956 FINE FESTIVAL - Klasse 32 og 33, VR 1726/1973 FIESTA - Klasse 30, VR 1737/1976 FIESTA - Klasse 29, 30, 31, 32, VR 2745/1986 FIESTA - Klasse 33.
 Det er ansøgernes opfattelse, at betydningen af det engelske ord  

 »feast« næppe er særligt udbredt i Danmark, og dette ord må derfor  

 være fuldt registrerbart på lige fod med rent danske ord som »fest«  

 og »festival« samt det almindeligt kendte udenlandske ord  

 »fiesta«.
Efter en fornyet prøvelse forventes det, at ansøgningen nu føres til  

 registrering.' Den 9. februar 1993 fastholdt direktoratet, at mærket mangler særpræg og  

 anførte:
»....Efter fornyet overvejelse skal vi meddele, at vi fastholder den  

 tidligere trufne afgørelse, meddelt Dem i brev herfra af 08 maj 1992. FEAST  

 betyder ifølge Gyldendals røde ordbog direkte »festmåltid« og kan  

 derfor angive, at der er tale om en is, der skal spises ved et sådant  

 festmåltid.
Feast er som engelsk bedre kendt end det italienske  

 »fiesta«....' Klageren anmodede i skrivelse af 9. juni 1993 direktoratet om at foretage  

 en fornyet prøvelse af det ansøgte mærkes registrerbarhed og udtalte:
 »....Direktoratet henviser til, at i henhold til Gyldendals røde  

 ordbog betyder feast direkte »festmåltid«.
 Vi må her henvise til, at en nærmere granskning af brugen af ordet feast  

 på engelsk i denne betydning kun bruges i forbindelse med arrangementer af  

 offentlig type, nærmest svarende til arrangementer af den type som Dronning  

 Margrethe indbyder til ved besøg af fremmede statsoverhoveder, altså nærmest  

 festbanket.
Endvidere henvises til, at nærværende ansøgere har opnået registrering af  

 det pågældende ord i engelsktalende lande, nemlig Irland, reg. nr. 126876  

 Malta, reg. nr. 20379 Når registrering af dette ord kan finde sted i engelsktalende lande, mener  

 ansøgerne, at det danske patentdirektorats vurdering af mærkets  

 registrerbarhed i Danmark er foretaget efter alt for strenge kriterier.
Efter en fornyet vurdering af sagen håber ansøgerne, at direktoratet vil  

 ændre den trufne beslutning.' Den 28. september 1993 afslog direktoratet ansøgningen under henvisning  

 til varemærkelovens § 13 med den tidligere angivne begrundelse.
 Denne afgørelse har klageren ved skrivelse af 26. november 1993 indbragt  

 for Patentankenævnet med påstand om, at direktoratets afgørelse omstødes.
 I ankebegrundelsen skriver klageren bl.a.:
 »....Det er fortsat ansøgernes opfattelse, at Patentdirektoratet har  

 lagt for strenge kriterier til grund ved vurderingen af registrerbarheden af  

 det ansøgte mærke FEAST.
Ordet feast er et ord i det engelske sprog, der ikke kun, som anført af  

 Patentdirektoratet i brev af 9. februar 1993, betyder »festmåltid«,  

 jf. vedlagte kopi fra B.
Kjærulff Nielsen »Engelsk-dansk Ordbog«.
Det er ansøgernes opfattelse, at kendskabet hos danske forbrugere til  

 betydningen af det engelske ord feast vil være ringe.
Uanset om kendskabet  

 til betydningen af dette ord måtte være udbredt, så bør dette i sig selv ikke  

 medføre afvisning fra registrering på grund af manglende særpræg af følgende  

 grunde.
 Følgende helt almindelige ord fra det danske sprog, der direkte angiver  

 ord, som betyder »festlige lejligheder«, nemlig selve ordet FEST  

 samt ordet FESTIVAL, accepteres som fuldt ud registrerbare for varearter, der  

 kan anvendes ved sådanne »festlige lejligheder« og indgå i  

 »festmåltider«.
Vi skal her henvise til VR 465/83 FEST SILD hvor den generiske betegnelse SILD næppe kan være tilstrækkelig til at  

 give det samlede mærke FEST SILD registrerbarhed.
Endvidere henvises til Det bemærkes, at sidstnævnte registrering oprindelig har været gennemført  

 for samtlige varearter i klasse 1-34.
 Der vedlægges kopi af de pågældende registreringer.
 Når sådanne ord har kunnet registreres og fortsat i dag accepteres som  

 registrerbare, må det engelske ord FEAST også kunne anses som registrerbart.
 for samtlige varer i klasse 29. I dette mærke kan forekomsten af  

 bogstaverne »Mc-» foran ordet -FEAST næppe i sig selv være  

 tilstrækkelig til at give det samlede mærke registrerbarhed.
 Der vedlægges ligeledes kopi af denne registrering.
 På grund af den hidtil foreliggende registreringspraksis finder ansøgerne,  

 at også det ansøgte mærke FEAST bør kunne antages til registrering for de  

 ansøgte varer.
For ansøgerne kan det oplyses, at ansøgning om varemærkeregistrering af  

 ordet FEAST er indleveret i en lang række lande rundt om i verden.
Danmark er  

 foreløbig det eneste land, hvor der har været indvendinger mod ordets  

 registrerbarhed på grund af den engelske betydning af ordet.
Således er  

 mærket accepteret til registrering i direkte engelsksprogede lande, nemlig Det henstilles på baggrund af det ovenfor anførte, at ansøgningen  

 tilbagesendes til Patentdirektoratet med pålæg om fortsat behandling.« I anledning af klagen har direktoratet ved skrivelse af 16. september 1994  

 afgivet følgende udtalelse:
»Klageren henviser i ankebegrundelsen til, at direktoratet under VR  

 465 1983 har registreret ordmærket FEST SILD.
Direktoratet kan oplyse, at det  

 nævnte mærke oprindeligt blev fundet uegnet til registrering på grund af  

 manglende særpræg og først blev registreret, efter at der var dokumenteret  

 indarbejdelse for marinerede sildefileer, herunder madeira marinerede, og  

 ansøgningen var begrænset til denne vareart.
 Klageren henviser endvidere til registreringerne VR 5132 1975 ordet  

 FESTIVAL, VR 425 1956 betegnelsen FINE FESTIVAL og VR 835 1935 ordet  

 FESTIVITAS.
Det er direktoratets opfattelse, at disse betegnelser ikke kan sidestilles  

 med ordet FEAST, der foruden betydningen »fest« (kirkelig) bl.a.  

 har betydningen festmåltid og således på engelsk kan angive varens anvendelse  

 eller art, nemlig at der er tale om spiseis til et festmåltid.
Selv om  

 betydningen af ordet feast ikke måtte være almindeligt kendt i Danmark, er  

 det direktoratets opfattelse, at et stort antal konsumenter vil forstå  

 betydningen af ordet, dels fordi engelsk er det fremmede sprog, der er størst  

 kendskab til i Danmark, dels fordi ordet ligger meget nært det danske ord  

 fest.
Det synes derfor ikke rimeligt, at en enkelt erhvervsdrivende opnår  

 eneret til dette ord som betegnelse for is.
Det henstilles, at Ankenævnet stadfæster det ved direktoratets skrivelse  

 af 28 sep 1993 meddelte afslag.' Ankenævnet har behandlet sagen på sit møde den 17. maj 1995.
For klageren mødte cand.jur Birthe Zachariassen, der anførte, at det  

 ansøgte mærke næppe vil blive udtalt på engelsk, og at kendskab til ordets  

 betydning på engelsk næppe er så udbredt som af Direktoratet antaget.
Udover  

 at være registreret i Island og på Malta er mærket nu også registreret i  

 England.
To af nævnets medlemmer (Grønning-Nielsen og Hans Chr.
Thomsen) finder som  

 Direktoratet, at det ansøgte mærke savner særpræg både henset til ordets  

 betydning som festmåltid og i betydningen at nyde/gøre sig til gode med.
Et medlem (Warnich-Hansen) finder det ikke sandsynligt, at danske  

 forbrugere i almindelighed vil forbinde det ansøgte med begrebet festmåltid.  

 En del forbrugere vil muligt forbinde noget festligt hermed, således at ordet  

 får suggestiv, men ikke deskriptiv betydning.
For andre vil det fremstå som  

 et kunstord.
Dette medlem voterer derfor for at tage klagen til følge.
 Der træffes afgørelse efter stemmeflertallet.
 Dissens.
