 § 1.  Budgetvejledning 1996, punkt 20.1.14, ændres og  

 affattes således:
 »Alle statsinstitutioner, som henhører under hovedkonti med  

 bevillingstypen driftsbevilling og statsvirksomhedsbevilling er omfattet af  

 ordningen om selvstændig likviditet, medmindre det modsatte fremgår af  

 anmærkningerne til finansloven.
 Et likviditetsområde består af en eller flere hovedkonti, hvis aktiviteter  

 disponeres med fælles pengeforsyning.
Ved indtræden i likviditetsordningen oprettes til hvert likviditetsområde  

 en egen konto i Danmarks Nationalbank.
Likviditetstildelingen foregår til  

 denne konto.
 Ved indtræden i likviditetsordningen tildeles et likviditetsområde  

 grundlikviditet på 0,5 procent af områdets bruttoudgifter fratrukket  

 modværdien af de likvide midler på indtrædelsestidspunktet.
 I finansårets løb tildeles et likviditetsområde hver måned  

 acontolikviditet på en tolvtedel af summen af områdets positive  

 nettoudgiftsbevilling på finansloven og et af Finansministeriet skønnet beløb  

 til refusionsberettiget købsmoms, mens et likviditetsområde, hvor summen af  

 områdets negative nettoudgiftsbevilling på finansloven og et af  

 Finansministeriet skønnet beløb til refusionsberettiget købsmoms er et  

 negativt beløb, hver måned indbetaler acontolikviditet på en tolvtedel heraf.
 Acontotildelingen respektive acontoindbetalingen af likviditet sker på en  

 af Finansministeriet nærmere fastsat dato i måneden.
Der foretages en årlig likviditetsregulering, når regnskabet for et  

 likviditetsområde foreligger.
Den årlige likviditetsregulering udgør  

 forskellen mellem områdets nettoudgifter eksklusive nettorenter af  

 likviditetsordningen i henhold til regnskabet og finansårets  

 acontolikviditet.
 Der gives mulighed for en ekstraordinær likviditetskorrektion, såfremt et  

 likviditetsområdes beholdning af nettodebitorer ændres ekstraordinær, varigt  

 og beløbsmæssigt betydeligt.
 Finansministeriet forrenter likviditetsområdernes konti i Danmarks  

 Nationalbank.
 Umiddelbart forud for et givet finansår udmelder Finansministeriet med  

 hvilken rente, likviditetsområdernes ind- og udlån på kontiene i Danmarks  

 Nationalbank i det givne finansår vil blive forrentet med.
 Finansministeriet fastsætter ind- og udlånsrenten med udgangspunkt i  

 pengeinstitutternes gennemsnitlige forrentning af ind- og udlån for erhverv,  

 således som disse er opgjort af Finanstilsynet.
 Finansministeriet fastsætter en ny ind- og udlånsrente for  

 likviditetsområdernes konti i Danmarks Nationalbank, såfremt der i  

 finansårets løb konstateres væsentlige ændringer i de gennemsnitlige ind- og  

 udlånsrenter, der er udgangspunktet for den årlige rentefastsættelse.
 Renter af likviditetsområdernes konti i Danmarks Nationalbank tilskrives  

 kvartalsvis bagud.
Likviditetsordningens resultat opgøres årligt for hvert likviditetsområde  

 i regnskabet for det pågældende år i form af de nettorenter, området har  

 oppebåret af likviditetsordningen.
Disse renter består af renter på kontoen i  

 Danmarks Nationalbank, renter på konti i pengeinstitutter samt eventuelle  

 morarenter.
Nettorenterne af likviditetsordningen tilfalder det enkelte  

 likviditetsområde.
Positive nettorenteindtægter skal indregnes som en  

 forøgelse af likviditetsområdets videreførselsbeløb i det pågældende år, mens  

 nettorenteudgifter skal indregnes som en formindskelse af  

 videreførselsbeløbet.
Et likviditetsområdes formindskelse af videreførselsbeløbet som følge af  

 nettorenteudgifter kan i et givet år maksimalt andrage 2,5 promille af summen  

 af områdets regnskabsførte udgifter og indtægter.
Er nettorenteudgifterne  

 større end den maksimalt fastsatte formindskelse af videreoverførselsbeløbet,  

 udlignes forskellen ved intern statslig overførsel fra §37. Renter.
De nærmere regler for ordningen om selvstændig likviditet er fastsat i  

 særskilt cirkulære herom fra Finansministeriet.« § 2.  Dette cirkulære har virkning fra finansåret  

 1997.
