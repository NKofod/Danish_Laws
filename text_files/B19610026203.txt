 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormaren, Ditmarsken,  

 Lauenborg og Oldenborg, gør vitterligt:
 I medfør af § 32 i lov nr, 168 af 31. maj 1961 om hjemmeværnet fastsættes  

 herved følgende bestemmelser om anvendelse af diciplinære midler i fredstid  

 for det personel i hjemmeværnet, der ikke henhører under en af de i lovens §  

 31 b) nævnte kategorier (militært personel af andre af forsvarets  

 myndigheder, som fast eller midlertidigt forretter tjeneste ved hjemmeværnet  

 samt militært personel i hjemmeværnet til fuld tjeneste):
 § 1.  Når omstændighederne taler derfor, kan mindre  

 tjenstlige forsømmelser eller forseelser afgøres ved anvendelse af et  

 disciplinært middel.
§ 2.  Som disciplinære midler kan anvendes mundtlige tilrettevisninger, Skriftlige tilrettevisninger samt bortvisning fra uddannelsen på skoler og kurser.
Stk. 2.  Disciplinære midler må kun anvendes på den, der  

 har begået forseelsen eller udvist forsømmelsen.
Det skal forud for  

 anvendelsen tilkendegives den pågældende, hvad der er grunden til  

 disciplinarmidlets anvendelse.
§ 3.  Enhver fortsat kan tildele sine undergivne  

 fortjente mundtlige tilrettevisninger, der dog ikke må udarte til skældsord  

 eller andre upassende eller krænkende ytringer.
Tilrettevisningerne kan gives  

 under fire øjne eller i overværelse af andre ved hjemmeværnet  

 tjenestegørende.
 Stk. 2.  Myndighed til at anvende de øvrige disciplinære  

 midler tilkommer fortsat, der fører befaling over et hjemmeværnsdistrikt, et  

 luftmeldedistrikt, en lotteregion, en skole i hjemmeværnet eller en skole  

 eller afdeling ved værnene, hvorved befalingsmænd eller befalingshavende i  

 hjemmeværnet forretter tjeneste, samt højere foresatte.
 Stk. 3.  Den, der har myndighed til at anvende de  

 disciplinære midler, kan ikke overlade denne myndighed til andre.
 § 4.  De disciplinære midler betragtes ikke som straf,  

 og den, over for hvem disciplinarmidlet anvendes, kan ikke forlange sagen  

 henvist til rettergang.
 Stk. 2.  Over anvendelsen af et disciplinært middel kan  

 den pågældende klage til sine foresatte, men ingen kan ved at ingive klage  

 unddrage sig pligten til at efterkomme, hvad der er pålagt ham.
 § 5.  Om anvendelsen af disciplinære midler - undtagen  

 mundtlige tilrettevisninger - og grunden dertil skal der ske tilførsel i en  

 særligt dertil indrettet bog.
 I bogen indføres:
Stamnummer, grad og navn på den, på hvem midlet har været anvendt, anledning til midlets anvendelse, og hvornår sådan anledning har været  

 givet, det disciplinære middel og datoen for dets anvendelse, samt hvem der har beordret anvendelsen.
Stk. 2.  Bogen færes i to eksemplarer.
Det ene eksemplar  

 indsendes til gennemsyn hos chefen for hjemmeværnet efter dennes nærmere  

 bestemmelse.
 § 6.  denne anordning træder i stedet for anordning  

 nr. 470 af 15. oktober 1949 om anvendelse af disciplinære midler ved  

 hjemmeværnet.
 Givet på Gråsten Slot, den 3. august  

 1961 .
 Under Vor Kongelige Hånd og segl.
 FREDERIK R.
 Poul Hansen.
