 En oversætter, der beskæftigede sig med oversættelse af videnskabelige  

 tekster med henblik på gengivelse i medierne, rejste spørgsmål om den  

 afgiftsmæssige stilling efter merværdiafgiftsloven for denne virksomhed.
Oversætteren foretog fra dansk/norsk til engelsk oversættelse af faglige  

 tekster af medicinsk, arkæologisk, etnografisk eller andet videnskabeligt  

 indhold med henblik på gengivelse i tidsskrifter, bøger mv.
Han anførte, at  

 de pågældende publikationer ikke er kommercielle, idet de kun kan udgives med  

 massiv støtte hovedsageligt fra forskningsrådene.
Direktoratet for toldvæsenet påpegede, at afgrænsningen af afgiftsfri  

 oversættervirksomhed ikke udelukkende kan foretages ud fra, hvorledes den  

 oversatte tekst skal gengives, eller om der er tale om skønlitteratur eller  

 ej.
Der må samtidig lægges vægt på, om der er tale om en direkte oversættelse  

 af en tekst, eller om der er tale om en oversættelse, der er mere  

 "fri", og hvortil der eventuelt også kræves en vis gendigtning af  

 teksten.
 Direktoratet fandt ikke, at der i den nævnte oversættervirksomhed var  

 nogen form for "frihed", men at oversættelserne må betegnes som en  

 direkte oversættelse af videnskabelige tekster. "Frihed" eller  

 gendigtning i oversættelser i sådanne tekster vil i øvrigt efter  

 direktoratets opfattelse være uforenelig med teksternes karakter, og kan  

 formentlig alene tænkes ved oversættelser af skønlitterære værker.
 Nævnet traf afgørelse om, at den omhandlede oversættervirksomhed er  

 omfattet af afgiftspligten efter lovens § 2, stk 2, idet ingen af  

 undtagelsesbestemmelserne i stk 3, herunder punkt l, kan finde anvendelse.
 Nævnet var enig med direktoratet i, at oversættervirksomheden i den  

 foreliggende sag må sidestilles med oversættelse af teknisk, kommercielt  

 materiale og translatørvirksomhed, der begge er omfattet af afgiftspligten,  

 uanset at også disse oversættelser kræver særlig faglig ekspertise.
 En senere truffet afgørelse, Dep.950, er indarbejdet i teksten.
