Fremsat den 21. januar 1999 af miljøministeren  

 (Svend Auken) Forslag til Lov om ændring af lov om  

 miljøbeskyttelsei (Integreret forebyggelse og bekæmpelse af forurening,  

 medarbejderinddragelse m.v.) § 1 I lov om miljøbeskyttelse, jf. lovbekendtgørelse nr. 698 af  

 22. september 1998, som ændret ved lov nr. 907 og 908 af 16. december  

 1998, foretages følgende ændringer:
 1. I § 3, stk. 1, ændres »mindst forurenende teknologi« til: »bedste tilgængelige teknik«.
 2. Efter § 6 indsættes i kapitel 1:
» 3. I § 33, stk. 2, 1. pkt., udgår: »godkendt«.
 4. § 33, stk. 3, affattes således:
» 5. § 36 affattes således:
» 1)	der i ansøgningen er tilstrækkelige oplysninger om de  

 planlagte udvidelser eller ændringer til, at godkendelsesmyndigheden  

 kan vurdere forureningsforholdene og fastsætte de nødvendige  

 vilkår, og 2)	udvidelserne eller ændringerne påtænkes  

 gennemført inden for en kortere tidshorisont.«.
 6. I § 39 indsættes som stk. 4:
» 7. I § 40 a ændres »§ 41 a« til:  

»§ 41 d« .
 8. § 41 og § 41 a ophæves og i stedet  

 indsættes:
» Stk. 2. Hvis forureningen ikke kan nedbringes, kan  

 tilsynsmyndigheden nedlægge forbud imod fortsat drift og eventuelt  

 forlange virksomheden fjernet.
§ 41 a.
Indtil der er forløbet 8 år efter  

 meddelelsen af en godkendelse efter dette kapitel, må  

 tilsynsmyndigheden ikke meddele påbud eller forbud efter § 41.
Stk. 2. Tilsynsmyndigheden skal dog tage godkendelsen op til  

 revurdering og om nødvendigt meddele påbud eller forbud efter  

 § 41, hvis 1)	der er fremkommet nye oplysninger om forureningens skadelige  

 virkning, 2)	forureningen medfører miljømæssige  

 skadevirkninger, der ikke kunne forudses ved godkendelsens meddelelse, 3)	forureningen i øvrigt går ud over det, som blev lagt  

 til grund ved godkendelsens meddelelse, 4)	væsentlige ændringer i den bedste tilgængelige  

 teknik skaber mulighed for en betydelig nedbringelse af emissionerne, uden at  

 det medfører uforholdsmæssigt store omkostninger, 5)	det af hensyn til driftssikkerheden i forbindelse med processen  

 eller aktiviteten er påkrævet, at der anvendes andre teknikker,  

 eller 6)	der er fremkommet nye oplysninger om sikkerhedsmæssige forhold  

 på virksomheder, der er omfattet af regler fastsat i medfør af §  

 7 om risikobetonede processer m.v.
 Stk. 3. Ministeren kan fastsætte regler om, at den i  

 stk. 1 og § 41 b, stk. 1, omtalte tidsfrist nedsættes  

 for bestemte listevirksomheder, dog ikke til under 4 år.
§ 41 b.
Når der er forløbet 8 år efter  

 meddelelsen af en godkendelse efter dette kapitel, kan tilsynsmyndigheden  

 ændre vilkårene heri ved påbud eller nedlægge forbud  

 imod fortsat drift, jf. § 41. Ministeren fastsætter regler om, at  

 tilsynsmyndigheden regelmæssigt skal tage godkendelser af bestemte  

 listevirksomheder op til revurdering og om nødvendigt meddele  

 påbud eller forbud efter § 41.
 Stk. 2. Tilsynsmyndigheden skal tage godkendelsen op til  

 revurdering og om nødvendigt meddele påbud eller forbud efter  

 § 41 i de tilfælde, som er nævnt i § 41 a,  

 stk. 2.
§ 41 c.
Tilsynsmyndigheden kan umiddelbart nedlægge  

 forbud imod fortsat drift og eventuelt forlange virksomheden fjernet, hvis  

 forureningen medfører overhængende alvorlig fare for  

 sundheden.
§ 41 d.
Godkendelsesmyndigheden kan tilbagekalde en  

 godkendelse eller fastsætte særlige vilkår i en  

 eksisterende godkendelse, herunder vilkår om sikkerhedsstillelse, jf.  

 § 39 a, såfremt 1)	indehaveren, medlemmer af indehaverens direktion eller bestyrelse  

 eller andre, der kan udøve bestemmende indflydelse på  

 virksomhedens drift, bliver omfattet af § 40 a, 2)	personer eller selskaber m.v., der er omfattet af § 40 a,  

 bliver ejer eller medejer af virksomheden, eller 3)	personer, der er omfattet af § 40 a, indtræder i  

 bestyrelse eller direktion i et selskab m.v., der driver godkendt  

 virksomhed.
 Stk. 2. Ved indbringelse af afgørelser efter  

 stk. 1 for domstolene kan domstolene tillægge  

 søgsmålet opsættende virkning.«.
 9. I § 42, stk. 1, ændres »omfattet af regler fastsat i  

 medfør af § 35« til:  

» optaget på den i § 35  

 nævnte liste«, og efter  

»nedbringes« indsættes: », herunder påbud om  

 gennemførelse af bestemte foranstaltninger«.
 10. § 42, stk. 2, 1. pkt., ophæves.
 11. I § 74, stk. 2, indsættes som 3.  

 pkt.:
» 12. § 79 affattes således:
» 13. Efter § 84 a indsættes:
» 14. I § 110, stk. 1, nr. 5, udgår: »eller anmeldelse efter § 36«.
 15. I § 110, stk. 3, indsættes efter »§ 35 a,«: »§ 39,  

 stk. 4, «.
§ 2 Stk. 1. Loven træder i kraft den 30. oktober 1999.
 Stk. 2. For afgørelser om godkendelse meddelt efter  

 miljøbeskyttelseslovens kapitel 5 før den 30. oktober 1999  

 finder bestemmelserne i § 41 a, stk. 2, nr. 4 og 5, som affattet  

 ved denne lovs § 1, nr. 8, først anvendelse, når der er  

 forløbet mere end 8 år fra godkendelsens meddelelse eller, hvis  

 miljø- og energiministeren efter miljøbeskyttelseslovens § 41,  

 stk. 6, har nedsat den nævnte tidsfrist, mere end den af ministeren  

 fastsatte kortere frist.
 Stk. 3. Miljø- og energiministeren kan fastsætte  

 overgangsregler.
Bemærkninger til lovforslaget Almindelige bemærkninger 1. Baggrunden for lovforslaget Det foreliggende lovforslag sigter på at skaffe de  

 nødvendige hjemler i miljøbeskyttelsesloven til at  

 gennemføre Rådets direktiv 96/61/EF om integreret forebyggelse  

 og bekæmpelse af forurening (IPPC-direktivet), som trådte i kraft  

 den 30. oktober 1996, og som skal gennemføres i medlemslandene senest  

 den 30. oktober 1999. Direktivet er trykt i EFT nr.
L 257 af 10. oktober  

 1996, s. 26, og er optaget som bilag til dette lovforslag.
 Herudover har lovforslaget til formål at  

 indføre nye regler om virksomhedernes pligt til at inddrage  

 medarbejdere i miljøarbejdet.
Ved forslaget foretages endvidere enkelte  

 nødvendige justeringer i forhold til Rådets direktiv  

 96/82/EØF om kontrol med risikoen for større uheld med farlige  

 stoffer (Seveso2-direktivet). Dette direktiv er trykt i EFT nr.
L 10 af 14.  

 januar 1997, s. 13. Direktivet trådte i kraft den 3. februar 1997 og  

 skal gennemføres i Danmark inden den 3. februar 1999, jf. nedenfor  

 under afsnit 5.
 Desuden har lovforslaget til hensigt at udvide  

 myndighedernes generelle adgang til at ændre en miljøgodkendelse  

 i den såkaldte retsbeskyttelsesperiode.
2. Hovedpunkterne i lovforslaget Hovedpunkterne i lovforslaget er følgende:
 Ministeren bemyndiges til at fastsætte regler om, at  

 godkendelser af bestemte listevirksomheder skal revurderes med passende  

 mellemrum.
Forslaget indfører herudover for alle listevirksomheder krav  

 om, at en godkendelse skal tages op til revurdering i særlige  

 tilfælde.
Konsekvensen af dette er, at myndighedernes generelle adgang  

 til at ændre en miljøgodkendelse i retsbeskyttelsesperioden  

 udvides.
 Ministeren bemyndiges til at fastsætte regler om inddragelse af  

 offentligheden, før myndigheden træffer afgørelser om  

 godkendelse efter kapitel 5.
Forslaget ændrer den gældende bestemmelse i § 36,  

 således at det præciseres, under hvilke betingelser en  

 godkendelse kan tage højde for fremtidige ændringer eller  

 udvidelser.
Samtidig afskaffes begrebet »rammegodkendelse«.
Forslaget fastslår, at forurenende virksomheder har pligt til  

 at inddrage medarbejderne i miljøarbejdet.
Samtidig bemyndiges  

 ministeren til efter forhandling med de berørte parter at  

 fastsætte de nærmere regler om, hvordan medarbejderne skal  

 inddrages.
 Ministeren bemyndiges til at begrænse godkendelsesmyndighedens  

 adgang til at meddele tilladelse til påbegyndelse af bygge- og  

 anlægsarbejder i tilfælde, hvor risikoen for større uheld  

 ændres.
3. Hørte myndigheder og organisationer Miljø- og energiministeren har modtaget  

 høringssvar fra Advokatrådet, Affaldsteknisk Samarbejde,  

 Amtsrådsforeningen, Asfaltindustrien, Branchesikkerhedsrådet for  

 Jernindustrien, Bryggeriforeningen, By- og Boligministeriet, CO-Industri,  

 Danfoss A/S, Danmarks Naturfredningsforening, Dansk Metal, Dansk Industri,  

 Dansk Planteværn, Dansk Textil & Beklædning, Danske  

 Fjernvarmeværkers Forening, Danske Elværkers Forening, Dansk  

 Forsikring og Pension, De danske Landboforeninger, Dansk Familielandbrug, Det  

 Danske Fjerkræråd, Forbrugerrådet, Foreningen af Danske  

 Kemiske Industrier, Foreningen af Danske Private Havne, Finansministeriet,  

 Foreningen af Kommunale Beredskabschefer, Forskningscentret for Skov &  

 Landskab, Forskningsministeriet, Forsvarsministeriet, Frederiksberg Kommune,  

 GenvindingsIndustrien, Ingeniørforeningen i Danmark,  

 Justitsministeriet, KOMGAS, Københavns Kommune, Kulturministeriet,  

 Kommunernes Landsforening, Landsplanafdelingen,  

 Lægemiddelindustriforeningen, Ministeriet for Fødevarer,  

 Landbrug og Fiskeri, Landbrugsrådet, Landsorganisationen i Danmark,  

 MLK-Sammenslutningen, Oliebranchens Fællesrepræsentation,  

 Registrerede Revisorer, RenoSam, Specialarbejderforbundet i Danmark og  

 Trafikministeriet.
I det forslag, som blev sendt i ekstern høring, var  

 medtaget forslag til de bemyndigelser, der vil være nødvendige  

 til at gennemføre den del af konventionen om adgang til oplysninger,  

 offentlig deltagelse i beslutninger og adgang til klage og  

 domstolsprøvelse på miljøområdet  

 (Århuskonventionen), som vedrører listevirksomheder.  

 Begrundelsen var, at der er et vist overlap imellem IPPC-direktivet og  

 Århuskonventionen, idet begge regelsæt har bestemmelser om  

 offentlighedens inddragelse i miljøgodkendelser.
Regeringen fandt det  

 derfor hensigtsmæssigt at behandle de overlappende områder  

 vedrørende listevirksomheder over én sammenhængende  

 omgang.
Processen vedrørende implementeringen er dog ikke på  

 nuværende tidspunkt tilstrækkelig langt til, at de  

 pågældende regler om offentlighedens inddragelse kan angives helt  

 præcist, idet regeringen bl.a. ønsker at afholde en konference  

 om Århuskonventionen, før man lægger sig endeligt fast  

 på implementeringen.
I det lovforslag, som blev sendt til  

 høring, var der derfor alene angivet de rammer, som bemyndigelserne  

 ville blive anvendt indenfor.
Dette forslag mødte en del modstand i  

 høringsrunden, herunder især fra industrien, der fandt det  

 uhensigtsmæssigt på nuværende tidspunkt at inddrage  

 Århuskonventionen, fordi det endnu ikke er helt afklaret, hvordan disse  

 bemyndigelser skal udmøntes.
Forslaget er derfor fjernet.
Konsekvensen  

 heraf vil imidlertid blive, at såvel miljøbeskyttelseslovens  

 bestemmelser vedrørende offentlighedens inddragelse, som de  

 administrative regler herom, må forventes at skulle ændres igen  

 med udgangen af 1999, hvor regeringen efter de aktuelle planer forventer at  

 kunne ratificere Århuskonventionen.
4. IPPC-direktivet Direktivets bestemmelser IPPC-direktivet er et rammedirektiv, der indeholder de  

 generelle principper for en integreret indsats over for forureningen fra de  

 større industrielle aktiviteter og større husdyrbrug, der er  

 nævnt i direktivets bilag 1 (IPPC-virksomheder), mens det overlades til  

 medlemslandene at gennemføre de detaljerede bestemmelser om  

 godkendelsesordningen.
Direktivet indebærer bl.a., at nyanlæg af IPPC-virksomheder skal godkendes, at væsentlige ændringer eller udvidelser af  

 bestående IPPC-virksomheder skal godkendes, at bedste tilgængelig teknik (BAT) skal anvendes overalt  

 på IPPC-virksomheder, at bestående IPPC-virksomheder skal overholde direktivets krav,  

 herunder BAT, senest den 30. oktober 2007, at de grænseværdier, som er fastsat i andre  

 EF-direktiver, og som vedrører anlægstyper, der er omfattet af  

 direktivet, skal gælde som minimumskrav, indtil Rådet har  

 vedtaget nye grænseværdier i medfør af  

 IPPC-direktivet, at IPPC-virksomheder skal anmelde alle ændringer til  

 tilsynsmyndigheden, der kan have konsekvenser for miljøet, at godkendelser af IPPC-virksomheder skal revurderes med passende  

 mellemrum, at godkendelser - udover at skulle revurderes med passende mellemrum  

 - skal tages op til revurdering i særlige tilfælde, at offentligheden forud for afgørelsen om godkendelse af nye  

 anlæg eller af væsentlige ændringer af bestående  

 anlæg i et passende tidsrum skal have adgang til og mulighed for at  

 kommentere ansøgningen, at offentligheden skal have adgang til selve godkendelsen og senere  

 ajourføringer heraf samt til indberettede måledata i forbindelse  

 hermed, at berørte borgere i andre lande skal have adgang til  

 ansøgninger om godkendelse af nye anlæg eller væsentlige  

 ændringer af eksisterende anlæg, der kan medføre  

 grænseoverskridende forurening, samt at myndighederne skal koordinere deres afgørelser, når  

 flere myndigheder skal træffe afgørelse om samme  

 virksomhed.
Formål og strategi Hovedformålet med direktivet er at sikre en  

 tværgående integreret vurdering og regulering af udledninger til  

 luft, vand og jord fra IPPC-virksomhederne.
 Direktivet fremhæver integreret  

 forureningsbekæmpelse som et vigtigt led i processen frem mod en mere  

 bæredygtig balance mellem menneskets aktiviteter og den  

 samfundsmæssige udvikling på den ene side og naturens ressourcer  

 og regenerationsevne på den anden side.
Den integrerede forureningsbekæmpelse afløser  

 den hidtidige strategi i EU, hvor emissioner til luft og vand bekæmpes  

 hver for sig.
Den hidtidige strategi i EU indebærer nemlig risiko for,  

 at forureningen overføres fra et medie til et andet.
 Strategien i den integrerede forureningsbekæmpelse  

 er, at forureningen fra et anlæg skal vurderes samlet, og at der i  

 denne sammenhæng også skal tages hensyn til problemerne knyttet  

 til det affald, der produceres på anlægget, behovet for at  

 begrænse udnyttelsen af naturens ressourcer og behovet for effektiv  

 udnyttelse af energien, således at der ud fra en helhedsvurdering  

 træffes det bedst mulige valg for miljøet.
Denne strategi er ikke ny i Danmark, idet man gennem de  

 sidste næsten 25 år har arbejdet med en godkendelsesprocedure for  

 særligt forurenende virksomheder bygget på denne tankegang.
Den  

 danske miljøbeskyttelseslov har siden 1974 været baseret  

 på det synspunkt, at forureningsfaktorerne skal behandles i  

 sammenhæng, og at den enkelte virksomhed skal anvende de bedste,  

 tekniske foranstaltninger inden for en rimelig økonomisk ramme,  

 således at forureningen bliver mindst mulig.
Der henvises til  

 Folketingstidende 1972-73, Tillæg A, sp. 3932.
Med miljøreformen i 1991 blev det understreget, at  

 der ved reguleringen af forurenende virksomhed først og fremmest skal  

 lægges vægt på at forebygge forureningen ved anvendelse af  

 renere teknologi.
Herudover skal den uundgåelige forurening  

 søges begrænset mest muligt ved forureningsbegrænsende  

 foranstaltninger, herunder bedst mulig rensning.
Renere teknologi defineres  

 som ændrede produktionsprocesser, råvarer, hjælpestoffer og  

 produkter, som mindsker ressourceforbruget og hindrer, at forureningen  

 opstår ikke alene i produktionsprocessen men også i senere led i  

 vare- og produktkredsløbet.
Det fremgår af bemærkningerne til  

 miljøbeskyttelsesloven fra 1991, at en bæredygtig løsning  

 på forureningsproblemerne består i at sætte ind så  

 tidligt i processen som muligt ved at søge at minimere råvare-  

 og energiforbruget og dermed begrænse den stof- og  

 materialemængde, der samlet tilføres naturen som spild og  

 affald.
Bag dette princip ligger en erkendelse af, at en flytning af  

 belastningen fra luft til vand eller jord - eller omvendt - ikke er en  

 miljømæssigt tilfredsstillende løsning på langt  

 sigt.
Der henvises til Folketingstidende 1990-91 (2. saml.), Tillæg A,  

 sp. 1518.
 Disse principper, som er udtrykt i lovens kapitel 1, skal  

 lægges til grund ved miljømyndighedernes afgørelser efter  

 loven, herunder ved afgørelser vedrørende  

 listevirksomheder.
Den danske miljøbeskyttelseslov bygger  

 således på samme tankegang som IPPC-direktivet.
Der vurderes  

 derfor ikke at være behov for at ændre lovens  

 forureningsbegrænsningsprincip.
 Det bemærkes, at IPPC-direktivet ikke er til hinder  

 for, at lovens definition af renere teknologi, der er bredere end  

 BAT-begrebet, opretholdes.
 Grænseværdier m.v.
En IPPC-godkendelse skal indeholde alle de  

 foranstaltninger, der er nødvendige for at opfylde direktivets  

 mål om et højt beskyttelsesniveau for miljøet som helhed,  

 herunder grænseværdier for signifikante emissioner til luft og  

 vand af de stoffer, der er optaget på et særligt bilag til  

 direktivet, med særlig vægt på grænseoverskridende  

 forurening.
Disse grænseværdier eller tilsvarende tekniske  

 foranstaltninger skal baseres på den begrænsning af forureningen,  

 der kan opnås ved anvendelse af den bedste tilgængelige  

 teknik.
Bedste tilgængelige teknik (BAT) er udtryk for den  

 mest avancerede teknologi for en bestemt sektor, herunder den måde,  

 hvorpå anlægget konstrueres, bygges, vedligeholdes, drives og  

 lukkes ned.
Teknologien skal være teknisk og økonomisk  

 gennemførlig for den relevante sektor og skal sikre et så  

 højt beskyttelsesniveau som muligt.
Ved bestemmelsen af, hvad der er de bedste,  

 tilgængelige teknikker for en bestemt sektor, skal der bl.a.  

 lægges vægt på anvendelse af teknologier, der resulterer i  

 mindst mulig affald, fremme af genanvendelse og genindvinding, forbruget af  

 råstoffer og energieffektiviteten.
Direktivets bilag 4 præciserer  

 de specielle hensyn, der skal tages ved udvælgelse af BAT for den  

 enkelte sektor.
Når der skal fastsættes krav til en  

 IPPC-virksomhed, skal der foretages en konkret vurdering på grundlag af  

 den bedste tilgængelige teknik for hele sektoren og under hensyn til  

 virksomhedens tekniske karakteristika, geografiske beliggenhed samt lokale  

 miljøforhold.
Kravene fastsættes som  

 emissionsgrænseværdier eller tilsvarende parametre suppleret med  

 de nødvendige forureningsbegrænsende foranstaltninger.
Direktivet overlader det i første omgang til de  

 enkelte medlemslande at fastsætte emissionsgrænseværdier  

 baseret på den bedste tilgængelige teknik.
Den danske regering  

 lagde under forhandlingerne om direktivet vægt på, at der  

 indførtes en procedure, der kunne fremme fastsættelsen af  

 ensartede minimums-emissionsgrænser i EU for en række af de mest  

 forurenende stoffers vedkommende.
Dette resulterede i kravet om, at  

 medlemslandene skal indberette oplysninger til Kommissionen, dels om  

 væsentlige emissioner og emissionskilder fra IPPC-virksomheder, dels om  

 anvendte grænseværdier, og om muligt oplysning om de teknikker,  

 hvorpå grænseværdierne er baseret.
Igennem denne omfattende informationsudveksling mellem  

 medlemsstaterne og Kommissionen kan det forventes, at der bliver  

 identificeret et behov for at fastsætte  

 emissionsgrænseværdier på fællesskabsplan for visse  

 kategorier af anlæg og forurenende stoffer, som er omfattet af  

 direktivet.
Rådet fastsætter sådanne  

 emissionsgrænseværdier på forslag af Kommissionen.
Indtil Rådet har fastsat  

 emissionsgrænseværdier, gælder de  

 emissionsgrænseværdier, som er fastlagt i de i direktivets bilag  

 2 nævnte direktiver og andre fællesskabsbestemmelser, som  

 minimumsstandarder.
IPPC-direktivet har dermed gjort op med eventuelle  

 konflikter med andre EU-forskrifter.
Kommissionen har taget initiativ til oprettelsen af et  

 bureau i Sevilla, der skal støtte denne informationsudveksling.  

 Kommissionen udarbejder »BAT reference documents« (BAT-noter) ved  

 inddragelse af industrien, landbruget, medlemslandene og  

 interesseorganisationer.
Det er planen, at der inden udgangen af år  

 2002 skal udarbejdes BAT-noter for samtlige IPPC-listepunkter.
Disse  

 BAT-noter er alene tænkt som et informationsværktøj til  

 vejledning for de nationale myndigheder i forbindelse med deres  

 godkendelsesbehandling.
Det betyder, at disse BAT-noter ikke har retlig  

 status.
BAT-noterne tilstræbes revideret løbende.
 Når der foreligger en endelig BAT-note for en  

 sektor, vil Miljøstyrelsen omsætte den til vejledningsmateriale,  

 enten i dens fulde længde eller som et resume, således at dette  

 materiale suppleret med Miljøstyrelsens generelle vejledninger kan  

 anvendes af myndighederne ved fastsættelsen af krav til nye  

 virksomheder og ved revurdering af bestående virksomheder.  

 Myndighederne bliver således først forpligtet til at lægge  

 BAT-noterne til grund fra det øjeblik, hvor de er omsat til  

 vejledningsmateriale fra Miljøstyrelsen.
Miljøkvalitetsnormer Direktivet kombinerer kravet om anvendelse af den bedste  

 tilgængelige teknik med et krav om, at EU s miljøkvalitetsnormer  

 ikke må overskrides.
Direktivet kræver anvendelse af begge  

 principper for miljøbeskyttelse, dvs. både krav om anvendelse af  

 BAT og om overholdelse af EU s miljøkvalitetsnormer.
Det betyder, at  

 hvis anvendelsen af den bedste tilgængelige teknik for et givent  

 anlæg ikke i sig selv er nok til at overholde EU s  

 miljøkvalitetsnormer, skal der stilles yderligere vilkår til  

 virksomheden.
Det betyder i sin yderste konsekvens, at der kan meddeles  

 afslag på en ansøgning om godkendelse eller nedlægges  

 forbud mod en eksisterende virksomhed, hvis miljøkvalitetsnormerne  

 ikke kan overholdes.
 Disse principper gælder allerede efter den  

 gældende lov, jf. § 14, der indeholder hjemmel til at  

 fastsætte kvalitetskrav.
Forslag til gennemførelse af direktivet i Danmark Det centrale punkt i direktivet er indførelsen af  

 en godkendelsesordning for større industrielle aktiviteter, herunder  

 større svine- og fjerkræbrug, hvor der skal foretages en samlet  

 vurdering af udledninger til luft, vand og jord fra samme anlæg.
Selvom  

 direktivet minder om den danske godkendelsesordning, indeholder direktivet  

 som nævnt ovenfor en del proceduremæssige forskrifter, som  

 nødvendiggør en række ændringer af  

 miljøbeskyttelsesloven.
Det drejer sig navnlig om kravet om at godkendelser skal revurderes med passende mellemrum, kravet om at godkendelser herudover i visse særlige  

 tilfælde skal revurderes, og kravet om at offentligheden skal inddrages i forbindelse med  

 ansøgninger om godkendelse af nye anlæg og af væsentlige  

 ændringer af eksisterende anlæg.
 Direktivet er et minimumsdirektiv, og lovforslaget  

 lægger op til, at de af IPPC-direktivets krav, der er nye i forhold til  

 det danske godkendelsessystem, med nedennævnte undtagelser, kun  

 anvendes på de virksomhedstyper, der er nævnt i direktivets bilag  

 1.
For det første foreslås det, at bemyndigelsen  

 til at fastsætte regler om henholdsvis revurdering med passende  

 mellemrum og forudgående inddragelse af offentligheden også  

 kommer til at gælde for andre husdyrbrug end IPPC-direktivets svine- og  

 fjerkræbrug på mere end 250 dyreenheder (DE). Disse husdyrbrug  

 foreslås som nævnt i afsnit 6 optaget på listen over  

 godkendelsespligtige virksomheder.
Dette berører primært  

 mælkekvægbrug.
For det andet foreslås det, at bemyndigelsen til at  

 fastsætte regler om henholdsvis revurdering med passende mellemrum og  

 forudgående inddragelse af offentligheden anvendes på de  

 genbrugsvirksomheder, der i Danmark kaldes shredderanlæg, idet disse i  

 praksis medfører relativt omfattende miljøproblemer.
Hele  

 genbrugsindustrien var under forhandlingerne om IPPC-direktivet omfattet af  

 direktivets bilag 1, men netop shreddervirksomhederne blev under  

 forhandlingerne fjernet fra listen.
Disse anlæg er allerede i dag  

 godkendelsespligtige.
 For det tredie foreslås det, at direktivets krav om,  

 at godkendelser i visse særlige tilfælde skal revurderes, kommer  

 til at gælde for alle listevirksomheder.
For det fjerde kan der i visse tilfælde blive tale  

 om en overimplementering af praktiske grunde.
Dette hænger sammen med,  

 at direktivet opererer med anlægstyper, mens den danske  

 godkendelsesordning som hovedregel foreskriver godkendelsespligt for hele  

 virksomheden.
I de fleste tilfælde vil hele virksomheden være  

 omfattet af et af direktivets listepunkter, men f.eks.  

 overfladebehandlingsanlæg som beskrevet i direktivets bilag 1, pkt.  

 6.7, kan være en del af en større virksomhed, der ikke i sig  

 selv er omfattet af direktivet.
Hvis IPPC-direktivets procedurer kun skulle  

 gælde for den specifikke del af virksomheden, som er omfattet af  

 direktivet, ville virksomheden være underlagt to forskellige  

 regelsæt og i nogle tilfælde tillige to forskellige myndigheder.  

 Dette ville medføre, at reglerne ville blive unødigt  

 komplicerede for alle parter.
Miljøbeskyttelsesloven indeholder allerede i den  

 gældende bestemmelse i § 35, stk. 2, hjemmel for ministeren  

 til at fastsætte nærmere regler om godkendelsesordningen.
Med  

 lovforslagets bestemmelser suppleret med denne hjemmel vil ministeren ved en  

 revision af bekendtgørelse nr. 794 af 9. december 1991 om godkendelse  

 af listevirksomheder (godkendelsesbekendtgørelsen) kunne  

 gennemføre IPPC-direktivet i Danmark i sin helhed.
5. Seveso2-direktivet Seveso2-direktivet er en videreudbygning af Rådets  

 direktiv 82/501/EØF om risikoen for større uheld i forbindelse  

 med en række industrielle aktiviteter (Seveso1), som ændret ved  

 direktiver af 19. marts 1987 og 24. november 1988. Seveso1-direktivet er  

 gennemført i Danmark ved Miljøministeriets  

 bekendtgørelse nr. 520 af 5. juli 1990 om vurdering af sikkerheden i  

 forbindelse med risikobetonede aktiviteter, der kan medføre et  

 større uheld (risikobekendtgørelsen).
Seveso2-direktivet gælder for virksomheder, hvor  

 farlige stoffer forekommer eller kan dannes i mængder, der er  

 større end eller lig med de tærskelmængder, der angives i  

 direktivets bilag 1, og omfatter væsentlig flere virksomheder end  

 Seveso1-direktivet.
Endvidere udvider Seveso2-direktivet pligterne for de  

 omfattede virksomheder, blandt andet fordi samtlige omfattede virksomheder  

 fremover skal foretage anmeldelse til tilsynsmyndigheden.
Direktivets  

 anmeldepligt vil blive gennemført ved, at alle virksomheder omfattet  

 af direktivet også bliver godkendelsespligtige.
Det må antages,  

 at langt de fleste af disse virksomheder i forvejen er godkendelsespligtige,  

 idet de er omfattet af et andet listepunkt.
De få virksomheder, der  

 ikke i forvejen er godkendelsespligtige, vil blive indkaldt med hjemmel i den  

 foreslåede § 39, stk. 4, med frist for indsendelse af  

 ansøgning senest 1. februar 2000.
 Seveso2-direktivet nødvendiggør en mindre  

 justering af enkelte af den gældende lovs bestemmelser, nemlig  

 bestemmelsen om myndighedernes muligheder for at gribe ind i  

 retsbeskyttelsesperioden og bestemmelsen om myndighedernes mulighed for at  

 meddele tilladelse til bygge- og anlægsarbejder, før der er  

 givet godkendelse efter lovens kapitel 5.
 Resten af direktivet vil blive gennemført ved en ny  

 risikobekendtgørelse med hjemmel i miljøbeskyttelsesloven,  

 arbejdsmiljøloven og beredskabsloven m.fl.
Fristen for gennemførelse af direktivet er 3.  

 februar 1999. Direktivet har imidlertid flere berøringspunkter med  

 IPPC-direktivet og vedrører til dels de samme virksomheder.
De to  

 direktiver vil derfor blive gennemført i sammenhæng med  

 ikrafttræden den 30. oktober 1999, selv om dette betyder, at  

 Seveso2-direktivet ikke implementeres rettidigt.
Kommissionen underrettes  

 herom.
6. Specielt om landbrugssektoren IPPC-direktivet omfatter »anlæg til intensiv  

 fjerkræavl eller svineavl med mere end:
a)	40.000 pladser til fjerkræ b)	2.000 pladser til avls-/fedesvin (over 30 kg), eller c)	750 pladser til søer.«.
For så vidt angår brug med  

 slagtekyllingeproduktion følger det af direktivet, at  

 fjerkræbrug med mere end 40.000 pladser, svarende til ca. 100  

 dyreenheder (DE) for slagtekyllingeproduktioner, omfattes.
Som følge  

 heraf vil ca. 100 eksisterende fjerkræbrug med slagtekyllingeproduktion  

 som noget nyt blive omfattet af godkendelseskravet.
For andre  

 fjerkræbrug og svinebrug svarer grænsen til ca. 250 DE.
I alt  

 berører direktivet ca. 1.000 svine- og fjerkræbrug.
Heraf er ca.  

 900 brug omfattet af det gældende godkendelsessystem i lovens kapitel  

 5.
Det foreslås, at andre husdyrbrug end  

 IPPC-direktivets svine- og fjerkræbrug på mere end 250 DE optages  

 på listen over godkendelsespligtige virksomheder.
Dette berører  

 primært mælkekvægbrug.
 Endvidere foreslås det, at bemyndigelsen til at  

 fastsætte regler om henholdsvis revurdering med passende mellemrum og  

 forudgående inddragelse af offentligheden også kommer til at  

 gælde for disse husdyrbrug, der ikke er omfattet af  

 IPPC-direktivet.
Begrundelsen er, at f.eks. et mælkekvægbrug  

 med over 250 DE er en intensiv produktion, hvor store mængder  

 næringsstoffer omsættes, med produktion af husdyrgødning  

 og emissioner i store mængder til følge.
Der vurderes  

 således ikke at være nogen faglig begrundelse for at behandle  

 disse husdyrbrug anderledes end svine- og fjerkræbrug.
Det vurderes ud fra foreliggende viden og statistik, at  

 500 til 600 eksisterende kvægbrug og »blandede«  brug vil blive  

 omfattet af godkendelseskravet.
Der vil blive optaget forhandling med de  

 berørte parter om, hvornår disse virksomheder samt de ca. 100  

 fjerkræbrug med slagtekyllingeproduktion skal indkaldes til  

 godkendelse.
Efter IPPC-direktivet skal godkendelsesbehandlingen være  

 tilendebragt inden den 30. oktober 2007.
 Samlet skønnes det, at ca. 1.500-1.600 husdyrbrug  

 bliver omfattet af direktivets krav.
 IPPC-direktivet definerer begrebet »anlæg« som:  »en stationær teknisk enhed, hvor der  

 gennemføres én eller flere af de aktiviteter, som er  

 nævnt i bilag I, og enhver anden hermed direkte forbundet aktivitet,  

 der teknisk er knyttet til de aktiviteter, der udføres på denne  

 lokalitet, og som kan have indvirkning på emissioner og  

 forurening«, jf. artikel 2, nr. 3.
Hvis en ejendom fungerer som en selvstændig enhed,  

 vil der være sammenfald mellem begreberne anlæg og ejendom.  

 Imidlertid vil der også være tilfælde, hvor anlægget  

 består af mere end en ejendom.
Et anlæg, der fungerer som en  

 teknisk enhed, men som er placeret på to eller flere ejendomme, vil  

 blive omfattet af kravet om godkendelse, hvis der på ejendommene  

 tilsammen er mere end de fastsatte antal dyreenheder.
Dette gælder  

 både eksisterende og fremtidige ejendomme.
Miljø- og  

 Energiministeriet vil, i samarbejde med Ministeriet for Fødevarer,  

 Landbrug og Fiskeri, udarbejde nærmere retningslinier til brug for  

 godkendelsesmyndighedens vurdering af, hvornår flere ejendomme må  

 betragtes som et samlet anlæg, der er godkendelsespligtigt.
Det følger allerede af den gældende  

 godkendelsesordning, at der som udgangspunkt skal tages stilling til  

 gødningsanvendelsen i forbindelse med godkendelsen.
Samtidig er der  

 dog fastsat generelle regler om den tilladte udspredning af  

 husdyrgødning (harmonikrav) i bekendtgørelse nr. 877 af 10.  

 december 1998 om erhvervsmæssigt dyrehold, husdyrgødning,  

 ensilage m.v. (husdyrgødningsbekendtgørelsen). Ligeledes har  

 Ministeriet for Fødevarer, Landbrug og Fiskeri fastsat regler for  

 gødningsanvendelsen.
Der er mulighed for at skærpe disse  

 generelle regler ud fra en konkret vurdering i forbindelse med  

 godkendelsen.
Med den danske gennemførelse af IPPC-direktivet vil  

 der fortsat blive taget udgangspunkt i de generelt fastsatte grænser  

 for den tilladte udspredning af husdyrgødning, men således at  

 godkendelsesmyndigheden fortsat skal vurdere, om der i forbindelse med en  

 konkret godkendelse eller revurdering er behov for at fastsætte et  

 skærpet harmonikrav eller andre særlige vilkår for at  

 imødegå en forureningsrisiko fra virksomheder, herunder ved  

 håndtering og anvendelse af gødning.
Denne implementering  

 vurderes at være i overensstemmelse med direktivet, som åbner  

 mulighed for, at bestemte godkendelsesvilkår konkret kan erstattes af  

 krav i generelle regler, hvis man opnår samme beskyttelse af  

 miljøet.
Der henvises i øvrigt til afsnit 4 ovenfor om  

 IPPC-direktivet, herunder om formål og strategi,  

 grænseværdier og miljøkvalitetsnormer.
Der henvises endvidere til lov nr. 479 af 1. juli 1998 om  

 ændring af lov om vandforsyning m.v., lov om miljøbeskyttelse og  

 lov om planlægning (Beskyttelse af drikkevandsressourcer og  

 drikkevandsforsyning), som bemyndiger ministeren til at udarbejde en  

 særlig godkendelsesordning for etablering eller udvidelse af husdyrbrug  

 i områder, som i regionplanen er udpeget som indsatsområder for  

 så vidt angår nitrat.
Det er hensigten at udforme denne ordning  

 på en sådan måde, at der for husdyrbrug omfattet af  

 godkendelsesordningen i miljøbeskyttelseslovens kapitel 5 skal tages  

 stilling til spørgsmålet som en del af den samlede  

 godkendelse.
7. Listen over godkendelsespligtige virksomheder Den gældende danske liste over godkendelsespligtige  

 virksomheder omfatter flere virksomhedstyper end listen i IPPC-direktivets  

 bilag I.
En foreløbig optælling tyder på, at direktivet  

 vil berøre ca. 500 til 600 eksisterende industrivirksomheder i  

 Danmark.
Herudover forventes direktivet at berøre ca. 1.000  

 husdyrbrug.
Samlet skønnes således 1.500 til 1.600 virksomheder  

 i sig selv at være omfattet af direktivet.
Med forslaget om at udvide listepunktet om husdyrbrug  

 forventes 500 til 600 husdyrbrug at skulle godkendes.
Dermed kommer  

 IPPC-procedurerne til at berøre i alt 2.000 til 2.200  

 virksomheder.
Uafhængigt af gennemførelsen af  

 IPPC-direktivet vil der blive foretaget en mindre reduktion af listen,  

 således at virksomhedstyper, som enten mere hensigtsmæssigt vil  

 kunne reguleres af en branchebekendtgørelse, eller som ikke  

 længere udgør et væsentligt miljøproblem, over en  

 periode overføres fra listen til anden regulering.
Reduktionen af  

 listen vil blive gennemført efter forhandling med bl.a. industrien og  

 de kommunale organisationer.
Forslag om ændring af kompetencefordelingen Kompetencen til at godkende listevirksomheder er i dag  

 fordelt mellem amter og kommuner.
De fleste af IPPC-listepunkterne er med den  

 nuværende kompetencefordeling underlagt amternes  

 godkendelseskompetence.
Ved forhandlingerne med de berørte parter om  

 den nærmere udformning af listen over godkendelsespligtige  

 virksomheder, vil spørgsmålet om den fremtidige  

 kompetencefordeling blive taget op.
I denne forbindelse vil det blive  

 foreslået at overføre alle de listepunkter, der foreslås  

 omfattet af reglerne om forudgående offentlighed og revurdering med  

 passende mellemrum, til amternes kompetence.
Dette skyldes, at den største gruppe virksomheder,  

 der herved overføres fra kommunernes til amternes kompetence, er  

 større husdyrbrug.
Disse større husdyrbrug og mange af de andre  

 IPPC-virksomheder omfattes også af krav om vurdering af visse  

 offentlige og private projekters indvirkning på miljøet  

 (VVM-proceduren). Denne foretages ifølge planloven af amterne.
Ved at  

 give amterne godkendelseskompetencen for alle IPPC-virksomheder opnås  

 der en administrativ forenkling, idet godkendelsesproceduren lettere kan  

 koordineres med VVM-proceduren, og dobbeltadministration minimeres.
8. Medarbejderinddragelse Lovforslaget indeholder en pligt for forurenende  

 virksomheder til at inddrage medarbejderne i miljøarbejdet.
Samtidig  

 bemyndiges ministeren til efter forhandling med de berørte parter at  

 fastsætte de nærmere regler om, hvordan medarbejderne skal  

 inddrages.
Baggrunden for forslaget er, at virksomhedernes  

 inddragelse af medarbejdere i miljøarbejdet er en væsentlig  

 betingelse for at gøre miljøindsatsen til en succes.
Dels er  

 medarbejderne en nødvendig kilde til information om virksomhedens  

 miljøforhold.
Dels skal medarbejderne i praksis gennemføre de  

 ændringer i virksomheden, der kommer ud af miljøindsatsen.
9. Lovforslagets miljømæssige konsekvenser Gennemførelsen af lovforslaget må antages at  

 medføre betydelige positive miljømæssige  

 konsekvenser.
For det første må gennemførelsen af  

 IPPC-direktivet i Danmark antages at give et betydeligt løft til  

 godkendelsesarbejdet i Danmark og dermed medføre positive konsekvenser  

 for miljøet.
Det hænger dels sammen med, at tilsynsmyndighederne  

 vil kunne drage nytte af de erfaringer, der kommer frem i de BAT-noter, der  

 skal udarbejdes, dels at godkendelserne af IPPC-virksomheder løbende  

 skal revurderes.
 For det andet vil et større antal intensive  

 husdyrbrug end hidtil skulle gennemgå en godkendelsesprocedure, hvilket  

 vil sikre en højere grad af miljøbeskyttelse.
For det tredje må kravet om medarbejderinddragelse  

 betragtes som en vigtig betingelse for et succesrigt miljøarbejde.
Det  

 vurderes derfor, at dette krav i sig selv vil medføre positive  

 miljømæssige konsekvenser.
 For det fjerde må forslaget om, at alle  

 listevirksomheder på et hvilket som helst tidspunkt kan blive  

 pålagt at indføre ny teknologi med de begrænsninger, der  

 følger af proportionalitetsprincippet, antages at medføre en  

 miljømæssig forbedring.
10. Lovforslagets erhvervsøkonomiske konsekvenser Den gældende miljøbeskyttelseslov indeholder  

 allerede et godkendelsessystem med krav om, at forurenende virksomheder skal  

 anvende den bedste tilgængelige teknik.
I en del europæiske lande  

 skal det integrerede godkendelsessystem derimod bygges op fra grunden som  

 følge af IPPC-direktivet.
 Industrien vurderer selv, at IPPC-direktivet er et skridt  

 i retning af en harmonisering af miljøbeskyttelsen i EU på et  

 højt miljømæssigt niveau, og at det dermed vil forbedre  

 konkurrenceevnen for danske virksomheder, fordi de danske miljøkrav i  

 forvejen er høje.
Forbedringen af konkurrenceevnen forventes at udbalancere  

 de udgifter til merinvesteringer, som de danske erhverv bliver pålagt  

 som følge af BAT-krav.
Det lægges til grund, at der for at leve  

 op til BAT-kravene i Danmark vil være tale om et mindre  

 investeringsomfang pr. virksomhed end i en række af de andre EU-lande,  

 der må formodes at ligge længere fra de nye, harmoniserede  

 standarder.
For så vidt angår de husdyrbrug, der nu skal  

 godkendes, vurderes kravet om godkendelse - ud over pålæggelse af  

 gebyr - ikke i sig selv at medføre udgifter.
Der vil alene blive tale  

 om mindre investeringer i BAT.
De erhvervsøkonomiske konsekvenser af et krav om  

 inddragelse af medarbejderne i virksomhedernes miljøarbejde kan ikke  

 vurderes endnu, fordi konsekvenserne afhænger af, hvordan bemyndigelsen  

 udmøntes.
Erfaringerne fra de virksomheder, der allerede i dag  

 systematisk arbejder med egne miljøforhold i form af  

 miljøstyring og lignende, viser, at det er en væsentlig  

 forudsætning for at realisere de fulde økonomiske fordele i form  

 af optimal ressourceudnyttelse, mindre affaldsfrembringelse m.v., at  

 medarbejderne motiveres og inddrages aktivt.
 Overordnet set vurderes det, at eventuelle omkostninger  

 ved at organisere miljøarbejdet, således at medarbejderne  

 inddrages, vil blive opvejet af de besparelser på energi- og  

 ressourceforbrug, som et succesrigt miljøarbejde må forventes at  

 medføre.
Kravet om, at offentligheden skal inddrages, før  

 godkendelsesmyndigheden træffer afgørelse, vil muligvis  

 forlænge myndighedens sagsbehandlingstid og dermed virke forsinkende  

 for virksomhederne.
Til gengæld kan det ikke udelukkes, at inddragelsen  

 af offentligheden vil medføre, at færre afgørelser bliver  

 påklaget.
Med forslaget til § 33, stk. 3, bemyndiges  

 ministeren til at fastsætte regler for bestemte listevirksomheder, der  

 begrænser godkendelsesmyndighedens adgang til at meddele tilladelse til  

 at påbegynde bygge- og anlægsarbejder i tilfælde, hvor  

 risikoen for større uheld med farlige stoffer ændres.
Denne  

 bestemmelse, der vedrører de »tunge « risikovirksomheder, kan virke forsinkende  

 for disse virksomheder.
11. Administrative konsekvenser for erhvervslivet Lovforslaget er blevet vurderet for administrative  

 konsekvenser for erhvervslivet af et Fokuspanel med 54 virksomheder fra de  

 forskellige berørte brancher og af forskellig størrelse. 42,1 %  

 af virksomhederne vurderer, at de ikke vil blive berørt administrativt  

 af lovforslaget.
 46,2 % af virksomhederne vil få administrative  

 byrder på engangsbasis, og den gennemsnitlige engangsbyrde pr.  

 berørt virksomhed er på ca. 6 timer. 1,9 % af virksomhederne vil  

 få administrative lettelser på engangsbasis, men omfanget har  

 ikke kunnet præciseres. 30,8 % af virksomhederne får brug for  

 ekstern rådgivning på engangsbasis, og det gennemsnitlige behov  

 for ekstern rådgivning pr. berørt virksomhed er godt 1 time.
 38,5 % af virksomhederne vil få løbende  

 administrative byrder, og den gennemsnitlige byrde pr. berørt  

 virksomhed er på ca. 2,5 timer pr. måned. 1,9 % af virksomhederne  

 vil få løbende administrative lettelser, men omfanget kan ikke  

 præciseres. 21,2 % af virksomhederne får behov for løbende  

 ekstern rådgivning, og det gennemsnitlige rådgivningsbehov pr.  

 berørt virksomhed er 4,5 timer pr. måned.
De administrative byrder skyldes øgede krav om  

 rapportering både internt i virksomheden og eksternt i forhold til  

 godkendelsesmyndighederne.
Medarbejderinddragelsen medfører også  

 administrativt merarbejde i form af planlægning og udarbejdelse af  

 løbende informationsmateriale.
Endeligt vil revurderingen af  

 miljøgodkendelsen hvert 8. år også kunne medføre  

 noget administrativt merarbejde.
 Samlet vurderes det administrative merarbejde for de  

 berørte virksomheder at blive meget beskedent.
12. Lovforslagets økonomiske og administrative konsekvenser for  

 det offentlige De elementer i lovforslaget og i den kommende  

 ændring af godkendelsesbekendtgørelsen, som kan have  

 økonomiske og administrative konsekvenser for stat, kommuner og  

 amtskommuner er følgende:
kravet om at godkendelser skal revurderes med passende mellemrum, kravet om at godkendelser herudover i visse særlige  

 tilfælde skal revurderes, og kravet om offentlighedens inddragelse i forbindelse med  

 ansøgninger om godkendelse af nye anlæg og væsentlige  

 ændringer af eksisterende anlæg.
 Lovforslaget lægger op til, at disse krav kun skal  

 gælde for IPPC-virksomheder samt de såkaldte shredderanlæg  

 og andre større husdyrbrug end IPPC-direktivets svine- og  

 fjerkræbrug, jf. afsnit 6 ovenfor.
Endvidere vil kravet om at godkendelser i visse  

 særlige tilfælde skal revurderes kunne have økonomiske og  

 administrative konsekvenser for stat, kommuner og amtskommuner.
Dette krav  

 gælder for alle listevirksomheder.
 Det er aftalt med de kommunale parter, at en eventuel  

 økonomisk kompensation til parterne vil blive forhandlet i forbindelse  

 med udmøntningen af lovforslaget efter de sædvanlige procedurer.  

 I forbindelse med forhandlingen vil de tidligere ydede kompensationer  

 på området blive inddraget.
Krav om revurdering med passende mellemrum Lovforslaget lægger op til, at tilsynsmyndigheden  

 skal revurdere IPPC-godkendelserne med passende mellemrum, dog første  

 gang 8 år efter godkendelsens meddelelse.
 En konsekvens af dette forslag er, at alle bestående  

 IPPC-virksomheder, der er godkendt inden loven træder i kraft, vil  

 blive revurderet inden for de første 8 år efter lovens  

 ikrafttræden.
Det har siden den ændring af  

 miljøbeskyttelsesloven, der trådte i kraft i 1986, været  

 forudsat, at myndighederne tager meddelte miljøgodkendelser op til  

 revurdering, når den 8-årige retsbeskyttelsesperiode  

 udløber, jf. § 41, stk. 5, i den gældende lov.
Der  

 henvises til Betænkning af 16. maj 1986, Tillæg B, sp. 1784.
I betænkningen blev det således anført,  

 at det ville blive en dagligdags foreteelse, at godkendelsesmyndigheden  

 ajourfører vilkår i godkendelser, som i den forløbne  

 periode er blevet utidssvarende, bl.a. som følge af den teknologiske  

 udvikling.
I bemærkningerne til loven er det samtidig anført, at  

 denne bestemmelse også finder anvendelse på godkendelser meddelt  

 før ændringen af loven trådte i kraft.
 På tidspunktet for gennemførelsen af  

 IPPC-direktivet i Danmark har stort set alle de ca. 7000 eksisterende  

 listevirksomheder været igennem en første  

 godkendelsesbehandling.
Godkendelsesmyndighedens opgaver består herefter  

 i, dels at revurdere godkendelser, når den 8-årige  

 retsbeskyttelsesperiode udløber, og fastsætte nye tidssvarende  

 vilkår, der kan sikre en løbende minimering af forureningen som  

 følge af ændringer i gældende grænseværdier  

 og/eller som følge af udviklingen i BAT indenfor området, dels i at meddele godkendelser af nye virksomheder eller af  

 ændringer eller udvidelser af eksisterende virksomheder.
 Den revurdering af miljøgodkendelser, der skal  

 finde sted for IPPC-virksomheder efter direktivets artikel 13, stk.1, er  

 således allerede i dag en integreret del af godkendelsesmyndighedens  

 aktuelle arbejdsområde og ligger inden for det tidsmæssige  

 interval på 8 år, der i forvejen er gældende i det danske  

 godkendelsessystem.
 Bestående IPPC-virksomheder skal overholde  

 direktivets krav, herunder princippet om BAT, senest den 30. oktober 2007.  

 Alle disse virksomheder vil på dette tidspunkt være  

 miljøgodkendt med hjemmel i miljøbeskyttelseslovens kapitel 5,  

 og retsbeskyttelsesperioden vil for langt den overvejende del af  

 virksomhederne være udløbet, når direktivet  

 gennemføres i Danmark.
 Det forhold, at IPPC-direktivet indfører en  

 bestemmelse om løbende revurdering, må antages primært at  

 betyde, at der sættes større fokus på revurdering af  

 godkendelser af de mest miljøbetydende virksomheder, samt at dette,  

 uden miljømæssigt negative konsekvenser for gruppen af  

 ikke-IPPC-virksomheder, kan rummes inden for rammerne af den prioritering af  

 indsatsen, som godkendelsesmyndigheden skal foretage, og de ressourcer der  

 allerede er afsat til formålet.
Hertil kommer, at grundlaget for godkendelsesmyndighedens  

 revurdering af allerede godkendte IPPC-virksomheder frem til år 2007  

 vil være væsentligt forbedret i forhold til den nuværende  

 situation, idet der for alle brancheområder vil foreligge BAT-noter  

 udsendt af Kommissionen.
Disse BAT-noter vil blive omsat til vejledninger fra  

 Miljøstyrelsen til godkendelsesmyndigheden på lige fod med  

 Miljøstyrelsens øvrige vejledninger.
Da BAT-noterne vil  

 være brancheorienterede - i modsætning til de fleste af de  

 eksisterende vejledninger - vil det generelle grundlag for meddelelse af nye,  

 og revurdering af eksisterende, miljøgodkendelser blive  

 væsentligt forbedret, og dermed vil arbejdet for  

 godkendelsesmyndigheden blive lettet.
 Sammenfattende skønnes det, at IPPC-direktivets  

 krav om løbende revurdering af miljøgodkendelser ikke vil  

 medføre nogen samlet forøgelse af ressourceforbruget hos  

 godkendelsesmyndigheden.
Krav om revurdering i særlige tilfælde Lovforslaget lægger op til, at den bestemmelse i  

 miljøbeskyttelsesloven, der begrænser adgangen til at foretage  

 indgreb inden for retsbeskyttelsesperioden, ophæves og erstattes med  

 IPPC-direktivets krav om tvungen revurdering i visse nærmere bestemte  

 tilfælde.
 Ændringen betyder bl.a., at alle listevirksomheder  

 på et hvilket som helst tidspunkt kan blive pålagt at  

 indføre ny teknologi med de begrænsninger, der følger af  

 proportionalitetsprincippet.
Den nuværende mulighed for revurdering har kun  

 være benyttet i meget få tilfælde.
Selv om den nye  

 bestemmelse om tvungen revurdering kommer til at gælde alle  

 listevirksomheder, vurderes det, at den kun vil få begrænset  

 anvendelse, bl.a. fordi krav om revurdering begrundet i fremkomst af ny,  

 bedre teknologi er betinget af, at teknologien kan indføres uden  

 væsentlige, økonomiske konsekvenser for virksomheden.
Endvidere  

 vil en sådan revurdering formentlig kun omfatte en del af en  

 miljøgodkendelse.
Samlet skønnes det, at kravet ikke vil give  

 anledning til omkostninger.
Krav om forudgående offentlighed Efter IPPC-direktivet skal offentligheden have adgang til  

 ansøgninger om godkendelse af nye virksomheder og væsentlige  

 ændringer eller udvidelser af eksisterende virksomheder og have  

 mulighed for at kommentere disse, inden godkendelsesmyndigheden træffer  

 afgørelse.
Der skal ikke ske forhåndsorientering af  

 offentligheden i forbindelse med revurdering af bestående  

 virksomheder.
 Direktivet stiller desuden krav om, at afgørelser  

 og indberettede måleresultater stilles til rådighed for  

 offentligheden.
 Kravet om forudgående offentlighed i forbindelse med  

 ansøgninger findes ikke i den gældende  

 miljøbeskyttelseslov, men en lignende procedure kendes i forbindelse  

 med sager, der skal behandles efter VVM-proceduren.
 Der er ikke specifikke krav i direktivet til, hvordan  

 myndighederne skal forholde sig til bemærkninger fra offentligheden,  

 men proceduren kan indebære, dels at tilsynsmyndigheden skal  

 håndtere en offentlig debat om ansøgninger om etablering eller  

 udvidelser af virksomheder, dels at sagsbehandlingstiden i nogle  

 tilfælde kan forlænges med denne høringsfase.
 Lovforslaget lægger op til, at kravet om  

 offentlighedens inddragelse forud for en godkendelsesbehandling kun skal  

 gælde for IPPC-virksomheder, shredderanlæg og andre større  

 husdyrbrug end IPPC-direktivets svine- og fjerkræbrug, jf. afsnit 6  

 ovenfor.
 Såvel antallet af nyetablerede IPPC-virksomheder som  

 antallet af eksisterende IPPC-virksomheder, der foretager væsentlige  

 ændringer og/eller udvidelser, må forventes at være  

 begrænset.
 Hertil kommer, at der er et vist sammenfald mellem kravet  

 om offentlighedens inddragelse i medfør af IPPC-direktivet og allerede  

 gældende regler for offentlighed i forbindelse med VVM-proceduren.
 Kravet om offentliggørelse af afgørelser om  

 godkendelse er allerede en del af miljøbeskyttelsesloven, hvorefter  

 alle afgørelser om godkendelse, dels skal meddeles skriftligt til  

 parterne, dels skal annonceres offentligt med henblik på udnyttelse af  

 klagemuligheden.
 For så vidt angår kravet om offentlighed  

 vedrørende måleresultater og ajourføring af godkendelser  

 lægger lovforslaget op til, at IPPC-direktivets krav indtil videre  

 opfyldes ved, at tilsynsmyndigheden i forbindelse med den obligatoriske  

 annoncering af godkendelsen orienterer borgerne om, at resultaterne af  

 fremtidige indberettede egenkontrolmålinger samt af  

 ajourføringer af godkendelser kan rekvireres hos tilsynsmyndigheden.  

 Dette skønnes ikke at ville give anledning til ekstra ressourceforbrug  

 hos tilsynsmyndighederne.
 Det skønnes således, at eventuelle  

 merudgifter for godkendelsesmyndigheden som følge af  

 offentlighedskravet vil være mindre end 1 mio. kr. pr. år.
 Sammenfattende og ud fra et meget foreløbigt  

 skøn vurderes den samlede udmøntning i bekendtgørelse af  

 IPPC-direktivet ikke at ville medføre udgifter, der overstiger 1 mio.  

 kr.
Større husdyrbrug Udmøntningen af forslaget om at udvide  

 IPPC-direktivets regler til også at omfatte andre større  

 husdyrbrug på over 250 DE end IPPC-direktivets svine- og  

 fjerkræbrug vil, da disse virksomheder ikke tidligere har været  

 godkendelsespligtige, skønsmæssigt medføre en yderligere  

 årlig indsats for amter/kommuner på ca. 2 årsværk,  

 svarende til 1,2 mio. kr.
Seveso2-direktivet De dele af lovforslaget, der vedrører  

 Seveso2-direktivet, indebærer hverken administrative eller  

 økonomiske konsekvenser for det offentlige.
Den bekendtgørelse, der vil blive udarbejdet til  

 gennemførelse af direktivet, indebærer derimod en ikke  

 ubetydelig merforpligtigelse for de berørte myndigheder.
Det  

 bemærkes, at regelsættet til gennemførelse af  

 Seveso2-direktivet forudsættes at ske med lovmæssig hjemmel i  

 både miljøbeskyttelsesloven, arbejdsmiljøloven og  

 beredskabsloven.
 Administrationen af regelsættet forudsættes  

 på lokalt niveau at skulle ske i et samarbejde mellem amterne,  

 arbejdstilsynskredsene, den lokale brandmyndighed og politiet, og det  

 må forventes, at der bliver tale om merudgifter for alle de  

 nævnte myndigheder.
Følgende bemærkninger vedrører alene  

 de udgifter, der pålægges miljømyndighederne, dvs.  

 Miljøstyrelsen og amtskommunerne.
Alle de omfattede virksomheder  

 forudsættes at skulle godkendes med amterne som godkendelses- og  

 tilsynsmyndighed.
 For amtskommunerne indebærer gennemførelsen  

 af reglerne i Seveso2-direktivet, at amterne skal gennemgå anmeldelser  

 fra de 30 »tunge « risikovirksomheder og de 500 andre risikovirksomheder, der bliver  

 omfattet af direktivet, samt fra eventuelle nye risikovirksomheder.
 For så vidt angår de 30 »tunge« risikovirksomheder  

 skal amterne desuden gennemgå og træffe afgørelse  

 vedrørende de dele af sikkerhedsrapporter og  

 sikkerhedsredegørelser, der kan have indflydelse på det eksterne  

 miljø i forbindelse med et større uheld.
 Det vurderes, at gennemførelsen af  

 Seveso2-direktivet i bekendtgørelsesform ud fra et foreløbigt,  

 groft skøn vil påføre amtskommunerne en samlet  

 engangsudgift på omkring 5-10 mio. kr.
Hertil kommer udgifter til løbende revision af  

 materialet samt tilsyn.
Dette anslås at medføre, at  

 amtskommunerne skal yde en årlig ekstra indsats på omkring 0,5  

 årsværk.
 Den konkrete kompensation til amter og kommuner i  

 forbindelse med udmøntningen af lovforslaget skal efter de  

 sædvanlige procedurer forhandles med de kommunale organisationer under  

 inddragelse af de tidligere ydede kompensationer på området.
Den endelige ansvarsfordeling mellem de centrale statslige  

 myndigheder, dvs.
Arbejdstilsynet, Beredskabsstyrelsen, Justitsministeriet og  

 Miljøstyrelsen, er endnu ikke fastlagt.
Det er derfor ikke på  

 nuværende tidspunkt muligt at anslå Miljøstyrelsens  

 tidsmæssige merforbrug.
13. Vurdering af konsekvenser af  

 lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Lovforslaget er udgiftsneutralt.
Den eventuelle kompensation  

 til amter og kommuner i forbindelse med udmøntningen af lovforslaget  

 skal efter de sædvanlige procedurer forhandles med de kommunale  

 organisationer under inddragelse af de tidligere ydede kompensationer  

 på området.
Administrative konsekvenser for stat, kommuner og  

 amtskommuner Lovforslaget har ikke i sig selv administrative konsekvenser.  

 Konsekvenserne vil afhænge af udmøntningen af  

 lovforslaget.
Økonomiske konsekvenser for erhvervslivet Lovforslaget forbedrer konkurrenceevnen for  

 IPPC-virksomhederne.
 Medarbejderinddragelse forventes at give besparelser, som følge af  

 et succesrigt miljøarbejde.
 Lovforslaget må antages at medføre udgifter til  

 merinvesteringer som følge af BAT-krav.
 Det vil muligvis medføre omkostninger at organisere  

 miljøarbejdet, således at medarbejderne inddrages.
 Kravet om forudgående offentlighed samt begrænsningen af  

 adgangen til at meddele tilladelse til at påbegynde bygge- og  

 anlægsarbejder i visse tilfælde vil muligvis virke forsinkende  

 for virksomhederne.
Administrative konsekvenser for erhvervslivet Ingen Meget beskedne.
Miljømæssige konsekvenser Lovforslaget må generelt antages at medføre  

 betydelige positive miljømæssige konsekvenser, fordi der vil  

 kunne ske en hurtigere indførelse af ny teknik, som vil kunne  

 medføre lavere emissioner og mindre ressourceforbrug.
Ingen Administrative konsekvenser for borgerne Ingen Ingen Forholdet til EU-retten Lovforslaget indeholder bestemmelser, der gennemfører  

 Rådets direktiv 96/61/EF om integreret forebyggelse og bekæmpelse  

 af forurening, EFT nr.
L 257 af 10.10.1996, s. 26. Loven indeholder endvidere  

 bestemmelser, der gennemfører Rådets direktiv 96/82/EØF  

 om kontrol med risikoen for større uheld med farlige stoffer, EFT nr.  

 L 10 af 14.1.1997, s. 13.
Bemærkninger til lovforslagets  

 enkelte bestemmelser Til § 1 Til nr. 1.
 Med forslaget til ændring af § 3, stk. 1,  

 erstattes begrebet »mindst forurenende teknologi«  med  

 IPPC-direktivets begreb »bedste tilgængelige teknik«.
Begrebet »bedste tilgængelige teknik« (BAT) dækker  

 over den mest avancerede teknologi for en bestemt sektor, herunder den  

 måde, hvorpå anlægget konstrueres, bygges, vedligeholdes,  

 drives og lukkes ned.
Teknologien skal være teknisk og økonomisk  

 gennemførlig for den relevante sektor og skal sikre et så  

 højt beskyttelsesniveau som muligt.
Miljøbeskyttelseslovens strategi bygger på  

 forureningsbegrænsningsprincippet, der er beskrevet i den  

 gældende § 3. Lovens strategi prioriterer forebyggelse  

 højest.
Forurening skal først og fremmest forebygges ved  

 anvendelse af renere teknologi, herunder mindre forurenende råvarer,  

 processer og anlæg.
Den forurening, der ikke kan forebygges, skal  

 begrænses mest muligt ved anvendelse af den bedst mulige  

 renseteknologi.
 Miljøbeskyttelsesloven bygger således  

 på nøjagtig samme tankegang som IPPC-direktivet og direktivets  

 begreb »bedste tilgængelige teknik« er således synonymt med lovens  

 begreb »mindst forurenende teknologi «.
 Den foreslåede ændring af § 3,  

 stk. 1, medfører derfor ingen realitetsændring.  

 Ændringen tager alene sigte på en harmonisering af  

 terminologien.
 Til nr. 2.
Forslaget til § 6 a fastslår, at forurenende  

 virksomheder har pligt til at inddrage medarbejderne i miljøarbejdet.  

 Endvidere bemyndiger forslaget ministeren til at fastsætte de  

 nærmere regler om, hvordan medarbejderne skal inddrages.
Forslaget  

 berører alle virksomheder, der er omfattet af lovens kapitel 5.
Baggrunden for forslaget er, at virksomhedernes  

 inddragelse af medarbejdere i miljøarbejdet er en væsentlig  

 betingelse for at gøre miljøindsatsen til en succes.
Dels er  

 medarbejderne en nødvendig kilde til information (kortlægning,  

 udredning og registrering) om virksomhedens miljøforhold.
Dels skal  

 medarbejderne i praksis gennemføre de ændringer i virksomheden,  

 der kommer ud af miljøindsatsen.
Sigtet med forslaget er, at medarbejderinddragelsen skal  

 række videre end til blot at informere medarbejderne om virksomhedens  

 miljøforhold.
Det er således tanken at forpligte virksomhederne  

 til at inddrage medarbejderne i beslutningsprocessen vedrørende  

 projekter, der har væsentlig miljømæssig indvirken.
Bestemmelsen forudsætter, at ministeren optager  

 forhandling med de berørte parter, herunder navnlig Dansk Industri og  

 Landsorganisationen i Danmark, med henblik på at vurdere den  

 nærmere udformning af reglerne om medarbejderinddragelse.
Miljø-  

 og Energiministeriet vil tage initiativ til disse drøftelser.
 Til nr. 3.
Med forslaget til ændring af § 33, stk. 2,  

 1. pkt., udgår ordet »godkendt«  fra bestemmelsen, idet lokalplaner ikke  

 skal godkendes.
Lokalplaner skal for at være gyldige vedtages endeligt  

 og derefter bekendtgøres offentligt, jf. planlovens § 18.
 Til nr. 4.
 Med forslaget til affattelse af § 33, stk. 3,  

 foretages to ændringer.
For det første foreslås den gældende  

 bestemmelse i § 33, stk. 3, ophævet.
Denne bestemmelse blev  

 indsat ved lov nr. 484 af 24. juni 1992 og etablerede hjemmel til at fravige  

 miljøgodkendelsesordningen ved en forsøgsordning med  

 særlige erhvervszoner, jf. bekendtgørelse nr. 93 af 8. februar  

 1994 om miljøregulering i erhvervszoner og cirkulære nr. 30 af  

 8. februar 1994 om erhvervszoner, som ændret ved cirkulære nr. 86  

 af 17. maj 1994. Der henvises til Folketingstidende 1991-92, Tillæg A,  

 sp. 6873-6876.
 Da forsøgsordningen ikke har været benyttet,  

 og fristen for tilslutning er udløbet, foreslås bestemmelsen  

 ophævet.
 For det andet foreslås der indsat en ny bestemmelse  

 i § 33, stk. 3, der bemyndiger ministeren til for bestemte  

 listevirksomheder at fastsætte regler, der begrænser  

 godkendelsesmyndighedens adgang til at meddele tilladelse til at  

 påbegynde bygge- og anlægsarbejder, inden der meddeles  

 miljøgodkendelse i tilfælde, hvor risikoen for større  

 uheld med farlige stoffer ændres.
 Den foreslåede bestemmelse i § 33, stk. 3,  

 relaterer sig til tunge risikovirksomheder, dvs. virksomheder, hvor et eller  

 flere farlige stoffer kan forekomme i mængder, der er større end  

 eller lig med de mængder, der er angivet i Seveso2-direktivets bilag 1,  

 del 1 og 2, kolonne 3. Disse virksomheder skal udarbejde en sikkerhedsrapport  

 og revidere denne, når det er nødvendigt, f.eks. på grund  

 af ændringer af virksomheden.
Forslaget er affødt af artikel 9, stk. 4, i  

 Seveso2-direktivet, som kræver, at myndighedernes afgørelse om  

 virksomhedens sikkerhedsrapport skal foreligge, inden etablering og drift  

 påbegyndes.
Denne afgørelse vil i Danmark indgå i  

 miljøgodkendelsen, og normalt vil der således ikke kunne  

 meddeles tilladelse til påbegyndelse af bygge- og anlægsarbejder,  

 før miljøgodkendelsen foreligger.
Bemyndigelsen vil blive udmøntet i den nye  

 risikobekendtgørelse, som skal gennemføre Seveso2-direktivet.  

 Udmøntningen vil blive forhandlet med de berørte parter.
I den  

 forbindelse vil det blive afgrænset, hvilke tilfælde der må  

 anses at forøge risikoen for større uheld med farlige stoffer  

 eller ændre dens art på en sådan måde, at det er  

 nødvendigt at afvente miljøgodkendelsen, før bygge- og  

 anlægsarbejder påbegyndes.
 Til nr. 5.
Med forslaget til § 36 ændres bestemmelsen,  

 således at det præciseres, under hvilke betingelser en  

 godkendelse kan omfatte fremtidige ændringer eller udvidelser.
Samtidig  

 afskaffes begrebet  »rammegodkendelse« og dermed den særlige type  

 godkendelse, der har knyttet sig til dette begreb.
Det følger allerede modsætningsvist af  

 § 33, stk. 1, at en listevirksomhed kan foretage ændringer,  

 som ikke medfører forøget forurening i forhold til den, som er  

 godkendt, uden at der søges om ny godkendelse.
Eksempelvis kan  

 nævnes ændringer, som alene omfatter indførelse af renere  

 teknologi, og ændringer hvor et stof erstattes af et andet stof med  

 samme eller mindre farlige egenskaber.
Hvis ændringen derimod  

 medfører, at én form for forurening reduceres, f.eks.  

 luftforureningen, mens en anden form for forurening opstår eller  

 forøges, f.eks. affald, skal ændringen godkendes.
 Med forslaget fastslås, at det er muligt at tage  

 højde for forudseelige produktionsændringer i en godkendelse  

 efter den gældende § 33, stk. 1, hvis ændringerne  

 påtænkes gennemført inden for en kortere tidshorisont, og  

 der i ansøgningsmaterialet foreligger tilstrækkelige oplysninger  

 til, at godkendelsesmyndigheden kan vurdere forureningsforholdene og  

 fastsætte de nødvendige vilkår for de planlagte  

 ændringer i godkendelsen.
Bestemmelsen tager sigte på den situation, hvor en  

 virksomhed opføres eller udvides i flere faser.
Bestemmelsen tager  

 endvidere sigte på den situation, hvor der søges tilladelse til  

 100 procents udnyttelse af anlæggets kapacitet, men hvor udnyttelsen i  

 første omgang vil være mindre.
I givet fald kan virksomheden  

 forøge produktionen, når dette bliver aktuelt.
 Ud fra en samlet vurdering af på den ene side  

 virksomhedens behov for en rimelig planlægningshorisont og på den  

 anden side myndighedernes behov for at sikre sig, at en produktion altid er  

 baseret på den bedste tilgængelige teknik, bør der som  

 udgangspunkt ikke meddeles tilladelse til ændringer eller udvidelser,  

 som påtænkes gennemført senere end 2-5 år efter  

 godkendelsens meddelelse.
Den historiske baggrund for forslaget er, at det siden  

 lovens ikrafttræden i 1974 har været muligt at meddele  

 miljøgodkendelser, som forudså fremtidige  

 produktionsændringer.
Denne mulighed blev imidlertid ikke udnyttet i  

 særlig grad, idet miljøgodkendelser ofte blev udformet så  

 specifikt, at selv mindre ændringer ikke kunne gennemføres uden  

 en ny godkendelse.
Da loven desuden blev praktiseret forskelligt af  

 virksomheder og godkendelsesmyndigheder, var retstilstanden på  

 området uklar.
På denne baggrund indførte man ved  

 lovrevisionen i 1991 en ny bestemmelse i § 36 om » rammegodkendelser« med det formål at få afskaffet den  

 eksisterende uklarhed på området og gøre opmærksom  

 på den mulighed, der er for at udforme godkendelser på en  

 måde, som muliggør fremtidige udvidelser og ændringer,  

 uden at der skal udarbejdes nye godkendelser.
Der henvises til  

 Folketingstidende 1990-91, Tillæg A, sp. 1553.
Praksis har imidlertid vist, at indførelsen af  

»rammegodkendelserne« og den dertil knyttede anmeldepligt ikke har  

 skabt den ønskede fleksibilitet i godkendelserne.
Tværtimod er  

 der eksempler på, at der til nogle »rammegodkendelser « er knyttet mere  

 restriktive vilkår, end der er til en »normal « godkendelse, mens der til andre er  

 knyttet mere lempelige vilkår.
Dette har aldrig været hensigten.  

 Den gældende bestemmelse har dermed skabt tvivl om udformningen af  

 vilkår i almindelighed, samt om hvornår en ændring eller  

 udvidelse udløser godkendelsespligt.
Erfaringen har desuden vist, at  

 rammegodkendelser kun er blevet meddelt i begrænset omfang.
 Det vurderes derfor, at den gældende bestemmelse i  

 § 36 ikke har været hensigtsmæssig.
 Af hensyn til myndighedernes muligheder for at føre  

 et effektivt tilsyn med virksomhederne, vil der med hjemmel i lovens  

 § 35, stk. 2, blive fastsat nærmere regler om, at  

 virksomheder skal foretage anmeldelse over for tilsynsmyndigheden, før  

 de foretager ændringer, som er omfattet af en godkendelse.
Den omstændighed, at man ophæver begrebet  

»rammegodkendelse« får ingen betydning for de  

 rammegodkendelser, der er meddelt, før denne lov træder i kraft,  

 idet disse er meddelt med hjemmel i § 33, stk.1. Disse godkendelser kan  

 derfor opretholdes efter lovens ikrafttræden.
Ydermere er eksisterende  

 rammegodkendelser som alle andre godkendelser omfattet af retsbeskyttelsen i  

 forslaget til § 41 a.
De rammegodkendelser, der allerede er meddelt, vil  

 blive omfattet af de generelle regler om anmeldelse, der vil blive fastsat  

 med hjemmel i lovens § 35, stk.2.
 Til nr. 6.
Forslaget til bestemmelsen i § 39, stk. 4,  

 bemyndiger ministeren til at fastsætte regler om godkendelse af  

 virksomheder, der optages på den i § 35 nævnte liste,  

 herunder om indsendelse af ansøgning og behandling heraf.
Forslaget  

 præciserer i forlængelse af den eksisterende § 39, at der er  

 hjemmel til at fastsætte regler for virksomheder, der som følge  

 af udvidelser af listen bliver godkendelsespligtige.
Dette vil blandt andet  

 være aktuelt for den udvidelse af listen, der skal ske i forbindelse  

 med gennemførelsen af IPPC-direktivet og Seveso2-direktivet.
Ved  

 udmøntningen af bemyndigelsen skal der tages hensyn til, at alle  

 IPPC-virksomheder skal være godkendt i overensstemmelse med direktivet  

 senest den 30. oktober 2007. For så vidt angår  

 Seveso-virksomhederne henvises til afsnit 5 ovenfor under de generelle  

 bemærkninger.
 Ved fastsættelse af tidsfristen for indsendelse af  

 godkendelsesansøgning for større husdyrbrug, der optages  

 på listen over godkendelsespligtige virksomheder, vil der blive taget  

 hensyn til muligheden for at indrette sig på de krav, som godkendelsen  

 kan forventes at medføre.
På baggrund af en gennemgang af virksomhedens  

 forhold vurderer den godkendende myndighed, om der bør meddeles  

 godkendelse, og i givet fald på hvilke vilkår.
I ekstreme  

 tilfælde kan der nedlægges forbud mod den videre drift af hele  

 virksomheden eller dele af virksomheden, hvis det skønnes, at det ikke  

 vil være muligt at nedbringe forureningen fra virksomheden til et  

 acceptabelt niveau.
 Til nr. 7.
 Forslaget til ændring af § 40 a er en  

 konsekvens af ændringen i nr. 8.
 Til nr. 8.
Med forslaget opretholdes de gældende bestemmelser i  

 § 41 og § 41 a om betingelserne for at meddele påbud eller forbud, om retsbeskyttelsesperioden og mulighederne for indgreb heri, om mulighederne for at ændre vilkårene i en godkendelse  

 efter retsbeskyttelsesperiodens udløb, om ministerens bemyndigelse til at nedsætte  

 retsbeskyttelsesperioden for bestemte brancher, samt om muligheden for at tilbagekalde en godkendelse eller  

 fastsætte særlige vilkår.
Som noget nyt foreslås det, at myndighedernes  

 generelle adgang til at ændre en miljøgodkendelse i  

 retsbeskyttelsesperioden udvides.
Endvidere foreslås det, at ministeren  

 bemyndiges til at fastsætte regler om periodisk revurdering.
Endelig  

 foreslås det, at det præciseres, at myndighederne kan  

 påbyde virksomhederne at gennemføre bestemte  

 foranstaltninger.
 For at opnå større overskuelighed  

 foreslås det, at den gældende bestemmelse i § 41 opdeles i  

 fire selvstændige bestemmelser, og samtidig foreslås en sproglig  

 modernisering af bestemmelserne.
Til § 41 Med forslaget til § 41 videreføres  

 bestemmelsen i den gældende § 41, stk. 1 og 2, om at  

 tilsynsmyndigheden har mulighed for at meddele påbud eller forbud over  

 for lovligt bestående listevirksomheder.
 Med den foreslåede ændring ophæves dog  

 § 41, stk. 1, 2. pkt.: »Tilsvarende påbud kan gives, når  

 listevirksomhed medfører væsentlig mere forurening, herunder  

 affaldsfrembringelse, end der ville forekomme ved anvendelsen af mindst  

 forurenende teknologi eller bedst mulige rensning« . Der henvises til  

 Folketingstidende, 1990-91, Tillæg A, sp. 1555.
 Denne sætning er overflødig, idet begrebet  

»væsentlig forurening« som hidtil er knyttet til lovens  

 forureningsbegrænsningsprincip, jf. § 3. I begrebet »væsentlig  

 forurening«  ligger således, at det miljømæssigt acceptable  

 niveau for forurening ændrer sig i lyset af udviklingen af renere  

 teknologi eller forbedrede rensningsmetoder.
 Det udvidede væsentlighedskriterium, der blev  

 indføjet ved 1991-loven i den gældende § 41, stk. 1,  

 2. pkt., har i praksis snarere bragt tvivl om fortolkningen af bestemmelsen  

 end klarhed.
Det er endvidere overflødigt at fremhæve  

 indgrebsmulighederne overfor uacceptabel affaldsfrembringelse, idet det  

 allerede fremgår af lovens formålsbestemmelser, at  

 affaldsfrembringelse er et forureningsparameter.
Det understreges, at  

 forslaget ikke tilsigter at svække indsatsen overfor  

 affaldsfrembringelse.
Herudover er det præciseret i forslaget, at et  

 påbud kan være formuleret som et krav om, at virksomheden skal  

 gennemføre nærmere bestemte foranstaltninger. Ændringen er  

 en modifikation i forhold til bemærkningerne til 1991-loven, hvor det  

 blev tilkendegivet, at der aldrig bør stilles krav om anvendelse af en  

 nærmere bestemt teknologi.
Der henvises til Folketingstidende 1990-91,  

 Tillæg A, sp. 1557.
 Den foreslåede bestemmelse giver hjemmel for den  

 gældende administrative praksis, hvorefter kravene til en virksomhed  

 typisk består af krav om overholdelse af  

 emissionsgrænseværdier kombineret med specifikke krav til  

 indretning, procesforhold og drift m.v.
 Herudover åbnes der mulighed for, at de erfaringer  

 om teknologimuligheder, som indhøstes på baggrund af det  

 igangværende BAT-arbejde, kan indarbejdes som krav til virksomhederne.  

 Det skal dog i den forbindelse understreges, at kravene ikke må  

 gå videre end højst nødvendigt.
 Bestemmelsen må antages fremover at få  

 størst betydning i forbindelse med revurdering af godkendte  

 virksomheder, men vil fortsat også have betydning over for de  

 listevirksomheder, der endnu ikke er godkendt.
Til § 41 a Forslaget til § 41 a viderefører  

 begrænsningen i adgangen til at meddele påbud eller forbud over  

 for godkendte listevirksomheder i 8 år - det såkaldte  

 retsbeskyttelsesprincip - og svarer i princippet til den gældende  

 § 41, stk. 4. IPPC-direktivets krav om, at godkendelser i visse  

 særlige tilfælde skal revurderes og om nødvendigt  

 ajourføres, gør det imidlertid nødvendigt at  

 indskrænke den gældende retsbeskyttelse mod påbud og forbud  

 yderligere.
IPPC-direktivet kræver for det første, at der  

 skal foretages revurdering, hvis den forurening, som anlægget  

 forårsager, er så omfattende, at det er nødvendigt at  

 skærpe godkendelsens vilkår eller indføje nye.
Denne  

 situation anses for omfattet af forslaget til affattelse af § 41 a,  

 stk. 2, nr. 1-3, som svarer nøjagtig til den gældende lovs  

 § 41, stk. 4, nr. 1-3.
IPPC-direktivet fastslår for det andet, at der skal  

 foretages revurdering, hvis væsentlige ændringer i den bedste  

 tilgængelige teknik skaber mulighed for en betydelig nedbringelse af  

 emissionerne, uden at det medfører uforholdsmæssigt store  

 omkostninger.
Dette kriterium er nyt i forhold til den gældende lov og  

 foreslås derfor tilføjet i bestemmelsens stk. 2, nr. 4.
IPPC-direktivet fastslår for det tredje, at der skal  

 foretages revurdering, hvis det af hensyn til driftssikkerheden i forbindelse  

 med processen eller aktiviteten er påkrævet, at der anvendes  

 andre teknikker.
Dette kriterium er ligeledes nyt og foreslås derfor  

 tilføjet i bestemmelsens stk. 2, nr. 5.
 Det foreslås, at tilføjelserne i stk. 2,  

 nr. 4 og 5, skal have virkning for alle listevirksomheder.
De nye indgrebsmuligheder i stk. 2, nr. 4 og 5,  

 finder dog først anvendelse i forhold til godkendelser, der er meddelt  

 før lovens ikrafttræden, når retsbeskyttelsen er  

 udløbet.
Der henvises til overgangsreglen herom i § 2,  

 stk. 2, i lovforslaget.
Til den foreslåede bestemmelse i stk. 2, nr. 6,  

 bemærkes, at denne er en konsekvens af kravet i artikel 5 i  

 Seveso2-direktivet om, at virksomheden til enhver tid skal kunne  

 godtgøre, at alle nødvendige sikkerhedsforanstaltninger er  

 truffet.
Dette indebærer, at vilkår om sikkerhedsmæssige  

 forhold skal kunne ændres uanset den generelle retsbeskyttelse i de  

 tilfælde, hvor tilsynsmyndigheden konstaterer, at virksomhedens  

 sikkerhedsforanstaltninger har været mangelfulde, hvilket i  

 overensstemmelse med administrativ praksis foreslås  

 præciseret.
 Det foreslås, at denne bestemmelse også finder  

 anvendelse for godkendelser, der er meddelt før lovens  

 ikrafttræden, selvom retsbeskyttelsesperioden ikke er udløbet,  

 idet der er tale om en præcisering, og idet pligten i artikel 5 i  

 Seveso2-direktivet finder anvendelse uden overgangsregler for alle  

 virksomheder omfattet af direktivet.
Til § 41 b Med den foreslåede affattelse af § 41 b,  

 stk. 1 suppleres tilsynsmyndighedens adgang til at ændre  

 vilkår, når den 8-årige retsbeskyttelse er udløbet,  

 med en bemyndigelse til ministeren til at fastsætte regler om, at  

 tilsynsmyndigheden regelmæssigt skal revurdere godkendelser.
Herudover  

 præciseres det i stk. 2, at tilsynsmyndighedens forpligtelse til  

 at meddele påbud eller forbud i de særlige tilfælde, der er  

 nævnt i § 41 a, stk. 2, også gælder, når  

 den 8-årige retsbeskyttelse er udløbet.
 Med forslaget indarbejdes IPPC-direktivets artikel 13 om  

 revurdering i de eksisterende regler om regulering af godkendte  

 listevirksomheder, idet den gældende lov ikke forpligter myndighederne  

 til at revurdere godkendelser, men kun giver mulighed herfor.
 Ministerens bemyndigelse til at fastsætte regler om  

 regelmæssig revurdering tænkes anvendt på IPPC-virksomheder  

 samt shredderanlæg og alle større husdyrbrug.
For så vidt angår intervallerne mellem hver  

 revurdering hedder det i en Rådserklæring til IPPC-direktivet fra  

 Rådet og Kommissionen, at » tidsfristen for den regelmæssige revision  

 af godkendelsesbetingelserne ikke må overstige ca. 10  

 år«.
Det er ikke tanken at udmønte regler om revurdering i krav om  

 revurdering med faste intervaller.
Det foreslås i stedet, at det  

 overlades til tilsynsmyndighederne at fastsætte intervallerne ud fra en  

 konkret vurdering af hver enkelt virksomhed, idet det dog forudsættes,  

 at intervallerne ikke må overstige 10 år.
 Ministerens bemyndigelse tænkes endvidere  

 udmøntet i regler om, at en revurdering altid skal munde ud i en  

 afgørelse, der kan påklages.
Endelig tænkes ministerens bemyndigelse  

 udmøntet, således at kravet om regelmæssig revurdering  

 træder i kraft, samtidig med at denne lov træder i kraft, og  

 således at godkendelser, der er meddelt før lovens  

 ikrafttræden, skal revurderes første gang, efter at den  

 8-årige retsbeskyttelse er udløbet, men inden den 30. oktober  

 2007. Kombineret med indkaldelsen af de eksisterende ikke-godkendte  

 virksomheder til godkendelsesbehandling sikrer dette, at direktivets  

 overgangsregel for bestående anlæg overholdes.
I praksis betyder  

 det, at de første revurderinger skal gennemføres allerede kort  

 tid efter lovens ikrafttræden.
Til § 41 c Bestemmelsen svarer til den gældende § 41,  

 stk. 3. Med placeringen som selvstændig paragraf er det  

 tydeliggjort, at retsbeskyttelsen ikke begrænser adgangen til  

 umiddelbart at nedlægge forbud, når forureningen medfører  

 overhængende alvorlig fare for sundheden.
Til § 41 d Bestemmelsen svarer til den gældende § 41  

 a.
 Til nr. 9.
 Forslaget til ændring af § 42, stk. 1,  

 svarer indholdsmæssigt til forslaget til ændring af § 41,  

 stk. 1, jf. bemærkningerne til nr. 8 om § 41. Samtidig er der  

 foretaget en sproglig ændring.
 Til nr. 10.
 Forslaget til ophævelse af § 42, stk. 2,  

 1. pkt., svarer indholdsmæssigt til forslaget til ændring af  

 § 41, stk. 1, jf. bemærkningerne til nr. 8 om § 41.
 Til nr. 11.
Forslaget til ændring af § 74, stk. 2,  

 bemyndiger ministeren til at fastsætte regler om annonceringen af  

 afgørelser om godkendelse efter kapitel 5. Bemyndigelsen tænkes  

 udmøntet i regler om, at offentligheden ved annonceringen skal have  

 oplysning om, at der til enhver tid er adgang til aktindsigt i de resultater  

 af virksomhedens egenkontrol, som tilsynsmyndigheden er i besiddelse af, samt  

 i virksomhedens øvrige godkendelser og senere ajourføringer  

 heraf.
Bestemmelsen giver samtidig hjemmel til at gennemføre artikel  

 15, stk. 1, 2. afsnit, og stk. 2, i IPPC-direktivet.
 Til nr. 12.
 Efter den gældende bestemmelse i § 79 er  

 ministeren bemyndiget til at fastsætte regler om offentlig  

 høring, før der meddeles godkendelse efter lovens kapitel 5,  

 hvis virksomheden er anmeldelsespligtig efter reglerne om vurdering af  

 sikkerheden i forbindelse med risikobetonede aktiviteter, og hvis projektet  

 har væsentlig indflydelse på virksomhedens sikkerhedsforhold.  

 Denne bemyndigelse er ikke udnyttet.
 Med forslaget udvides ministerens bemyndigelse til at  

 fastsætte regler om, at offentligheden skal inddrages, før  

 godkendelsesmyndigheden træffer afgørelse, til at omfatte alle  

 afgørelser efter § 33, stk. 1. Udvidelsen vil give  

 ministeren hjemmel til at gennemføre artikel 15, stk. 1, i  

 IPPC-direktivet.
 IPPC-direktivet kræver, at offentligheden i et  

 passende tidsrum skal have mulighed for at gøre sig bekendt med  

 ansøgninger om godkendelse af nye IPPC-virksomheder og af  

 væsentlige ændringer af eksisterende IPPC-virksomheder,  

 således at offentligheden får lejlighed til at udtale sig herom,  

 inden godkendelsesmyndigheden træffer afgørelse.
 IPPC-direktivet definerer væsentlige ændringer  

 som driftsændringer, der efter godkendelsesmyndighedens opfattelse kan  

 have negativ og betydelig indflydelse på mennesker eller miljø.  

 Vurderingen af, om en ændring af et eksisterende anlæg har et  

 sådant omfang, at den er væsentlig i direktivets forstand, vil  

 således blive overladt til godkendelsesmyndighedens skøn.
Der gøres opmærksom på, at  

 IPPC-direktivets krav om offentlighed kun finder anvendelse med de  

 begrænsninger, der er fastsat i artikel 3, stk. 2 og 3, om  

 beskyttelse af bl.a. forretningshemmeligheder i direktiv 90/313/EØF af  

 7. juni 1990 om fri adgang til miljøoplysninger, EFT nr.
L 158 af  

 23.6.1990, s. 56. Dette direktiv er gennemført, dels ved lov nr. 292  

 af 27. april 1994 om aktindsigt i miljøoplysninger (Folketingstidende  

 1993-94: 5242, 5776, 8953, 9424; Tillæg A 6121; Tillæg B 833),  

 dels ved lov om offentlighed i forvaltningen og forvaltningsloven.
Formålet med IPPC-direktivets krav om, at  

 offentligheden skal inddrages forud for afgørelser om godkendelse, er  

 at opnå åbenhed i godkendelsesproceduren.
Dermed får  

 befolkningen mulighed for at påvirke beslutningsprocessen i forbindelse  

 med godkendelser.
Bemyndigelsen tænkes anvendt på de  

 virksomheder, som er omfattet af IPPC-direktivet.
Det er herudover tanken at  

 anvende reglerne på shredderanlæg og på alle større  

 husdyrbrug.
Der vil i godkendelsesbekendtgørelsen blive fastsat  

 nærmere regler om, hvordan inddragelsen af offentligheden skal  

 foregå.
I den forbindelse vil det blive sikret, at  

 offentlighedsproceduren for miljøgodkendelsen i givet fald kan  

 foregå sideløbende med en eventuel VVM-procedure.
 Til nr. 13.
Efter den gældende lovs § 40, stk. 1, er  

 hovedreglen, at afgørelse om godkendelse efter kapitel 5 træffes  

 enten af kommunalbestyrelsen eller af amtsrådet.
Hovedreglen er  

 altså, at der kun er én godkendelsesmyndighed.
En godkendelse efter kapitel 5 forudsætter normalt,  

 at der træffes afgørelse efter andre bestemmelser i loven eller  

 efter regler udstedt i medfør af loven.
Som eksempler herpå kan  

 nævnes afgørelser om affaldsbortskaffelse, om tilslutning af  

 spildevand til offentligt spildevandsanlæg og om tilladelser efter  

 § 19 i loven.
 I visse af disse tilfælde vil både  

 kommunalbestyrelsen og amtsrådet skulle træffe afgørelser,  

 der vedrører samme virksomhed.
Med forslaget til § 84 b præciseres det, at  

 disse myndigheder skal koordinere deres afgørelser i det omfang, det  

 er nødvendigt for at sikre, at alle virksomhedens emissioner, jf.  

 lovens § 2, og valget af foranstaltninger til forebyggelse og  

 imødegåelse heraf vurderes i et helhedsperspektiv.
Bestemmelsen  

 gennemfører samtidig artikel 7 i IPPC-direktivet.
 Til nr. 14.
 Med forslaget til ændring af § 110,  

 stk. 1, nr. 5, fjernes den del af bestemmelsen, som hjemler straf for  

 tilsidesættelse af anmeldelsespligten efter den gældende  

 § 36. Forslaget er en konsekvens af forslaget til ændring af  

 bestemmelsen i § 36, jf. § 1, nr. 5, i lovforslaget.
Det er hensigten at fastsætte regler i  

 godkendelsesbekendtgørelsen om pligt til at foretage anmeldelse.
Disse  

 regler vil blive fastsat med hjemmel i lovens § 35, stk. 2. Det er  

 endvidere hensigten at fastsætte straffebestemmelser i  

 godkendelsesbekendtgørelsen, der svarer til den straffebestemmelse,  

 som foreslås fjernet fra loven.
Denne straffebestemmelse vil blive  

 fastsat med hjemmel i lovens § 110, stk. 3.
 Til nr. 15.
Med forslaget til ændring af § 110,  

 stk. 3, indføres hjemmel til at fastsætte  

 straffebestemmelser i regler og forskrifter, der udstedes i medfør af  

 den foreslåede bemyndigelse i § 39, stk. 4, vedrørende  

 indkaldelse af godkendelsesansøgning fra virksomheder, der som  

 følge af udvidelse af den i § 35 nævnte liste bliver  

 godkendelsespligtige.
Forslaget svarer hermed til den gældende  

 bestemmelse i § 110, stk. 1, nr. 7, hvorefter den, der undlader at  

 indgive ansøgning efter § 39, kan straffes.
Til § 2 Lovens ikrafttræden foreslås fastsat til den  

 30. oktober 1999, der er den sidste frist for at gennemføre  

 IPPC-direktivet i Danmark.
De bekendtgørelsesændringer, der er  

 nødvendige for at gennemføre IPPC-direktivet og  

 Seveso2-direktivet, vil blive gennemført, således at de  

 træder i kraft samtidig med denne lov.
IPPC-direktivet tvinger ikke medlemslandene til at  

 gennemføre revurderingsbestemmelserne for eksisterende  

 IPPC-virksomheder førend udløbet af den 8-årige  

 overgangsperiode.
Der er i lovforslagets § 2, stk. 2, indsat en  

 overgangsbestemmelse, der sikrer, at § 41 a, stk. 2, nr. 4 og 5,  

 først finder anvendelse for godkendelser, der er meddelt før  

 lovens ikrafttræden, når retsbeskyttelsen er udløbet.
Stk. 3 i den foreslåede bestemmelse bemyndiger  

 ministeren til at fastsætte overgangsregler.
Der skal fastsættes  

 overgangsregler, når bemyndigelsen i forslaget til § 79 om  

 inddragelse af offentligheden i forbindelse med ansøgninger skal  

 udmøntes.
Det følger af IPPC-direktivets artikel 2, nr. 4, at  

 ansøgninger, der er modtaget, før direktivet er  

 gennemført, kan færdigbehandles efter de gældende regler,  

 hvis anlægget sættes i drift senest et år efter direktivets  

 gennemførelse.
Bilag Lovforslaget sammenholdt med gældende lov Gældende formulering Lovforslaget § 1 I lov om miljøbeskyttelse, jf. lovbekendtgørelse nr. 698 af  

 22. september 1998,som ændret ved lov nr. 907 og 908 af 16. december  

 1998, foretages følgende ændringer:
§ 3. Ved lovens administration skal der lægges  

 vægt på, hvad der er opnåeligt ved anvendelse af den mindst  

 forurenende teknologi, herunder mindre forurenende råvarer, processer  

 og anlæg og de bedst muligt forureningsbekæmpende  

 foranstaltninger.
Ved denne vurdering skal der lægges særlig  

 vægt på en forebyggende indsats gennem anvendelse af renere  

 teknologi.
Stk. 2. Ved bedømmelsen af omfanget og arten af  

 foranstaltninger til forebyggelse og imødegåelse af forurening  

 skal der lægges vægt på 1)	de ydre omgivelsers beskaffenhed og forureningens sandsynlige  

 virkning på disse og 2)	hele det kredsløb, som stoffer og materialer  

 gennemløber, med henblik på at begrænse spild af  

 ressourcer mest muligt.
 1. I § 3, stk. 1, ændres »mindst forurenende teknologi« til: »bedste tilgængelige teknik«.
 2. Efter § 6 indsættes i kapitel 1:
» § 33. Virksomheder, anlæg eller indretninger, der er  

 optaget på den i § 35 nævnte liste (listevirksomhed),  

 må ikke anlægges eller påbegyndes, før der er  

 meddelt godkendelse heraf.
Listevirksomhed må heller ikke udvides eller  

 ændres bygningsmæssigt eller driftsmæssigt, herunder med  

 hensyn til affaldsfrembringelsen, på en måde, som indebærer  

 forøget forurening, før udvidelsen eller ændringen er  

 godkendt.
Stk. 2. Den godkendende myndighed kan dog tillade, at bygge-  

 og anlægsarbejder til anden listevirksomhed end anlæg for  

 deponering af affald påbegyndes, før der er givet godkendelse,  

 hvis de anlægges i overensstemmelse med en godkendt lokalplan eller  

 byplanvedtægt.
Bygge- og anlægsarbejder sker på bygherrens  

 ansvar.
 3. I § 33, stk. 2, 1. pkt., udgår: »godkendt«.
Stk. 3. Som led i et forsøg kan lokalplaner for  

 særlige erhvervszoner udpeget efter bestemmelserne om  

 landsplandirektiver i § 3 i lov om planlægning indeholde  

 bestemmelser om, at lokalplanen erstatter de godkendelser i henhold til dette  

 kapitel, som er nødvendige for lokalplanens virkeliggørelse,  

 jf. § 15, stk. 7, i lov om planlægning.
Miljø- og  

 energiministeren fastsætter nærmere regler herom.
 4. § 33, stk. 3, affattes således:
» 5. § 36 affattes således:
§ 36. Hvis en godkendt listevirksomhed ønskes udvidet  

 eller ændret inden for godkendelsens rammer, skal der foretages en  

 anmeldelse herom til godkendelsesmyndigheden.
Anmeldelsen skal  

 godtgøre, at udvidelsen eller ændringen vedrører en  

 aktivitet, der omfattes af en samlet godkendelse, og som denne giver mulighed  

 for, og at den ændrede eller udvidede aktivitet kan holdes inden for de  

 grænser for forurening, der er fastsat i den samlede godkendelse.
» 1)	der i ansøgningen er tilstrækkelige oplysninger om de  

 planlagte udvidelser eller ændringer til, at godkendelsesmyndigheden  

 kan vurdere forureningsforholdene og fastsætte de nødvendige  

 vilkår, og 2)	udvidelserne eller ændringerne påtænkes  

 gennemført inden for en kortere tidshorisont.«.
Stk. 2. Godkendelsesmyndigheden meddeler skriftligt  

 virksomheden senest 4 uger efter, at anmeldelsen er modtaget, om udvidelsen  

 eller ændringen ligger uden for rammerne og dermed kræver  

 godkendelse.
Virksomheden kan gennemføre udvidelsen eller  

 ændringen, når godkendelsesmyndigheden har meddelt, at udvidelsen  

 eller ændringen ikke kræver godkendelse.
 § 39. Bestående listevirksomheder, der ikke har en  

 samlet godkendelse, skal indsende ansøgning herom til  

 godkendelsesmyndigheden.
 Stk. 2. På grundlag af ansøgningen og en  

 vurdering af listevirksomhedens drifts- og forureningsforhold træffer  

 godkendelsesmyndigheden afgørelse om, hvorvidt der kan gives  

 virksomheden godkendelse, eller om der skal meddeles påbud om at  

 foretage foranstaltninger til at nedbringe virksomhedens forurening eller  

 nedlægges forbud mod driften eller foretagelse af bestemte  

 aktiviteter.
 Stk. 3. Miljø- og energiministeren fastsætter  

 nærmere regler om behandlingen af ansøgning om godkendelse af  

 bestående virksomheder, herunder om fristen for indsendelse af  

 ansøgning til godkendelsesmyndigheden.
 6. I § 39 indsættes som stk. 4:
» § 40 a.
Anvendelse af § 34, stk. 2, og § 41 a  

 finder sted over for følgende:
 7. I § 40 a ændres »§ 41 a« til:  

»§ 41 d« .
 1)	Personer, der er blevet frakendt retten til at drive forurenende  

 virksomhed i henhold til denne lovs § 110 b eller i henhold til  

 straffelovens § 79.
 2)	Personer, der er dømt efter straffelovens § 196.
 3)	Personer og selskaber m.v., der er straffet efter denne lovs  

 § 110, stk. 2, eller tilsvarende bestemmelser fastsat i  

 bekendtgørelser, der er udstedt med hjemmel i loven, såfremt der  

 er fastsat frihedsstraf eller bøde på 10.000 kr. eller derover,  

 og såfremt der ikke er forløbet mere end ti år fra den  

 strafbare handling.
4)	Personer og selskaber m.v., der har gæld på 100.000 kr.  

 eller derover til det offentlige for selvhjælpshandlinger foretaget af  

 tilsynsmyndigheden i medfør af denne lovs §§ 69 og 70,  

 såfremt denne gæld er vedgået eller fastslået ved en  

 domstol.
Det er endvidere en betingelse, at gælden er forfalden og ikke  

 er omfattet af en overholdt aftale om henstand eller afdragsvis betaling,  

 samt at der er fremsendt to rykkere til skyldneren.
 8. § 41 og § 41 a ophæves og i stedet  

 indsættes:
§ 41. Hvis listevirksomhed medfører væsentlig  

 forurening, kan tilsynsmyndigheden give påbud om, at forureningen skal  

 nedbringes.
Tilsvarende påbud kan gives, når listevirksomhed  

 medfører væsentlig mere forurening, herunder  

 affaldsfrembringelse, end der ville forekomme ved anvendelsen af mindst  

 forurenende teknologi eller bedst mulige rensning.
Påbud kan endvidere  

 gives over for anlæg og aktiviteter, som skønnes at  

 indebære en nærliggende risiko for væsentlig  

 forurening.
»§ 41. Hvis en listevirksomhed medfører væsentlig  

 forurening, kan tilsynsmyndigheden meddele påbud om, at forureningen  

 skal nedbringes, herunder at der skal gennemføres bestemte  

 foranstaltninger.
Tilsynsmyndigheden kan endvidere meddele påbud, hvis  

 en listevirksomhed skønnes at indebære en nærliggende  

 risiko for væsentlig forurening.
 Stk. 2. Kan forureningen ikke afhjælpes, kan  

 tilsynsmyndigheden nedlægge forbud imod fortsat drift og eventuelt  

 forlange virksomheden fjernet.
 Stk. 2. Hvis forureningen ikke kan nedbringes, kan  

 tilsynsmyndigheden nedlægge forbud imod fortsat drift og eventuelt  

 forlange virksomheden fjernet.
 Stk. 3. Forbud kan nedlægges umiddelbart, når  

 forureningen medfører overhængende alvorlig fare for  

 sundheden.
Stk. 4. Indtil der er forløbet 8 år efter  

 meddelelsen af en godkendelse efter dette kapitel, kan der kun meddeles  

 forbud eller påbud, hvis 1)	der er fremkommet nye oplysninger om forureningens skadelige  

 virkning, 2)	forureningen medfører miljømæssige  

 skadevirkninger, der ikke kunne forudses ved godkendelsens meddelelse,  

 eller 3)	forureningen i øvrigt går ud over det, som blev lagt  

 til grund for denne ved godkendelsens meddelelse.
 Stk. 5. Når der er forløbet mere end 8 år  

 efter godkendelsen, kan tilsynsmyndigheden ændre vilkårene heri,  

 når det er miljømæssigt begrundet, eller hvis der er  

 udviklet renere teknologi, herunder mindre forurenende råvarer, mindre  

 forurenende produktionsmetoder eller bedre rensningsformer.
 Stk. 6. Miljø- og energiministeren kan fastsætte  

 regler om, at den i stk. 4 og 5 omtalte tidsfrist nedsættes for  

 bestemte brancher, dog ikke til under 4 år.
§ 41 a.
Indtil der er forløbet 8 år efter  

 meddelelsen af en godkendelse efter dette kapitel, må  

 tilsynsmyndigheden ikke meddele påbud eller forbud efter § 41.
Stk. 2. Tilsynsmyndigheden skal dog tage godkendelsen op til  

 revurdering og om nødvendigt meddele påbud eller forbud efter  

 § 41, hvis 1)	der er fremkommet nye oplysninger om forureningens skadelige  

 virkning, 2)	forureningen medfører miljømæssige  

 skadevirkninger, der ikke kunne forudses ved godkendelsens meddelelse, 3)	forureningen i øvrigt går ud over det, som blev lagt  

 til grund ved godkendelsens meddelelse, 4)	væsentlige ændringer i den bedste tilgængelige  

 teknik skaber mulighed for en betydelig nedbringelse af emissionerne, uden at  

 det medfører uforholdsmæssigt store omkostninger, 5)	det af hensyn til driftssikkerheden i forbindelse med processen  

 eller aktiviteten er påkrævet, at der anvendes andre teknikker,  

 eller 6)	der er fremkommet nye oplysninger om sikkerhedsmæssige forhold  

 på virksomheder, der er omfattet af regler fastsat i medfør af §  

 7 om risikobetonede processer m.v.
 Stk. 3. Ministeren kan fastsætte regler om, at  

 den i stk. 1 og § 41 b, stk. 1, omtalte tidsfrist  

 nedsættes for bestemte listevirksomheder, dog ikke til under 4  

 år.
§ 41 b.
Når der er forløbet 8 år efter  

 meddelelsen af en godkendelse efter dette kapitel, kan tilsynsmyndigheden  

 ændre vilkårene heri ved påbud eller nedlægge forbud  

 imod fortsat drift, jf. § 41. Ministeren fastsætter regler om, at  

 tilsynsmyndigheden regelmæssigt skal tage godkendelser af bestemte  

 listevirksomheder op til revurdering og om nødvendigt meddele  

 påbud eller forbud efter § 41.
 Stk. 2. Tilsynsmyndigheden skal tage godkendelsen op til  

 revurdering og om nødvendigt meddele påbud eller forbud efter  

 § 41 i de tilfælde, som er nævnt i § 41 a,  

 stk. 2.
§ 41 c.
Tilsynsmyndigheden kan umiddelbart nedlægge  

 forbud imod fortsat drift og eventuelt forlange virksomheden fjernet, hvis  

 forureningen medfører overhængende alvorlig fare for  

 sundheden.
§ 41 a.
Godkendelsesmyndigheden kan tilbagekalde en  

 godkendelse eller fastsætte særlige vilkår i en  

 eksisterende godkendelse, herunder vilkår om sikkerhedsstillelse, jf.  

 § 39 a, såfremt § 41 d.
Godkendelsesmyndigheden kan tilbagekalde en  

 godkendelse eller fastsætte særlige vilkår i en  

 eksisterende godkendelse, herunder vilkår om sikkerhedsstillelse, jf.  

 § 39 a, såfremt 1)	indehaveren, medlemmer af indehaverens direktion eller bestyrelse  

 eller andre, der kan udøve bestemmende indflydelse på  

 virksomhedens drift, bliver omfattet af § 40 a, 1)	indehaveren, medlemmer af indehaverens direktion eller bestyrelse  

 eller andre, der kan udøve bestemmende indflydelse på  

 virksomhedens drift, bliver omfattet af § 40 a, 2)	personer eller selskaber m.v., der er omfattet af § 40 a bliver  

 ejer eller medejer af virksomheden, eller 2)	personer eller selskaber m.v., der er omfattet af § 40 a,  

 bliver ejer eller medejer af virksomheden, eller 3)	personer, der er omfattet af § 40 a indtræder i  

 bestyrelse eller direktion i et selskab m.v., der driver godkendt  

 virksomhed.
 3)	personer, der er omfattet af § 40 a, indtræder i  

 bestyrelse eller direktion i et selskab m.v., der driver godkendt  

 virksomhed.
 Stk. 2. Ved indbringelse af afgørelser efter  

 stk. 1 for domstolene kan domstolene tillægge  

 søgsmålet opsættende virkning.
 Stk. 2. Ved indbringelse af afgørelser efter  

 stk. 1 for domstolene kan domstolene tillægge  

 søgsmålet opsættende virkning.«.
 § 42. Hvis erhvervsvirksomheder, herunder private eller  

 offentlige bygge- og anlægsarbejder, eller faste anlæg til  

 energiproduktion, som ikke er omfattet af regler fastsat i medfør af  

 § 35, medfører uhygiejniske forhold eller væsentlig  

 forurening, herunder affaldsfrembringelse, kan tilsynsmyndigheden give  

 påbud om, at forureningen skal nedbringes.
 9. I § 42, stk. 1, ændres »omfattet af regler fastsat i  

 medfør af § 35« til:  

» optaget på den i § 35  

 nævnte liste«, og efter  

»nedbringes« indsættes: », herunder påbud om  

 gennemførelse af bestemte foranstaltninger«.
 Stk. 2. Tilsvarende påbud kan gives af  

 tilsynsmyndigheden, når nævnte virksomheder eller anlæg  

 medfører væsentlig mere forurening, herunder  

 affaldsfrembringelse, end nødvendigt ved anvendelsen af den til enhver  

 tid værende mindst forurenende teknologi eller bedst mulige rensning.  

 Påbud kan endvidere gives over for aktiviteter, som skønnes at  

 indebære en nærliggende risiko for væsentlig forurening  

 eller uhygiejniske forhold.
 10. § 42, stk. 2, 1. pkt., ophæves.
 Stk. 3. Tilsynsmyndigheden kan give påbud om, at der  

 skal foretages afhjælpende foranstaltninger over for  

 idrætsanlæg, fritidsklubber eller lignende fritidsaktiviteter,  

 som medfører væsentlige støjulemper for  

 omgivelserne.
 Stk. 4. Kan ulemperne ikke afhjælpes, kan  

 tilsynsmyndigheden nedlægge forbud imod virksomheden eller  

 aktiviteten.
 Stk. 5. Bliver tilsynsmyndigheden i forbindelse med  

 etablering, udvidelse eller ændring af en af de i stk. 1  

 nævnte virksomheder opmærksom på forhold, som kan forventes  

 at medføre krav om begrænsning af virksomhedens forurening eller  

 forbud mod virksomhedens drift, kan tilsynsmyndigheden på forhånd  

 tilkendegive dette over for virksomheden.
§ 74. Afgørelser efter denne lov meddeles skriftligt  

 til adressaten.
Afgørelser, der kan påklages, meddeles tillige  

 klageberettigede personer, organisationer og myndigheder, jf. §§ 98-100,  

 og de myndigheder, der i øvrigt har været inddraget i sagens  

 behandling.
 Stk. 2. Underretning til de personer, der er nævnt i  

 § 98, stk. 1, nr. 2, kan dog finde sted ved offentlig annoncering.  

 Der skal altid foretages offentlig annoncering, når der meddeles  

 godkendelse efter kapitel 5.
 Stk. 3. Påbud eller forbud kan meddeles mundtligt,  

 når der er fare for sundheden eller øjeblikkelige indgreb er  

 påkrævet for at afværge væsentlig miljøskade.  

 En mundtlig afgørelse skal snarest muligt tillige meddeles  

 skriftligt.
 11. I § 74, stk. 2, indsættes som 3.  

 pkt.:
» 12. § 79 affattes således:
 § 79. Miljø- og energiministeren kan fastsætte  

 regler om, at godkendelsesmyndigheden skal gennemføre en offentlig  

 høring om projekter, der har væsentlig indflydelse på  

 virksomhedens sikkerhedsforhold, inden der meddeles godkendelse efter kapitel  

 5 af en virksomhed, der omfattes af anmeldelsespligten i regler fastsat af  

 miljøministeren om vurderingen af sikkerheden i forbindelse med  

 risikobetonede aktiviteter.
» 13. Efter § 84 a indsættes:
» § 110. Medmindre højere straf er forskyldt efter den  

 øvrige lovgivning, straffes med bøde den, der 1)	overtræder § 19, stk. 1 eller stk. 2,  

 § 20, § 20 a, stk. 1, § 22, § 23, § 27,  

 stk. 1 eller 2, § 28, stk. 4, § 43, § 45,  

 stk. 4, § 50, stk. 1, og § 72 a, 2)	undlader at efterkomme forbud eller påbud efter loven,  

 herunder påbud om at berigtige et ulovligt forhold eller  

 pålæg efter § 26 a, 3)	undlader at efterkomme krav fastsat i medfør af § 9 a og  

 § 10, stk. 4, 4)	tilsidesætter vilkår knyttet til en tilladelse,  

 dispensation eller en godkendelse efter loven, 5)	anlægger, påbegynder eller driver virksomhed uden  

 godkendelse efter § 33 eller anmeldelse efter § 36, 14. I § 110, stk. 1, nr. 5, udgår: »eller anmeldelse efter § 36«.
 6)	undlader at meddele oplysninger eller at afgive prøver efter  

 § 72 eller at give underretning som nævnt i §§ 21, 71 og 72  

 a.
7)	undlader at indgive anmeldelse, der er foreskrevet i regler  

 udfærdiget efter § 7, stk. 1, herunder tilsidesætter  

 vilkår i forbindelse med en sådan anmeldelse, eller undlader at  

 indgive ansøgning, jf. § 39, 8)	modvirker myndighedernes adgang til ejendomme, lokaliteter eller  

 transportmidler i strid med § 87, 9)	forsætligt borttager, forvansker eller beskadiger  

 afmærkninger, som foretages i forbindelse med arbejder og  

 undersøgelser efter loven, 10)	overtræder bestemmelser fastsat i De Europæiske  

 Fællesskabers forordninger vedrørende forhold, der er omfattet  

 af denne lov, jf. § 2, 11)	afgiver urigtige eller vildledende oplysninger eller undlader at  

 afgive oplysninger efter §§ 53 b, 55 b eller 56 a eller 12)	undlader at efterkomme godkendelsesmyndighedens eller  

 klageinstansens afgørelse om at etablere sikkerhedsstillelse efter  

 § 39 a.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare derfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
Stk. 3. I regler og forskrifter, der udstedes i medfør  

 af §§ 7-10, §§ 12-16, § 17, stk. 3, § 18, § 19,  

 stk. 5-7, § 20 b, stk. 2, § 27, stk. 3, § 35,  

 § 35 a, § 44, § 45, stk. 2 og 3, § 47, stk. 3,  

 § 48, § 51, § 53, § 56, stk. 3, § 72 a,  

 stk. 3, § 89, stk. 2, og 89 a, kan der fastsættes straf  

 af bøde.
Det kan endvidere fastsættes, at straffen kan stige til  

 hæfte eller fængsel i indtil 2 år under tilsvarende  

 omstændigheder som anført i stk. 2.
 15. I § 110, stk. 3, indsættes efter »§ 35 a,«: »§ 39,  

 stk. 4, «.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 5. Er der ved en overtrædelse opnået en  

 økonomisk fordel, konfiskeres denne efter reglerne i straffelovens 9.  

 kapitel, selv om der ved overtrædelsen ikke er voldt skade på  

 miljøet eller er fremkaldt fare derfor.
Kan der ikke ske konfiskation,  

 skal der tages særskilt hensyn hertil ved udmåling af en  

 bøde, herunder en eventuel tillægsbøde.
 Stk. 6. Ved overtrædelse af § 10, stk. 4, jf.  

 § 110, stk. 1, nr. 3, skal der ved udmåling af bøder,  

 herunder tillægsbøder, tages hensyn til størrelsen af den  

 bod, der måtte være fastlagt på det pågældende  

 område i medfør af § 10, stk. 2.
 Stk. 7. Forældelsesfristen for strafansvaret er 5  

 år for overtrædelser m.v. som omhandlet i stk. 1, nr. 1, 2,  

 3, 4 og 5, samt for overtrædelser af regler udstedt i henhold til  

 § 19, stk. 5.
§ 2 Stk. 1. Loven træder i kraft den 30. oktober 1999.
 Stk. 2. For afgørelser om godkendelse meddelt efter  

 miljøbeskyttelseslovens kapitel 5 før den 30. oktober 1999  

 finder bestemmelserne i § 41 a, stk. 2, nr. 4 og 5, som affattet  

 ved denne lovs § 1, nr. 8, først anvendelse, når der er  

 forløbet mere end 8 år fra godkendelsens meddelelse eller, hvis  

 miljø- og energiministeren efter miljøbeskyttelseslovens § 41,  

 stk. 6, har nedsat den nævnte tidsfrist, mere end den af ministeren  

 fastsatte kortere frist.
 Stk. 3. Miljø- og energiministeren kan fastsætte  

 overgangsregler.
i   Loven indeholder  

 bestemmelser, der gennemfører Rådets direktiv 96/61/EF om  

 integreret forebyggelse og bekæmpelse af forurening, EFT nr.
L 257 af  

 10.10.1996, s. 26. Loven indeholder endvidere bestemmelser, der  

 gennemfører Rådets direktiv 96/82/EØF om kontrol med  

 risikoen for større uheld med farlige stoffer, EFT nr.
L 10 af  

 14.1.1997, s. 13.
