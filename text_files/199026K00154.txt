Nr BRL 154 Beretning over Forslag til lov om stop for kloakeringer af  

 sommerhusområder Afgivet af Miljø- og Planlægningsudvalget Afgivet: 19910529 Udvalget har behandlet lovforslaget i en række møder og har herunder stillet spørgsmål til miljøministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Fritidshusejernes Landsforening, Kolonihaveforbundet for Danmark og  

 Kommunernes Landsforening.
 Miljøministeren har under udvalgets behandling af lovforslaget udtrykt  

 forståelse for forslaget, herunder behovet for en vurdering af, hvorvidt  

 håndteringen af spildevandsproblemerne i sommerhusområder eller andre  

 lokalområder, f.eks. øer eller mindre landsbyer, sker på en hensigtsmæssig  

 måde.
 Ministeren har imidlertid over for udvalget tilkendegivet den opfattelse,  

 at man i stedet for at centralisere beslutningskompetencen vedrørende  

 kloakering i sommerhusområder bør forsøge at arbejde i en anden retning.
Indledningsvis har ministeren bekræftet den tidligere regerings  

 henstilling om, at kommunerne i videst muligt omfang undlader at kloakere  

 kolonihave- og sommerhusområder.
Ministeren har i den forbindelse henledt  

 udvalgets opmærksomhed på de muligheder, der i situationer, hvor kloakering  

 er påkrævet, findes i lov nr. 202 af 18. maj 1982 om lån til betaling af  

 ejendomsskatter, hvorefter kommunalbestyrelser kan yde langfristede lån til  

 kloakeringsudgifter til personer, der er fyldt 65 år.
Sådanne lån forfalder  

 først til betaling, når ejendommen skifter ejer eller ved ejerens død.
 Endvidere har ministeren tilkendegivet, at man bør overveje, om beboerne i  

 sommerhusområder, på øer og i andre små lokalsamfund i højere grad end i dag  

 selv kan gennemføre løsning af kloakerings~ og spildevandsproblemer.
 Ministeren har om baggrunden for dette forslag oplyst følgende:
 Som reglerne er i dag, kan borgerne selv løse deres spildevandsproblemer,  

 når følgende betingelser er opfyldt:
 1. I den spildevandsplan, som kommunen skal udarbejde i henhold til  

 Miljøbeskyttelseslovens § 61 f, skal kommunen træffe bestemmelse om, at et  

 spildevandsrensningslæg etableres af private.
 2. Amtskommunen må ikke gøre indsigelse mod kommunens spildevandsplan.
 3. Borgerne i området skal være enige om at gennemføre projektet.
Problemet i de sager, der har været rejst, f.eks. grundvandssænkningen i  

 Løkken-Vrå Kommune, er, at borgerne ikke har kunnet blive enige om at  

 gennemføre projektet.
Det er hverken teknisk eller økonomisk hensigtsmæssigt,  

 at nogle ejendomme i et område er tilknyttet et privat  

 spildevandsrensningsanlæg, mens andre er tilknyttet et kommunalt anlæg.
Ministeren har over for udvalget understreget, at regeringen er tilhænger  

 af, at beslutningerne træffes så tæt på borgerne som muligt og meget gerne af  

 borgerne selv.
Derved sikres det, at borgerne både er enige i beslutningens  

 nødvendighed og i beslutningens indhold.
På denne baggrund har ministeren bedt Miljøstyrelsen om i samarbejde med  

 Kommunernes Landsforbund at undersøge, hvorledes det i større udstrækning end  

 i dag vil være muligt for en gruppe beboere i fællesskab at finde frem til en  

 løsning af deres kloakeringsproblemer.
Vel at mærke en løsning, der lever op  

 til spildevandsplanens miljøkrav.
Kommunernes Landsforening har meddelt  

 ministeren, at man gerne vil gå ind i dette samarbejde.
 Ministeren har oplyst, at de spørgsmål, der bl.a. skal belyses er:
1. Skal der være tilslutningspligt/tilslutningsret til et privat anlæg? 2. Hvem skal fordele udgifterne til anlægget? 3. Fordeling af udgifterne i kommunen som helhed mellem dem, der er  

 omfattet af kloakering, og dem, der gennemfører alternative løsninger.
4. Bør der være forskel på de krav til kloakering og spildevandsrensning,  

 der stilles i et sommerhusområde og i et område med helårsbeboelse? 5. Hvem skal tage stilling til, om de miljømæssige hensyn er tilgodeset  

 ved en alternativ spildevandsløsning? Ud over disse mere juridiske spørgsmål har ministeren også bedt  

 Miljøstyrelsen og Kommunernes Landsforening om, at der tages stilling til,  

 hvilke alternativer til kloakering og kommunale spildevandsrensningsanlæg der  

 i givet fald er anvendelige.
 Ministeren har i den forbindelse orienteret udvalget om, at der allerede  

 foreligger et ganske godt dokumentationsmateriale om alternative  

 spildevandsrensningsmetoder.
 Den mest anvendte metode til rensning af spildevand fra enkeltejendomme er  

 septiktanken, hvor spildevandet gennemgår en mekanisk rensning, inden det  

 udledes til overfladevand eller nedsives.
Ministeren har som en anden mulighed peget på en fælles rensning i et  

 lavteknologisk anlæg.
Dette kan f.eks. være et rodzoneanlæg, der består af et  

 mekanisk renseanlæg (bundfældningstanke) efterfulgt af et jordvolumen  

 beplantet med sumpplanter, som spildevandet ledes igennem.
Et andet eksempel på lavteknologisk anlæg er biologiske sandfiltre, der  

 kan betragtes som en mellemting mellem nedsivning og rensning i traditionelle  

 biologiske anlæg.
I et sandfilter ledes spildevandet igennem et lag mere  

 eller mindre finkornet materiale, hvorefter det opsamles igen og ledes ud til  

 en overfladerecipient.
 Da både rodzoneanlæg og biologiske sandfiltre er fællesanlæg må der dog  

 for begge disse anlægstyper også tages stilling til en kloakering fra  

 ejendommene til rensningsanlægget.
 Der må endvidere redegøres for det projekt om spildevandsafledning fra  

 enkeltejendomme i randområder, som 5 amtskommuner i øjeblikket gennemfører.
 Anvendeligheden af disse alternative muligheder må vurderes både teknisk  

 og økonomisk.
 Udgangspunktet må være, at de private anlæg skal opfylde de samme  

 miljøkrav til spildevandets rensning, som der stilles til de kommunale  

 rensningsanlæg.
 Ministeren regner med sidst på sommeren at kunne orientere udvalget om  

 resultaterne af drøftelserne mellem Miljøstyrelsen og Kommunernes  

 Landsforening og om ministerens overvejelser i den anledning.
 Udvalget har taget miljøministerens redegørelse til efterretning.
 P.u.v.
