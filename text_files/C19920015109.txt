(Til biskopperne) Ifølge § 1, stk. 2, i lov om valg til menighedsråd og Kirkeministeriets  

 bekendtgørelse nr. 721 af 31. oktober 1991 er dagen for afholdelse af  

 ordinært valg til menighedsråd tirsdag den 10. november 1992.
 I henhold til lov om valg til menighedsråd § 5, stk. 3, § 8, stk. 6, og §  

 9, stk. 2, fastsættes følgende bestemmelser om udarbejdelse af kirkelige  

 valglister og udsendelse af valgkort.
I.
Valgbestyrelse Valgbestyrelse Såfremt menighedsrådet ikke allerede har valgt en valgbestyrelse, skal  

 rådet vælge en valgbestyrelse, der består af 3 medlemmer, valgt efter  

 forholdstal af og blandt menighedsrådets medlemmer.
Formand Menighedrådet vælger valgbestyrelsens formand blandt dets medlemmer og  

 underretter provsten om valgbestyrelsens navne og adresser.
Medhjælp Valgbestyrelsen kan antage lønnet medhjælp samt eventuelt leje lokale,  

 hvorfra dens arbejde udføres.
Mødeindkaldelse Valgbestyrelsens formand indkalder valgbestyrelsen til møder.
Formandserhvervet I tilfælde af stemmelighed er formandens stemme afgørende.
I spørgsmål,  

 som ikke giver anledning til tvivl, kan formanden træffe afgørelse alene.
II.
Valglister Udarbejdelse af valglister Valglister skal kun udarbejdes i de menighedsrådskredse, hvori der er  

 indgivet 2 eller flere gyldige kandidatlister, og afstemning derfor skal  

 finde sted.
Kandidatlister kan tidligst indleveres kl. 19 syv uger før  

 valgdagen, dvs. den 22. september kl. 19, og skal senest være indleveret kl.  

 19 seks uger før valgdagen, dvs. den 29 september kl. 19 (§ 12, stk. 2).
Underretning af provst om afstemning Valgbestyrelsen skal umiddelbart efter fristens udløb og senest torsdag  

 den 1. oktober kl. 12 underrette provsten om, hvorvidt afstemning skal finde  

 sted, eller om der kun er modtaget 1 kandidatliste, således at afstemningen  

 bortfalder.
Blanket Indberetningen til provst afgives på en blanket (bilag 1), der i god tid  

 før valget vil blive tilsendt valgbestyrelserne fra provsten sammen med  

 blanket til bestilling af valglister og valgkort, (bilag 2).
Bestilling af valglister/kort Såfremt afstemning skal findes sted benyttes blanketten til bestilling af  

 valglister og valgkort.
Denne blanket udfyldes og underskrives af  

 valgbestyrelsens formand.
Stempel Blanketten skal stemples med sognets CPR-stempel, der stilles til rådighed  

 af sognepræsten eller kordegnen.
Flere blanketter Der udfyldes en særskilt bestillingsblanket for hvert sogn eller  

 kirkedistrikt, også i tilfælde hvor flere sogne eller kirkedistrikter har  

 fælles menighedsråd.
 Hvis et sogn er delt mellem to kommuner, skal der udfyldes 2 blanketter.  

 Ønskes der flere afstemningssteder, udfyldes en blanket for hvert af disse.
 Også denne blanket skal være provsten i hænde senest torsdag den 1.  

 oktober kl. 12.
Provsten videresender samme dag blanketten/erne til folkeregistret i  

 vedkommende kommune samt kopi af blanketten direkte til Kirkeministeriet Såfremt valglisten vedrører et kirkedistrikt, udfyldes den særlige kode  

 hertil af folkeregistret.
Afstemningssted Allerede ved bestilling af valgliste og valgkort skal det oplyses, hvor  

 valghandlingen skal finde sted.
Det er derfor nødvendigt, at valgbestyrelsen  

 før udløbet af fristen for indlevering af kandidatlister har truffet bindende  

 beslutning om stedet for valghandlingen og har sikret sig, at valglokalet er  

 til rådighed tirsdag den 10. november.
Hvis menighedsrådet ikke ønsker at  

 tage stilling til dette spørgsmål, før det er afgjort, om afstemning skal  

 finde sted, må et møde berammes til den 29. september efter kl. 19.
Afstemningstid Afstemningstiden vil i alle sogne blive fra kl. 9.00 til kl. 20.00.
 Valgbestyrelserne modtager senest 8. dagen før valget (2. november) fra  

 folkeregistret 1 sæt valglister, der er udarejdet på grundlag af  

 oplysningerne i det centrale personregister (CPR).
Valglisten På valglisten er optaget medlemmer af folkekirken, som har bopæl i  

 vedkommende menighedsrådskreds, og som senest den 10. november 1992 er fyldt  

 18 år.
Valglisten består af en hovedvalgliste og en supplementsvalgliste.
Hovedvalglisten På hovedvalglisten optages de vælgere, der senest 18. dagen før valget,  

 dvs. senest den 23. oktober 1992, er flyttet til menighedsrådskredsen, og som  

 senest denne dag har anmeldt tilflytning til kommunens folkeregister.
Supplementsvalglisten På supplementsvalglisten optages vælgere, der ikke er optaget på  

 hovedvalglisten, og som senest 11. dagen før valget, dvs. senest den 30.  

 oktober 1992, er flyttet til menighedsrådskredsen, og som senest denne dag  

 har anmeldt tilflytning til kommunens folkeregister.
Sognebåndsløsere Sognebåndsløsere, der har valgt at udøve valgret i en menighedsrådskreds i  

 sognebåndsløserpræstens pastorat, skal af valgbestyrelsen for denne kreds  

 opføres på kredsens valgliste.
 Valgbestyrelsen giver underretning herom til valgbestyrelsen for  

 sognebåndsløserens bopælssogn, således at sognsbåndsløseren kan slettes af  

 valglisten i bopælssognet.
 Det er en betingelse for at optage en sognebåndsløser på valglisten for en  

 menighedsrådskreds i sognebåndsløserpræstens pastorat, at sognebåndsløserens  

 erklæring er valgbestyrelsen i hænde senest 11. dagen før menighedsrådsvalget  

 (senest den 30. oktober 1992). Hvis denne frist overskrides, skal  

 valgbestyrelsen underrette sognebåndsløseren om, at erklæringen er modtaget  

 for sent, og at sognebåndsløseren derfor ikke kan optages på valglisten i  

 sognebåndsløserpræstens menighedsrådskreds ved valget den 10. november 1992  

 samt om, at valgbestyrelsen i sognebåndsløserens bopælssogn er underrettet  

 herom.
 Valgbestyrelsen underretter valgbestyrelsen i sognsbåndsløserens  

 bopælssogn i overensstemmelse hermed, således at sognsbåndsløserens kan  

 afgive stemme i sit bopælssogn ved valget den 10. november 1992.
Flytning indenfor menighedsrådskredsen Vælgere, der senest den 23. oktober 1992 har anmeldt flytning inden for  

 menighedsrådskredsen, er optaget på valglisten under den nye bopæl.
Ikke stemmeberettigede Vælgere, der tilflytter efter den 30. otober 1992, eller som anmelder  

 tilflytning til kommunens folkeregister efter denne dato, kan ikke optages på  

 valglisten.
De pågældende kan derfor ikke stemme ved valget.
Vælgere, der er optaget på hovedvalglisten, men som i perioden fra dennes  

 udfærdigelse til 30. oktober 1992 fortaber valgretten (fraflytter m.v.) skal  

 slettes af hovedvalglisten.
Til dette brug modtages en sletteliste.
 Valgbestyrelsen skal endvidere til og med valgdagen berigtige valglisten,  

 hvis den modtager meddelelse om flyting fra menighedsrådskredsen, dødsfald,  

 umyndiggørelse eller ophævelse af umyndiggørelse.
 Valglisten omfatter ikke valgmenighedsmedlemmer.
 Personer, der er umyndiggjort med retsvirkning her i landet, har ikke  

 valgret.
Medlemsskab af folkekirken Personer, der ikke er medlem af folkekirken, har ikke ret til at afgive  

 stemme ved valg til menighedsråd, jf. § 4, stk. 2, i lov om valg til  

 menighedsråd.
 Med hensyn til spørgsmål om medlemskab af folkekirken henvises til §§ 1 og  

 2 i lov nr. 352 af 6. juni 1991 om medlemskab af folkekirken, kirkelig  

 betjening og sognsbåndsløsning og ministeriets bekendtgørelse nr. 57 af 24.  

 januar 1992 om stiftelse og ophør af medlemsskab af folkekirken.  

 Valgbestyrelsen bør ikke under henvisning til denne bestemmelse slette  

 personer af valglisten, med mindre det med sikkerhed vides, at de står uden  

 for folkekirken.
 Valgbestyrelsen sletter en person af valglisten, når den modtager en  

 afgørelse i henhold til § 7, stk. 1, i ministeriets bekendtgørelse nr. 57 af  

 24. januar 1992 om stiftelse og ophør af medlemsskab af folkekirken fra den  

 kirkebogsførende sognepræst i medlemmets bopælssogn, eller - hvis medlemmet  

 er henvist til en anden menighed eller har løst sognebånd - fra vedkommende  

 sognepræst om, at den pågældendes medlemsskab er ophørt.
Personer uden dansk indfødsret Medlemmer af folkekirken, som ikke har dansk indfødsret, har kun valgret,  

 hvis de har haft fast bopæl i riget uafbrudt i et år forud for valget og i  

 øvrigt opfylder valgretsbetingelserne.
Døvemenigheder Medlemmer af en døvemenighed er - uanset om de har begæret sig optaget på  

 valglisten for den pågældenmde døvemenighed - optaget på valglisten i den  

 menighedsrådskreds, i hvilken de bor, og er således berettiget til at afgive  

 stemme såvel i bopælssognet som i døvemenigheden.
III.
Særlige menigheder - sognebåndsløsere Særlig bestemmelse Personer, der i henhold til særlig bestemmelse er henvist til en bestemt  

 menighed, for hvilken der er oprettet menighedsråd, kan, hvis de har bopæl i  

 an anden menighedsrådskreds, vælge at udøve deres valgret i den  

 menighedsrådskreds, hvortil de således er knyttet.
Dette gælder for eksempel  

 det til en garnison hørende militære personel med ægtefæller, såfremt der  

 måtte være givet særlig bestemmelse om garnisonens kirkelige tilhørsforhold.
Sognebåndsløsere En sognebåndsløser skal i forbindelse med sognsbåndsløsningen vælge, om  

 han eller hun vil udøve valgret i den menighedsrådskreds, hvor  

 sognebåndsløseren bor eller i en menighedrådskreds, hvor  

 sognebåndsløserpræsten ar ansat.
Der henvises til ministeriets bekendtgørelse  

 nr. 58 af 24. jnauar 1992 om stiftelse og ophør af sognebåndsløsning samt om  

 sognebåndsløseres valgret til menighedsråd.
Sognebåndsløsningens ophør Har en sognebåndsløser valgt at udøve sin valgret i en menighedsrådskreds  

 i sognebåndsløserpræstens pastorat, og sognebåndsløsningen opsiges, sletter  

 valgbestyrelsen sognebåndsløseren af valglisten og underretter  

 valgbestyrelsen i bopælssognet herom.
Sognebåndsløseren optages herefter på  

 valglisten i bopælssognet.
Sognebåndsløserpræstens død, forflyttelse, eller afskedigelse Det samme gælder, hvis den præst, til hvem sognsbånd er løst, forflyttes,  

 dør eller afskediges, og sognebåndsløsningen dermed ophører.
Forflyttes, dør eller afskediges sognebåndsløserpræsten så kort tid forud  

 for menighedsrådsvalget, at ansættelse af en ny præst ikke kan forventes at  

 finde sted inden valget, skal sognebåndsløseren senest 11 dage før valget  

 (senest den 30. oktober 1992) underrette valgestyrelsen i  

 sognebåndsløserpræstens menighedsrådskreds om, at ophørstidspunktet for  

 sognebåndsløsningen ønskes udsat.
Modtager valgbestyrelse ingen meddelelse  

 herom, slettes songebåndsløseren af valglisten, og bopælssognets  

 valgbestyrelse underrettes herom, således at sognebåndsløseren kan optages på  

 valglisten for dette sogn, jf. § 9, stk. 2, i ministeriets bekendgørelse nr.  

 58 af 24. januar 1992 om stiftelse og ophør af sognebånd og om  

 sognebåndsløseres valgret tilmenighedsråd.
Sognebåndsløserpræstens stilling genbesættes/nedlægges Ved genbesættelse af en ledig sognepræstestilling samt ved nedlæggelse af  

 en sognepræstestilling skal valgbestyrelsen slette alle sognebåndsløsere til  

 den tidligere sognepræst af valglisten.
 Valgbestyrelsen underretter sognebåndsløserne som deres slettelse af  

 valglisterne og giver desuden bopælssognenes menighedsråd (valgbestyrelser)  

 underretning herom, således at optagelse på valglisterne for disse sogne kan  

 finde sted.
Sognebåndsløseres flytning Ved en sognebåndsløsers flytning underretter valgbestyrelsen det nye  

 bopælssogns valgbestyrelse om sognebåndsløserens valg af menighedsrådskreds  

 for udøvelse af valgret.
Protokol om sognebåndsløsere Valgbestyrelsen noterer oplysning om sognebåndsløseres navn, adresse,  

 personnummer, valg af menighedsrådskreds for udøvelse af valgret, tidspunktet  

 for optagelse eller slettelse af valglisten og valg af menighedsrådskreds for  

 udøvelse af valgret ved flytning i en særlig protokol, jf. § 18 i  

 bekendtgørelse nr. 58 om stiftelse og ophør af sognebåndsløsning samt om  

 sognebåndsløseres valgret til menighedsråd.
Kontrol Valgbestyrelserne opbevarer de modtagne blanketter og meddelelser med  

 henblik på at sikre, at de pågældende vælgere kun kan være kandidater eller  

 stillere i den menighedsrådskreds, hvor valgretten ønskes udøvet.
Berigtigelse Såfremt afstemming skal finde sted, må der endvidere foretages manuel  

 berigtigelse af de modtagne valglister, da anmodninger om at udøve valgret et  

 andet sted end i bopælssognet ikke registreret i CPR.
IV.
Præster Præster har kun valgret i den menighedsrådskreds, hvor de er ansat.  

 Præster, der er ansat i flere menighedsrådskredse, kan vælge, i hvilken kreds  

 de vil udøve deres valgret.
 Valgbestyrelsen i den menighedsrådskreds, hvori præsten af ansat, skal  

 derfor optage præsten på valglisten og give valgbestyrelsen i præstens  

 bopælæskreds meddelelse herom, således at præsten kan slettes af valglisten i  

 sidstnævnte.
 Såfremt en præst er ansat i felre menighedsrådskredse, påhviler det de  

 pågældende valgbestyrelser senest den 5. september 1992 at træffe aftale med  

 præsten om, på hvilken valgliste optagelse skal ske.
 Præstens ægtefælle falder derimod ind under de almindelige regler, dvs. at  

 vedkommende har valgret og er valgbare på bopælsstedet.
V.
Valgkort Udsendelse af valgkort fra folkeregistret Samtidig med valglisterne sender folkeregistret valgkort til  

 valgbestyrelserrne for de vælgere, der er opført på valglisterne.
Valgkortene  

 vil være valgbestyrelserne i hænde senest 8. dagen før valget, dvs. senest  

 den 2. november. 7. dagen før valget modtages supplementsmaterialet.
Kontrol/udsendelse Valgbestyrelserne foretager fornøden kontrol af de modtagne valgkort,  

 forinden disse videresendes til vælgerne.
 Valgbestyrelserne bør sikre sig det fornødne antal blanke valgkort til  

 brug bl.a. for sognebåndsløsere.
Valgbestyrelserne skal snarest muligt og senest 7. dagen før valget, dvs.  

 senest den 3. november, aflevere valgkortene på vedkommende postkontor.
Porto  

 skal betales samtidig med, at valgkortene afleveres på postkontoret til  

 frankostempling.
Valgkortene må derfor ikke lægges i en postkasse.
Med  

 henblik på at sikre hurtig udbringning skal valgkortene sendes som breve og  

 ikke som økonomibreve (B post). Man opfordrer valgbestyrelserne til at  

 orientere postkontoret om udsendelsen og dennes omfang i god tid, før  

 afleveringen til postbesørgelse.
Særlige menigheder For såvidt angår vælgere, der i medfør af de regler, der gælder for  

 medlemmer af særlige menigheder og sognebåndsløsere, har anmodet om at blive  

 overført til valglisten i den menighedsrådskreds, der henhører under den  

 pågældende valgbestyrelse, foretager valgbestyrelsen menuel udskrivning af  

 valgkort med navne og adresser på disse vælgere.
 Såfremt en vælger i medfør af nævnte regler har anmodet om at blive  

 overført til valglisten i en anden menighedsrådskreds, og denne anmodning er  

 imødekommet, makulerer valgbestyrelsen på bopælsstedet det modtagne valgkort,  

 og den pågældende slettes af valglisten.
VI.
Bekendtgørelse om udsendelse af valgkort Bekendtgørelse Senest 10 dage før valget, dvs. senest den 31. oktober 1992, bekendtør  

 valgbestyrelsen i de stedlige dagblade eller lokalaviser, at der vil blive  

 udsendt valgkort til vælgerne.
Bekendtgørelsen skal indeholde en opfordring  

 til personer, der mener sig berettiget til at afgive stemme, men som ikke  

 modtager valgkort eller valgkort med fejlagtigt indhold, om at gøre  

 indsigelse til valgestyrelsen.
Indsigelser Valgbestyrelsen skal behandle eventuelle indsigelser hurtigst muligt.  

 Såfremt indsigelsen tages til følge, foretages rettelse i valglisten, og der  

 udsendes om nødvendigt nyt valgkort.
 Rettelser i valglisten kan foretages til og med valgdagen.
 Indkomne klager, og hvad der passerer i anledning af disse, skal indføres  

 i menighedsrådets forhandlingsbog (beslutningsprotokollen), der efter hvert  

 valgbestyrelsesmøde skal underskrives af samtlige valgbestyrelsesmedlemmer.
VII.
Udgifter Udgifter til udarbejdelse af valglister og valgkort, lokale, papir og  

 porto m.v. samt fornøden medhjælp for valgbestyrelsen udredes af kirkekassen.
 Et antal eksemplarer af dette cirkulære vedlægges til fordeling snarest  

 belejligt blandt provsterne og menighedsrådene i stiftet.
Kirkeministeriet, den 15. juni 1992 P.M.V.
 E.B:
