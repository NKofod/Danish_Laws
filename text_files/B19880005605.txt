I medfør af § 7, stk. 4, § 17, stk. 2, § 23, stk. 4, og § 28, stk. 5, i lov om kvalitetskontrol med fisk og fiskevarer, jf.
 lovbekendtgørelse nr. 339 af 29. maj 1987, fastsættes:
§ 1.  Kogte muslinger, der er bestemt til omsætning i  

 kølet eller frossen tilstand, skal på den virksomhed, der har foretaget kogning og separering af kød fra skaller, underkastes pasteurisering, der indebærer, at temperaturen overalt i varen bringes op på mindst 70 grader C.
§ 2.  Kogte muslinger, der er bestemt til omsætning i  

 kølet tilstand, skal straks efter pasteurisering nedkøles til en temperatur af 5 grader C.
Stk. 2.  Færdigpakkes muslingerne i enheder bestemt for  

 den endelige forbruger, skal de inden 2 timer efter pakningen være yderligere nedkølet til en temperatur af højst 2 grader C.
§ 3.  Kogte muslinger, der er bestemt til omsætning i  

 frossen tilstand, skal straks efter pasteurisering nedkøles til en temperatur under 12 grader C.
Stk. 2.  Såfremt muslingerne fryses på den virksomhed,  

 der har udført pasteuriseringen, skal frysningen påbegyndes inden 3 timer efter pasteuriseringen.
Stk. 3.  Muslinger, der forsendes til frysning på anden  

 virksomhed, skal inden 3 timer efter pasteurisering nedkøles yderligere til en temperatur under 5 grader C og opbevares ved denne temperatur, indtil frysningen påbegyndes.
Stk. 4.  Emballering af muslingerne skal foretages  

 senest umiddelbart efter frysning.
Ved eventuel glacering af frosne muslinger skal der anvendes vand af drikkevandskvalitet.
§ 4.  Anlæg til pasteurisering skal forinden  

 ibrugtagning godkendes af Fiskeriministeriets Industritilsyn.
§ 5.  Ved indførsel af kogte, kølede eller frosne  

 muslinger skal importøren i forbindelse med anmodning om fortoldningstilladelse til Fiskeriministeriets Industritilsyn fremsende dokumentation for, at varen er behandlet som angivet i §§ 1-3.
§ 6.  Kontrollen med bekendtgørelsens overholdelse  

 føres af Fiskeriministeriets Industritilsyn og Fiskerikontrollen, der begge kan udtage prøver eller pålægge prøver udtaget med henblik på undersøgelse på Industritilsynets laboratorium eller på et af Industritilsynet godkendt laboratorium efter Industritilsynets retningslinier.
Stk. 2.  Partier af muslinger kan tilbageholdes, indtil undersøgelsesresultatet foreligger.
Stk. 3.  Udgifter i forbindelse med udtagelse og  

 forsendelse af prøver samt undersøgelser af prøver på et godkendt laboratorium påhviler producenten eller importøren.
 § 7.  Overtrædelse af §§ 1-5, straffes med bøde eller  

 hæfte.
§ 8.  Bekendtgørelsen træder i kraft ved  

 offentliggørelsen i Lovtidende.
Stk. 2.  Fiskeriministeriets Industritilsyn kan efter  

 ansøgning meddele virksomheder, der er indrettet og godkendt efter de hidtil gældende regler, dispensation fra reglerne i §§ 1-3 for tiden indtil den 1. august 1988, såfremt forholdene i øvrigt taler herfor.
