 I medfør af § 7 i lov nr. 167 af 12. maj 1965 om kvalitetskontrol med fisk  

 og fiskevarer har fiskeriministeriet med virkning fra 1. OKTOBER 1969 fastsat  

 følgende bestemmelser, som skal iagtages af de i medfør af nævnte lov  

 autoriserede virksomheder ved fremstilling af dybfrosne rejer, som er kogt og  

 pillede:
 1. De kogte og pillede rejer skal pakkes i plastposer,  

 der skal vakuumlukkes og derefter udglattes, således at der opnås en jævn  

 fordeling af rejerne.
 2. Straks efter pakningen skal rejerne underkastes en  

 pasteuriseringsbehandling i varmt vand, således at temperaturen overalt i  

 varen når op på mindst 70 grader C.
3. Med en maksimal posetykkelse på 15 mm skal  

 pasteuriseringsbadet have en temperatur på mindst 80 grader C, og  

 pasteuriseringsbehandlingen skal have en varighed på mindst 5 minutter.
En  

 større posetykkelse må kun anvendes efter særlig tilladelse fra  

 fiskeriministeriets industritilsyn.
 4. Efter pasturiseringen skal rejerne omgående afkøles  

 til en temperatur under 10 grader C, og derefter snarest nedfryses i  

 overensstemmelse med de til enhver tid gældende bestemmelser om frysning af  

 fisk.
5. Pasteruriseringsanlægget skal godkendes af  

 fiskeriministeriets industritilsyn.
En sådan godkendelse vil især være  

 betinget af:
a.
AT der rådes over egnet apparatur til jævn fordeling af rejerne i  

 plastposerne.
b.
AT der i pasteuriseringsbadet automatisk opretholdes den for  

 pasteuriseringen nødvendige temperatur.
c.
AT det ved automatisk virkende kontrolforanstaltning sikres, at den  

 pasteuriserende behandling får den fornødne varighed.
d.
AT afkølingen af de pasteuriserende rejer styres automatisk.
 Fiskeriministeriet, den 7. maj 1969.
 P.M.V.
 E.B.
G.
Schoubye.
