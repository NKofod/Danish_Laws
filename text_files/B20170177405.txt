Bekendtgørelse om bemyndigelse til at afholde prøver samt udstede og tilbagekalde certifikater og kaldesignaler I medfør af § 45 i lov om radiofrekvenser, jf. lovbekendtgørelse nr. 1100 af 10. august 2016, fastsættes:
 § 1. Ham Radio Certificate Denmark ApS bemyndiges til at afholde prøver til opnåelse af certifikater til at anvende radiofrekvenser i amatørradio- og amatørradiosatellittjenesten.
 § 2. Ham Radio Certificate Denmark ApS bemyndiges til at udstede og tilbagekalde certifikater til at anvende radiofrekvenser i amatørradio- og amatørradiosatellittjenesten.
 § 3. Ham Radio Certificate Denmark ApS bemyndiges til at udstede og tilbagekalde kaldesignaler til brug for anvendelse af radiofrekvenser i amatørradio- og amatørradiosatellittjenesten.
 § 4. Bekendtgørelsen træder i kraft den 1. maj 2018.
