 I medfør af § 89, stk. 7, og § 241 a i lov om forsikringsvirksomhed, jf.  

 lovbekendtgørelse nr. 511 af 16. juni 1992 som ændret ved lov nr. 1062 af 23.  

 december 1992, fastsættes:
 § 1.  Denne bekendtgørelses regler om  

 livsforsikringsselskaber finder anvendelse på forsikringsselskaber, der  

 driver direkte livsforsikringsvirksomhed, på forretningsafdelinger af  

 udenlandske forsikringsselskaber, der driver direkte  

 livsforsikringsvirksomhed her i landet, og på de af kapitel 22 i lov om  

 forsikringsvirksomhed omfattede pensionskasser.
§ 2.  Et livsforsikringsselskabs tekniske grundlag  

 m.v. skal anmeldes til Finanstilsynet senest samtidig med, at grundlaget m.v.  

 tages i anvendelse.
Det samme gælder enhver efterfølgende ændring i de nævnte  

 forhold.
Anmeldelsen skal indeholde angivelse af § 3.  Anmeldelser efter § 2 skal have en så klar og  

 præcis form, at de uden videre kan danne basis for en kyndig aktuars  

 kontrolberegninger, og de skal i deres helhed være egnede til at give et  

 fyldestgørende billede af selskabets aktiviteter.
 Stk. 2.  Anmeldelserne skal indeholde en beskrivelse af  

 de anmeldte forhold med angivelse af de økonomiske, juridiske og  

 aktuarmæssige konsekvenser og en matematisk gennemgang af de anvendte  

 formler.
 § 4.  Anmeldelser efter § 2 er offentligt  

 tilgængelige, når de er registreret i Finanstilsynet, jf. dog stk. 2.
Stk. 2.  De til en anmeldelse hørende  

 forsikringstekniske beregninger og metoder, der må betragtes som en egentlig  

 nyskabelse i forhold til tilgængelig viden på området, eventuelt som resultat  

 af et udviklingsarbejde, hvortil der er anvendt betydelige  

 udviklingsomkostninger, og som livsforsikringsselskabet selv behandler  

 fortroligt, kan af selskabet anføres i særskilte bilag.
På selskabets  

 anmodning kan Finanstilsynet bestemme, at disse bilag ikke er offentligt  

 tilgængelige.
 Stk. 3.  De offentligt tilgængelige anmeldelser kan på  

 forlangende gennemses i Finanstilsynet, og kopier kan bestilles mod et gebyr.
 § 5.  Selskaberne skal til Finanstilsynet indsende  

 meddelelse om, hvilke personer, der er bemyndiget til at underskrive de i  

 denne bekendtgørelse omhandlede anmeldelser, jf. § 97 og § 198 i lov om  

 forsikringsvirksomhed.
 Stk. 2.  Anmeldelser skal indsendes i 1 underskrevet  

 eksemplar samt 2 kopier.
 § 6.  Anmeldelser efter § 2 skal være vedlagt en  

 udtalelse fra selskabets ansvarshavende aktuar vedrørende de anmeldte  

 forhold, jf. aktuarens pligter efter § 89, stk. 4, i lov om  

 forsikringsvirksomhed.
 Stk. 2.  Anmeldelserne skal endvidere være ledsaget af  

 fyldestgørende dokumentation, herunder talmateriale vedrørende fastsættelse  

 af anvendte parametre og satser.
 Stk. 3.  Den i stk. 1 og 2 nævnte udtalelse og  

 dokumentation er ikke offentligt tilgængelig.
 § 7.  Overtrædelse af § 2, § 3, § 5 og § 6 kan  

 straffes med bøde.
 § 8.  Bekendtgørelsen træder i kraft den 1. august  

 1993.
 Stk. 2.  Ansøgning om godkendelse af  

 livsforsikringsselskabers tekniske grundlag m.v., der er indgivet, men ikke  

 endeligt godkendt før 1. august 1993, anses for bortfaldet, men kan på  

 selskabets anmodning blive anset som en anmeldelse efter denne  

 bekendtgørelse, såfremt ansøgningen opfylder de i denne bekendtgørelse  

 anførte krav til anmeldelser.
