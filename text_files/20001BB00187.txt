Fremsat den 6. april 2001 af  

 Erik Larsen (V), Else Winther Andersen (V),  

 Tove Fergo (V), Eva Kjer Hansen (V),  

 Gyda Kongsted (V), Lars Løkke Rasmussen (V),  

 Tom Behnke (KF), Pia Christmas-Møller (KF),  

 Knud Erik Kirkegaard (KF) og Henriette Kj&aelig  

 ;r (KF) Forslag til folketingsbeslutning om orlov til pasning af handicappede ægtefæller  

 eller pårørende i eget hjem Folketinget pålægger regeringen inden udgangen  

 af 2001 at fremsætte de fornødne lovforslag og foretage de  

 fornødne ændringer af administrative forskrifter, der  

 muliggør, at personer på arbejdsmarkedet kan tage op til 6  

 måneders orlov med det formål at passe handicappede  

 ægtefæller eller pårørende i eget hjem i de  

 tilfælde, hvor alternativet vil være en plejehjemsanbringelse.
 Forslaget medfører samtidig, at  

 pårørende, der får orlov til at passe handicappede  

 ægtefæller eller pårørende, lovgivnings- og  

 overenskomstmæssigt fremover skal betragtes som ansat i et  

 lønarbejde med de almindelige regler, der følger heraf, bl.a.  

 optjening af dagpengerettigheder.
Bemærkninger til forslaget Beslutningsforslaget vedrører  

 parforhold, hvor en af parterne er blevet væsentligt handicappet, eller  

 familier, hvor pårørende er blevet væsentligt handicappet.  

 Forslaget vedrører udelukkende familier eller parforhold, hvor  

 alternativet til pasning af de handicappede i eget hjem, er en  

 plejehjemsanbringelse.
 Forslagsstillerne ønsker med forslaget at give  

 disse par og familier flere valgmuligheder, når det kommer til pasning  

 og pleje af handicappede ægtefæller eller pårørende.  

 Flere valgmuligheder vil samtidig åbne op for mere fleksible  

 løsninger omkring pleje og omsorg af handicappede.
Det er allerede i dag muligt at lade sig ansætte som  

 hjælper for sin handicappede partner.
Servicelovens §§ 76 og 77  

 åbner mulighed for dette, hvis kommunen i øvrigt vurderer, at  

 handicappet er tilstrækkelig omfattende.
 Samtidig kan kommunen efter servicelovens § 104 yde  

 plejevederlag til personer, der ønsker at passe en  

 nærtstående, der ønsker at dø i eget hjem.  

 Betingelsen for udbetalingen af plejevederlaget er, at videre  

 hospitalsbehandling er udsigtsløs, og at tilstanden hos den syge ikke  

 nødvendiggør indlæggelse eller forbliven på  

 sygehus, ophold på plejehjem og lign.
 Forslagsstillerne ønsker at give borgerne endnu et  

 valg   nemlig muligheden for at kunne tage orlov fra arbejdsmarkedet i op til  

 6 måneder for at passe en handicappet ægtefælle eller  

 pårørende i eget hjem, hvor alternativet vil være en  

 plejehjemsanbringelse.
I tilfælde, hvor den ene part pludselig er blevet  

 handicappet, kan dette være en mulighed.
I sådanne tilfælde  

 vil det ofte være vanskeligt for den enkelte familie at klare  

 overgangen mellem hospitalsindlæggelse/diagnosticering og  

 efterfølgende at få etableret en hverdag med den handicappede.
 Der kan også være tale om den situation, hvor  

 familien i fællesskab beslutter at flytte den handicappede hjem fra  

 plejehjemmet for selv at varetage plejen og omsorgen.
I og med at forslaget kun retter sig mod familier og  

 ægtepar, hvor plejehjemsanbringelse er alternativet, forudsætter  

 forslagsstillerne også, at kommunen vurderer plejebehovet til mindst 37  

 timer om ugen.
Dermed reduceres risikoen for en væsentlig  

 indkomstnedgang for den raske ægtefælle eller  

 pårørende med fuldtidsarbejde.
Det vil dog stadig i visse familier være relevant at  

 have kommunal støtte samtidig med, at ægtefællen er ansat  

 som hjælper.
Det kan f.eks. dreje sig om, at der skal være to  

 personer til at få den handicappede i bad eller i og op af sengen.  

 Samtidig er kommunen fortsat forpligtet til at sørge for tilbud om  

 afløsning eller aflastning til ægtefælle, forældre  

 eller andre pårørende, der passer den handicappede, jf.  

 servicelovens § 72.
Ved at åbne op for orlovsmuligheder til  

 ægtefæller eller pårørende gives disse en mulighed  

 for at kunne bevare tilknytningen til arbejdsmarkedet samtidig med, at de for  

 en periode af op til 6 måneder ansættes til pasning af  

 ægtefæller eller pårørende.
Da det samtidig er en  

 stor belastning, den pågældende påtager sig, kan orloven  

 også betragtes som en slags prøvetid, før den enkelte  

 pårørende måske vælger at påtage sig  

 pasningsopgaven over længere tid.
 Forslagsstillerne ønsker med andre ord at skabe bro  

 mellem servicelovens nuværende muligheder for at lade sig ansætte  

 som hjælper for en handicappet ægtefælle eller  

 pårørende og muligheden for fortsat at have en tilknytning til  

 arbejdsmarkedet.
Samtidig får ægtefæller og  

 pårørende en ret til at lade sig ansætte som hjælper  

 for en handicappet nærtstående.
I dag er det op til kommunerne at  

 vurdere, hvorvidt et sådant ansættelsesforhold er  

 hensigtsmæssigt.
Der er desværre set eksempler på, at  

 kommunerne har afvist at ansætte pårørende, jf. §§ 76 og  

 77, fordi kommunen har fundet det uhensigtsmæssigt for den  

 pårørende at forlade arbejdsmarkedet.
I tilfælde, hvor  

 alternativet er en plejehjemsanbringelse, skal kommunen ikke have mulighed  

 for at stoppe ønsket hos den enkelte familie om at arrangere sig, som  

 det nu bedst passer familien.
 Forslagsstillerne ønsker også med forslaget  

 at understrege, at de offentlige myndigheder i langt højere grad skal  

 tænke på den samlede families situation frem for i for høj  

 grad at fokusere på situationen for den handicappede.
Socialministeriet har i perioden 1996-2000 finansieret  

 Projekt Pasning med Odense Kommune som vært.
Projektet, som  

 støttede pasning af handicappede ægtefæller, omfattede 22  

 familier under 60 år, hvor parrene var blevet dannet på et  

 tidspunkt, hvor begge parter var raske.
I tiden herefter fik den ene part et  

 alvorligt handicap eller en alvorlig sygdom, som greb drastisk ind i  

 familiens liv.
Hos en del af familierne i projektet var den raske  

 ægtefælle ansat til at passe sin handicappede  

 ægtefælle.
I andre familier valgte den raske  

 ægtefælle at blive på arbejdsmarkedet.
 Afrapporteringen efter Projekt Pasning anbefaler bl.a., at  

 nærtstående, der ansættes til at passe en handicappet  

 ægtefælle eller pårørende, lovgivnings- og  

 overenskomstmæssigt bliver betragtet som ansat i et lønarbejde  

 med de almindelige regler, der følger heraf, bl.a. optjening af  

 dagpengerettigheder.
Forslagsstillerne ønsker med forslaget derfor  

 også at understrege, at alle, der lader sig ansætte som  

 hjælper til en handicappet ægtefælle eller  

 pårørende   uanset om der er tale om hjælp med  

 udgangspunkt i servicelovens nuværende bestemmelser eller med  

 udgangspunkt i den her foreslåede adgang til 6 måneders orlov  

 fremover betragtes på lige fod med øvrige  

 lønmodtagergrupper på arbejdsmarkedet.
Det at passe en  

 handicappet ægtefælle og pårørende skal ikke  

 medføre nogen som helst forringelser for de pågældende.
 Forslaget vil være udgiftsneutralt i og med, at  

 kommunerne kun forpligtes til at ansætte pårørende til  

 pasning af handicappede, som allerede er visiteret til en plejehjemsplads.
Skriftlig fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om orlov til pasning  

 af handicappede ægtefæller eller pårørende i eget  

 hjem.
(Beslutningsforslag nr.
B 187).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
