Nr LSF 105 Forslag til Lov om personlig assistance til handicappede i erhverv Fremsat af arbejdsministeren (Kirkegaard) den 7. november 1991 Vedtaget ved tredjebehandling den 20. december 1991 Lov nr. 928 af 27/12/1991 Kapitel 1 Formål § 1. Der kan ydes personlig assistance til handicappede i erhverv  

 med det formål at give disse de samme muligheder for erhvervsudøvelse som  

 personer uden handicap.
Kapitel 2 Personkreds § 2. Personlig assistance kan ydes til lønmodtagere og  

 selvstændigt erhvervsdrivende, der på grund af 1) synsnedsættelse er ude af stand til eller kun med uforholdsmæssigt  

 besvær er i stand til at læse, 2) alvorligt hørehandicap har særlige behov for bistand ved udførelsen af  

 erhverv, herunder tolkebistand, 3) meget betydeligt nedsat funktion som følge af et handicap har behov for  

 praktisk bistand ved udførelse af arbejdsfunktioner eller 4) handicap i øvrigt har anden alvorligt nedsat funktion, der giver behov  

 for særlig bistand i forbindelse med udøvelse af erhverv.
Kapitel 3 Personlig assistance og tilskud § 3. Tilskud kan ydes til en virksomhed til aflønning af en  

 personlig assistent for en ansat i virksomheden eller virksomhedens  

 indehaver.
Den personlige assistent skal bistå den handicappede person med de  

 praktiske arbejdsfunktioner, som den pågældende på grund af handicappet ikke  

 selv kan udføre.
§ 4. Den personlige assistent ansættes i virksomheden på normale  

 ansættelsesvilkår.
Den handicappede person skal forud for ansættelse af en  

 assistent godkende denne.
 Stk. 2. Tilskud kan kun ydes til ansættelse i en bestemt  

 arbejdsfunktion i en bestemt virksomhed.
 Stk. 3. Tilskud kan ydes for assistance i indtil 20 timer pr. uge  

 for en bestemt periode eller indtil videre.
§ 5. Tilskuddets størrelse svarer til den overenskomstmæssige  

 studentertimelønssats inden for statens område.
Til assistance i form af  

 tegnsprogstolkning kan ydes et tilskud svarende til den ordinære sats for  

 tegnsprogstolkning.
 § 6. Virksomheden udbetaler løn til den personlige assistent.
Kapitel 4 Administration § 7. Arbejdsformidlingen administrerer loven.
Chefen for  

 Arbejdsmarkedsstyrelsen kan fastsætte nærmere regler herom.
 § 8. Ansøgning om personlig assistance indgives af den  

 handicappede person til arbejdsformidlingens regionskontor i den region, hvor  

 virksomheden er beliggende.
 Stk. 2. Arbejdsformidlingen kan indhente nødvendige oplysninger  

 fra social- og sundhedsforvaltningen i ansøgerens bopælskommune samt fra  

 andre myndigheder eller institutioner.
 Stk. 3. Arbejdsformidlingen afgør, om ansøgningen kan imødekommes.
 § 9. Arbejdsformidlingen refunderer virksomheden de lønandele, som  

 tilskuddet omfatter.
 Stk. 2. Refusionen sker efter regning efter udløbet af hvert  

 kvartal og skal være udbetalt senest den 15. i den følgende måned.
 § 10. Det påhviler den handicappede person at give  

 arbejdsformidlingen oplysning om ændringer i arbejdsforholdet eller  

 handicappets omfang, hvis det har betydning for udbetaling af tilskud til  

 personlig assistance.
Kapitel 5 Klageadgang § 11. Klage over arbejdsformidlingens afgørelser efter denne lov  

 kan inden 4 uger indbringes for Arbejdsmarkedsnævnet af den, som afgørelsen  

 vedrører.
Kapitel 6 Ikrafttrædelse § 12. Loven træder i kraft den 1. januar 1992.
Oprindeligt fremsat forslag Kapitel 1 Formål § 1. Der kan ydes personlig assistance til handicappede i erhverv  

 med det formål at give disse de samme muligheder for erhvervsudøvelse som  

 personer uden handicap.
Kapitel 2 Personkreds § 2. Personlig assistance kan ydes til lønmodtagere og  

 selvstændigt erhvervsdrivende, der på grund af:
1) synsnedsættelse er ude af stand til eller kun med uforholdsmæssigt  

 besvær er i stand til at læse, 2) alvorligt hørehandicap har særlige behov for bistand ved udførelsen af  

 erhverv, herunder tolkebistand, 3) meget betydelig nedsat funktion som følge af et handicap har behov for  

 praktisk bistand ved udførelse af arbejdsfunktioner eller 4) handicap i øvrigt har anden alvorlig nedsat funktion, der giver behov  

 for særlig bistand i forbindelse med udøvelse af erhverv.
Kapitel 3 Personlig assistance og tilskud § 3. Tilskud kan ydes til en virksomhed til aflønning af en  

 personlig assistent for en ansat i virksomheden eller virksomhedens  

 indehaver.
Den personlige assistent skal bistå den handicappede person med de  

 praktiske arbejdsfunktioner, som den pågældende på grund af handicappet ikke  

 selv kan udføre.
§ 4. Den personlige assistent ansættes i virksomheden på normale  

 ansættelsesvilkår.
Den handicappede person skal forud for ansættelse af en  

 assistent godkende denne.
 Stk. 2. Tilskud kan kun ydes til ansættelse i en bestemt  

 arbejdsfunktion i en bestemt virksomhed.
 Stk. 3. Tilskud kan ydes for assistance i indtil 20 timer pr. uge  

 for en bestemt periode eller indtil videre.
§ 5. Tilskuddets størrelse svarer til den overenskomstmæssige  

 studenter timelønssats inden for statens område.
Til assistance i form af  

 tegnsprogstolkning kan ydes et tilskud svarende til den ordinære sats for  

 tegnsprogstolkning.
 Stk. 2. Ministeren kan fastsætte en øvre grænse for tilskuddets  

 størrelse til den enkelte.
 Stk. 3. Der afsættes på de årlige finanslove bevillinger til  

 ordningens gennemførelse.
 § 6. Virksomheden udbetaler løn til den personlige assistent.
Kapitel 4 Administration § 7. Arbejdsformidlingen administrerer loven.
Chefen for  

 arbejdsmarkedsstyrelsen kan fastsætte nærmere regler herom.
 § 8. Ansøgning om personlig assistance indgives af den  

 handicappede person til Arbejdsformidlingens regionskontor i den region, hvor  

 virksomheden er beliggende.
 Stk. 2. Arbejdsformidlingen kan indhente nødvendige oplysninger  

 fra social- og sundhedsforvaltningen i ansøgerens bopælskommune samt fra  

 andre myndigheder eller institutioner.
 Stk. 3. Arbejdsformidlingen afgør, om ansøgningen kan imødekommes.
 § 9. Arbejdsformidlingen refunderer virksomheden de lønandele, som  

 tilskuddet omfatter.
 Stk. 2. Refusionen sker efter regning efter udløbet af hvert  

 kvartal og skal være udbetalt senest den 15. i den følgende måned.
 § 10. Det påhviler den handicappede person at give  

 Arbejdsformidlingen oplysning om ændringer i arbejdsforholdet eller  

 handicappets omfang, hvis det har betydning for udbetaling af tilskud til  

 personlig assistance.
Kapitel 5 Klageadgang § 11. Klage over Arbejdsformidlingens afgørelser efter denne lov  

 kan inden 4 uger indbringes for Arbejdsmarkedsnævnet af den, som afgørelsen  

 vedrører.
Kapitel 6 Ikrafttrædelse § 12. Loven træder i kraft den 1. januar 1992.
Bemærkninger til lovforslaget Almindelige bemærkninger 1. Baggrund for lovforslaget I de sidste tre år har der i Arbejdsministeriets regi været en  

 forsøgsordning for handicappede i erhverv, hvorefter det har været muligt for  

 virksomheder at få statstilskud til ansættelse af en personlig assistent til  

 handicappede.
Ordningen udløb den 1. april 1991, men på baggrund af de indhøstede  

 erfaringer besluttede arbejdsministeren at videreføre ordningen til udgangen  

 af 1991. I den mellemliggende periode skulle det vurderes, hvad der skulle  

 ske med ordningen.
Med dette lovforslag foreslås det at gøre ordningen  

 permanent.
 Kravet om personlig assistance har været rejst overfor skiftende  

 socialministre ud fra det synspunkt, at når der kunne ydes personlig  

 assistance til for eksempel blinde under uddannelse, var det urimeligt, at  

 denne hjælp ophørte, når den pågældende fik et arbejde efter endt uddannelse.
Problemstillingen blev taget op i udvalget »De handicappede og  

 arbejdsmarkedet«.
Udvalget afgav i 1982 en indstilling til  

 arbejdsministeren om iværksættelse af en landsdækkende forsøgsordning om  

 personlig assistance til handicappede i erhverv.
 Forsøget blev igangsat i Arbejdsministeriets regi den 1. april 1988.
 Forsøgsordningens formål var at give personer med handicap de samme  

 muligheder for erhvervsudøvelse som personer uden handicap.
 Støtten blev derfor givet uden hensyn til den handicappedes indkomst.  

 Støtten skulle dels medvirke til at personer med handicap ikke mistede et  

 arbejde, dels gøre det lettere at få ansættelse på en virksomhed, når den  

 nødvendige hjælpefunktion til en person med handicap blev støttet af staten.
De personer, der var omfattet af ordningen, skulle have et veldefineret  

 behov for personlig assistance.
Ordningen omfattede følgende grupper:
 1. Personer, der på grund af synsnedsættelse er ude af stand til eller kun  

 med uforholdsmæssigt stort besvær er i stand til at læse.
 2. Personer, der på grund af meget betydelig nedsat funktion som følge af  

 et handicap har behov for praktisk bistand ved udførelse af  

 arbejdsfunktioner.
 3. Personer, der på grund af alvorligt hørehandicap har særlige behov for  

 bistand ved udførelse af erhverv, herunder tolkebistand.
 4. Personer, der iøvrigt på grund af handicap har anden alvorlig nedsat  

 arbejdsfunktion, der giver behov for særlig bistand i forbindelse med  

 udøvelse af erhverv.
Ansøgning om personlig assistance skulle rettes til social- og  

 sundhedsforvaltningen (bistandskontoret) i ansøgerens bopælskommune.
Når de  

 sociale myndigheder havde vurderet behovet for personlig assistance, blev  

 ansøgningen fremsendt med socialforvaltningens indstilling til  

 Arbejdsformidlingen (AF).
 De sociale myndigheder angav samtidig handicappets karakter og omfanget af  

 behovet for personlig assistance.
Det påhvilede AF at klarlægge, hvilke kvalifikationskrav der blev stillet  

 til et konkret arbejde.
Det var en forudsætning, at personen med handicap  

 selv var i stand til at bestride den indholdsmæssige del af arbejdsopgaven.  

 Det var assistentens opgave, at udføre de praktiske opgaver med arbejdet, som  

 den handicappede ikke selv kunne udføre.
 Sagerne blev enten afgjort af regionschefen eller af en af denne nedsat  

 regional koordineringsgruppe, der administrerede forsøgsordningen.
Assistenten blev ansat af arbejdsgiveren på normale ansættelsesvilkår.
Det  

 blev dog forventet, at arbejdsgiveren rådførte sig med den handicappede ved  

 valget af hjælper.
 Hjælpen kunne normalt max. andrage 20 timer pr. uge og tilskuddet til  

 assistenten kunne normalt højst andrage et beløb svarende til den  

 overenskomstmæssige studenter-timeløn-sats inden for statens område.
Ved ordningens start i april 1988 var den samlede bevilling til ordningen  

 2,5 mill. kr.
I 1989 blev bevillingen udvidet til 5,1 mill. kr. og i 1990  

 yderligere til 7,9 mill. kr.
Den samlede bevilling er hvert år blevet fordelt regionalt til  

 Arbejdsformidlingen efter objektive kriterier.
I 1988 og 1989 blev der på  

 foranledning af en referencegruppe fra centralt hold foretaget en omfordeling  

 af midlerne, således at uforbrugte midler blev overflyttet til regioner, der  

 havde udtrykt ønske om at få tildelt yderligere midler.
I 1990 blev der via  

 ændringsforslag til finansloven for 1991 afsat et beløb svarende til de  

 uforbrugte midler fra 1990 til dækning af ordningens videreførelse i 1.  

 kvartal i 1991. I marts 1991 blev det besluttet at videreføre ordningen på  

 uændret niveau indtil udgangen af 1991, således at der blev tid til at  

 vurdere en evt. permanentgørelse af ordningen.
Til videreførelsen blev der  

 afsat 3,5 mill. kr.
 I 1988 blev der ialt brugt 630.000 kr., i 1989 ca. 3 mill. kr., og i 1990  

 ca. 4,7 mill. kr.
 Til at følge forsøget har der været nedsat en reference-gruppe med  

 medlemmer fra Socialstyrelsen, Kommunernes Landsforening og De Samvirkende  

 Invalideorganisationer, Arbejdsformidlingen samt Arbejdsmarkedsstyrelsen.
 Referencegruppen udarbejdede i 1990 en evalueringsrapport, der bla.  

 indeholdt AF-regionernes erfaringer, forslag til forbedringer,  

 justeringsforslag og referencegruppens overvejelser ledsaget af en  

 indstilling.
Ifølge rapporten har ordningen været en succes, idet den har levet op til  

 sit formål om at forbedre de handicappedes vilkår på arbejdsmarkedet.  

 Rapporten bygger bla. på en effektundersøgelse som viste, at cirka hver  

 tredje bruger vurderede, at ordningen var skyld i, at de kunne fastholde  

 deres nuværende job.
Undersøgelsen viste også, at en del har fået yderligere  

 kvalitet i arbejdsindsatsen og dermed større egen tilfredshed med  

 arbejdsindsatsen.
Over halvdelen havde fået mulighed for at deltage i kurser,  

 videreuddannelse, tillidserhverv mv.
Cirka 7 pct. af de adspurgte oplyste, at  

 de var blevet ansat i deres nuværende job på grund af ordningen.
På denne baggrund anbefalede referencegruppen, at ordningen skulle gøres  

 permanent og at administrationen af ordningen skulle samles i  

 Arbejdsformidlingen.
Socialforvaltningen skulle kun inddrages i det omfang  

 Arbejdsformidlingen fandt, at der var behov herfor.
Endvidere fandt gruppen,  

 at det ville være en god løsning på de problemer, finansieringen af  

 tilskuddet havde givet, at tilskuddet blev givet som en lovbunden ydelse.
For at vurdere om ordningen skulle gøres permanent, blev der den 1. juli  

 1991 nedsat en arbejdsgruppe med repræsentanter fra De Samvirkende  

 Invalideorganisationer, Kommunernes Landsforening, Socialministeriet,  

 Finansministeriet samt Arbejdsministeriet.
Arbejdsgruppen afsluttede sit  

 arbejde den 4. oktober 1991 Arbejdsgruppen har anbefalet, at forsøgsordningen videreføres som en  

 permanent ordning, samt at ordningen gøres lovbunden.
Arbejdsgruppen har  

 endvidere indstillet, at der ikke ændres på kriterierne for tildeling af  

 personlig assistance i forhold til handicappets karakter, men at målgruppen  

 udvides med selvstændige.
 Lovforslaget bygger dels på forsøgsordningen dels på de forslag til  

 ændringer som referencegruppen og arbejdsgruppen er kommet med.
 Lovforslaget adskiller sig fra forsøgsordningen på99 følgende punkter:
 - Personkredsen er udvidet med selvstændige.
I forsøgsperioden har der efter aftale med referencegruppen i begrænset  

 omfang været givet bevillinger til selvstændige erhvervsdrivende.
Der har i  

 forsøgsperioden været givet omkring 25 bevillinger til selvstændige  

 erhvervsdrivende.
Det har ikke været forbundet med særlige problemer at  

 definere, om der var et behov for personlig assistance.
Udgangspunktet har  

 været, at hjælpen ikke måtte få karakter af driftsstøtte, men alene skulle  

 afhjælpe et problem, som gav ansøgeren dårligere vilkår end tilsvarende  

 selvstændige.
Da forsøget er faldet vellykket ud, er målgruppen udvidet med  

 selvstændige.
 - Behandlingen af ansøgninger er blevet samlet i Arbejdsformidlingen.
Det har i forsøgsperioden vist sig uhensigtmæssigt, at behandlingen af  

 ansøgninger om personlig assistance var placeret to steder.
For at gøre  

 administrationen mere enkel og for at opnå en mere ensartet sagsbehandling  

 samles behandlingen af ansøgninger om personlig assistance i  

 Arbejdsformidlingen.
Lovforslaget afviger fra Referencegruppens og Arbejdsgruppens anbefalinger  

 ved at ordningen gøres bevillingsstyret.
Dette skyldes, at der er stor  

 usikkerhed forbundet med de provenumæssige skøn.
Blandt andet er det  

 usikkert, hvor mange handicappede, der er i erhverv, og som kan tænkes at  

 søge tilskuddet.
2. Information I forbindelse med at ordningen gøres permanent tænkes der udarbejdet en  

 pjece mv.
Omkostningerne hertil anslås til cirka 100.000 kr.
3. Økonomiske og administrative konsekvenser Der påregnes fremsat ændringsforslag til finanslovforslaget for 1992.  

 Hvorefter der afsættes 7 mill. kr. i 1992 og BO-perioden til ordningens  

 gennemførelse.
Bemærkninger til lovforslagets enkelte bestemmelser Til § 1 Formålet med loven er, at handicappede skal have samme erhvervsmuligheder  

 som personer uden handicap.
Dette søges opnået ved at staten yder et tilskud  

 til aflønning af en personlig assistent for den handicappede person i  

 erhverv.
Ordningen er rettet mod to grupper af personer: handicappede, som allerede  

 har et job eller er etableret som selvstændige, samt personer som søger  

 ansættelse i en virksomhed eller påtænker at etablere selvstændig virksomhed.  

 For den første gruppe betyder tilskudsmuligheden, at den handicappede ikke på  

 grund af sit handicap risikerer at miste sit job; for den anden gruppe at den  

 enkelte lettere får ansættelse i en virksomhed eller bedre kan etablere sin  

 egen virksomhed, eftersom muligheden for tilskud må formodes at rydde de  

 betænkeligheder af vejen, som en virksomhed måtte have ved at ansætte en  

 handicappet person.
Fælles for de to grupper er, at den handicappede har en  

 tilknytning til arbejdsmarkedet og er i besiddelse af den fulde erhvervsevne.  

 Således kan støtte ikke opnås i forbindelse med beskyttet beskæftigelse, men  

 derimod kun hvor den handicappede er ansat på normale arbejdsvilkår eller er  

 selvstændig erhvervsdrivende på det almindelige arbejdsmarked.
Dette er i  

 overensstemmelse med reglerne under forsøgsordningen.
Til § 2 Der har ikke under forsøgsperioden vist sig noget grundlag for at ændre  

 ved ordningens målgruppe i relation til handicappets art.
De fire kategorier  

 som opregnet i bestemmelsens litra 1) til 4) har vist sig dækkende for de  

 handicappede, der har haft behov for hjælp efter ordningen.
Derfor er  

 reglerne ikke ændret i forhold til reglerne under forsøgsordningen.
 Om den handicappede er berettiget til at modtage invaliditetsydelse er  

 ikke afgørende for, om der kan gives tilskud, men modtagelsen af  

 invaliditetsydelse kan anvendes som et vejledende kriterium ved afgørelsen  

 af, om tilskud kan ydes.
Til § 3 Den personlige assistent skal udelukkende bistå den handicappede person  

 med de praktiske arbejdsfunktioner, som den handicappede på grund af sit  

 handicap ikke selv er i stand til at varetage.
De praktiske arbejdsfunktioner  

 skal ses i modsætning til de rent indholdsmæssige arbejdsopgaver, som den  

 handicappede stadig må kunne udføre uden hjælp fra en assistent, jf. kravet  

 om at den handicappede har sin fulde erhvervsevne.
 Tilskuddet kan ydes enten til virksomheden eller, hvor der er tale om en  

 selvstændig erhvervsdrivende, til virksomhedens indehaver.
Som noget nyt er indført en tilskudsmulighed for selvstændige.
I løbet af  

 forsøgsperioden har der vist sig et behov for også at lade denne gruppe være  

 omfattet af ordningen.
Til § 4 Hjælperen ansættes af arbejdsgiveren.
Det forudsættes dog, at  

 arbejdsgiveren inddrager den handicappede person i valg af hjælper eller  

 lader den pågældende selv finde en hjælper med henblik på en hensigtsmæssig  

 arbejdstilrettelæggelse.
Til stk. 3 Der kan maksimalt ydes tilskud til ansættelse af en personlig assistent i  

 20 timer pr. uge.
Tilskuddet kan enten være tidsbegrænset, for eksempel i  

 tilfælde af et konkret opstået behov i forbindelse med en bestemt  

 arbejdsopgave, eller tidsubegrænset, det vil sige indtil videre.
Til § 5 Til stk. 2 Bestemmelsen er tænkt som en »sikkerhedsventil«.
Som nævnt i de  

 almindelige bemærkninger har man valgt at gøre ordningen lovbunden, hvilket  

 er noget nyt i forhold til forsøgsordningen.
Bemyndigelsen for ministeren til  

 at gribe ind er udelukkende tænkt anvendt, i fald udgifterne til ordningen  

 måtte overstige det forudsatte niveau.
Til § 6 Det er virksomheden, som udbetaler løn til den personlige assistent,  

 hvorefter lønandele refunderes arbejdsgiveren eller den handicappede selv,  

 hvis denne er selvstændig erhvervsdrivende.
Til § 8 Som nævnt under de almindelige bemærkninger skal ansøgning ikke som under  

 forsøgsordningen indgives til social- og sundhedsforvaltningen men derimod  

 til arbejdsformidlingen.
 Som noget nyt er der således ikke længere tale om en kompetencedeling  

 mellem Arbejdsformidlingen på den ene side og social- og  

 sundhedsforvaltningen på den anden side.
Til stk. 2 Med henblik på at sikre sagens oplysning og give Arbejdsformidlingen de  

 bedste muligheder for at træffe en korrekt afgørelse er det foreslået, at  

 Arbejdsformidlingen får adgang til at indhente oplysninger fra social- og  

 sundhedsforvaltningen eller andre myndigheder og institutioner, som måtte  

 sidde inde med relevante oplysninger.
Som nævnt var kompetencen under forsøgsordningen delt mellem  

 Arbejdsformidlingen og social-og sundhedsforvaltningen.
Således var det  

 social- og sundhedsforvaltningen, som skulle vurdere behovet for assistance,  

 samt afgive en indstilling til Arbejdsformidlingen på grundlag af de  

 foretagne vurderinger med angivelse af handicappets karakter og omfanget af  

 behovet for assistance.
Herefter var det op til Arbejdsformidlingen at  

 klarlægge, hvilke kvalifikationskrav, der stilledes til arbejdet.  

 Arbejdsformidlingen kan ikke formodes at sidde inde med den fornødne  

 sagkundskab til vurderingen af et handicap.
Derfor må der være mulighed for,  

 at Arbejdsformidlingen kan trække på for eksempel de sociale myndigheder, de  

 statslige specialkonsulenter eller institutioner, som er i besiddelse af et  

 detailkendskab.
 Oplysningerne må være relevante for Arbejdsformidlingens afgørelse,  

 hvorfor adgangen til indhentelse af oplysninger er begrænset til nødvendige  

 oplysninger.
Til stk. 3 Ved afgørelsen af, om ansøgningen om tilskud kan imødekommes må  

 Arbejdsformidlingen inddrage samtlige relevante omstændigheder.
Således må  

 afgørelsen træffes ud fra en vurdering af den handicappede persons behov for  

 assistance, hvor såvel handicappets- som arbejdets karakter er relevante  

 kriterier.
Til § 11 Ved bestemmelsen er som noget nyt i forhold til forsøgsordningen indført  

 en klageadgang med hensyn til Arbejdsformidlingens afgørelser for den, som  

 afgørelsen vedrører.
 Arbejdsmarkedsnævnets afgørelser kan ikke indbringes for andre  

 administrative organer.
Til § 12 Det foreslås, at loven træder i kraft den 1. januar 1992. Det betyder, at  

 loven træder i kraft på tidspunktet for forsøgsperiodens udløb.
