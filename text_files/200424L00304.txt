Betænkning afgivet af Uddannelsesudvalget den 25. maj 2005 Betænkning over Forslag  

 til lov om ændring af lov om folkeskolen (Styrket undervisning i dansk som andetsprog, herunder ved  

 udvidet adgang til at henvise  

  

 tosprogede elever til andre skoler end distriktsskolen) [af  

 undervisningsministeren (Bertel Haarder)] 1. Ændringsforslag Det Radikale Venstres medlemmer af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 1. april 2005 og var til 1.  

 behandling den 13. april 2005. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 1. april 2005 sendte undervisningsministeren de indkomne  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dokumentations- og rådgivningscenteret om  

 racediskrimination.
 Undervisningsministeren har over for udvalget kommenteret den  

 skriftlige henvendelse til udvalget.
Deputationer Endvidere har Dokumentations- og rådgivningscenteret om racediskrimination  

 mundtligt over for udvalget redegjort for sin holdning til lovforslaget.
Spørgsmål Udvalget har stillet 8 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse uændret.  

  

 Flertallet vil stemme imod det stillede  

 ændringsforslag.
Et  

  

 mindretal  

  

 i  

 udvalget (RV, SF og EL) indstiller lovforslaget til  

  

 vedtagelse  

  

 med det stillede ændringsforslag.
Hvis ændringsforslaget  

 ikke vedtages, vil mindretallet stemme imod lovforslaget ved 3. behandling.
Det Radikale Venstres  

 medlemmer af udvalget udtaler, at man ikke pludselig kan afskaffe et frit  

 skolevalg og forældreretten i Danmark. »Hvis vi begynder på det, bliver der  

 dobbelt så mange elever, der bliver sat i privatskoler.
Der er grænser for,  

 hvor meget man kan tvinge folk, når det gælder deres egne børn«.
Her er Det  

 Radikale Venstre helt enige med undervisningsminister Bertel Haarder, jf.  

 Politiken  

 den 15. maj 2005, 3. sektion side 6, selv om Det Radikale Venstre finder, at  

 det gælder alle børn og ikke kun de elever, der i artiklen betegnes som »de  

 hvide elever«.
Det er afgørende, at  

 eleverne tilbydes en undervisning, der kan give de bedste faglige  

 forudsætninger  

 m.v. for at få fuldt udbytte af folkeskolen som helhed, og som kan give et  

 tilstrækkelig  

 godt udgangspunkt for fortsat uddannelse.
Det er Det Radikale Venstres  

 opfattelse, at det meget, meget store flertal af forældre ønsker den bedst  

 mulige undervisning af deres børn, og at de er villige til at lade børnene  

 tåle  

 f.eks. længere transporttid end til distriktsskolen, hvis det er nødvendigt.  

 RV  

 vil ikke afvise, at der kan være ganske få forældre, der har særlige grunde  

 til  

 at foretrække, at deres børn går i distriktsskolen.
Det bør da respekteres,  

 og  

 der bør søges iværksat en tilstrækkelig undervisning efter elevens behov.
Derfor støtter Det  

 Radikale Venstre, at det enkelte barn på baggrund af en pædagogisk vurdering  

 og  

 med en egentlig plan for undervisningen m.v. kan gives et tilbud om  

 undervisning på andre skoler end på distriktsskolen.
Desværre skabes der  

 usikkerhed om, hvorvidt det er målet med lovforslaget, idet der f.eks. i  

 ovennævnte artikel står følgende: »Regeringen er derfor ved at lovliggøre den  

 såkaldte Albertslund-model, som giver kommunerne ret til at sprede tosprogede  

 elver med tvang, hvis de ikke taler godt nok dansk.
Modellen er blandt andet  

 inspireret af det amerikanske forsøg på integration ved at køre sorte  

 elever til hvide skoler  den såkaldte »busing«.
Undervisningsministeren  

 er  

 åben over for at udvide loven, så Albertslund-modellen også kan bruges for  

 elever i de større klasser.« Samtidig lægger undervisningsministeren i  

 svarene på spørgsmål 1 og 2 en vis afstand til Albertslundmodellen.
Ikke  

 desto  

 mindre tyder det samlede indtryk på, at hensigten ikke er det enkelte barns  

 individuelle behov, men at sprede børnene på en lang række skoler, fordi  

 undervisningsministeren mener følgende:  

 »Vi  

 er nødt til at se i øjnene, at det ikke er danskernes børn, som skaber dette  

 problem.  

 Det er de tosprogedes børn, som er problemet, og derfor er det også mere  

 rimeligt, at det er dem, som flytter sig.
Rent bortset fra, at man ikke kan  

 tvinge de danske børn til at flytte sig« (jf. ovennævnte artikel fra  

 Politiken).
 Det Radikale Venstre  

 støtter, at eleven får en undervisning, der møder de behov, som eleven har,  

 sådan som det kan vurderes ud fra en pædagogisk tilgang og ikke ud  

 fra den tilgang, at det er »børn, som er problemet«.
 Socialistisk Folkepartis medlem af udvalget kan ikke støtte  

 dette lovforslag, som bl.a. vil betyde, at elever alene på baggrund af deres  

 etniske tilhørsforhold samt deres sprogkundskaber i dansk vil kunne flyttes  

 til  

 en hvilken som helst anden skole end den, de naturligt hører under i  

 distriktet.
 At man over for denne gruppe af elever vil benytte sig af tvang  

 i stedet for ad frivillighedens vej at finde pædagogisk holdbare løsninger,  

 synes at være krænkende for såvel retssikkerhed som for forældres ret til  

 medbestemmelse over deres børns skolegang.
 Tiltag, som har til hensigt at styrke disse elevers muligheder  

 for indlæring og almendannelse, hilses velkommen, men med dette lovforslag  

 vælger man at bruge pisk frem for gulerod og ser eleverne som kerneproblemet,  

 hvor man måske især burde se på de enkelte skolers læringsmiljøer.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (SF og EL):
Til § 1 1)  

  

 I den under  

  

 nr. 2  

  

 foreslåede ændring af  

  

 § 5  

  

 indsættes som  

  

 stk. 9:
»Stk. 9.  

  

 Henvisning efter stk.  

 8 kan alene ske med forældrenes samtykke.
I tilfælde af henvisning skal der i  

 samarbejde med forældrene udarbejdes en plan for undervisning, evaluering af  

 undervisningen og evaluering af elevens fremskridt.« [Henvisning kan kun ske med  

 samtykke fra forældrene] Bemærkninger Til nr. 1 I overensstemmelse med bekendtgørelsen  

 i folkeskolelovens § 1, stk. 1, om, at »Folkeskolens opgave er i samarbejde  

 med  

 forældrene at fremme elevernes tilegnelse af kundskaber, færdigheder,  

 arbejdsmetoder og udtryksformer, der medvirker til den enkelte elevs alsidige  

 personlige udvikling«, finder forslagsstillerne det uhensigtsmæssigt,  

 at forældrene tvinges til, at deres børn skal gå på andre skoler og  

 dermed fraskrives muligheden for at benytte sig af det frie skolevalg, som  

 kommunen  

 måtte give mulighed for (efter den nuværende lovgivning  efter  

 vedtagelsen af  

 L 104  skal kommunerne give mulighed for friere skolevalg). Det er  

 centralt,  

 at skolens mulighed for at løfte sin opgave ses i sammenhæng med samarbejdet  

 med forældrene.
 Det forekommer under alle  

 omstændigheder indlysende, at en afklaring af, om et barn har brug  

 for undervisning i dansk som andetsprog, sker med inddragelse af forældrene,  

 og  

 at beslutningen om skoleskift også sker med inddragelse af forældrene og uden  

 tvang.
Desuden er det afgørende  

 for forslagsstillerne, at der udarbejdes en konkret, individuel plan for den  

 undervisning eller det undervisningsforløb, der skal lede frem til, at  

 eleven ikke længere har et »ikke uvæsentligt behov for sprogstøtte«, og  

 at  

 der sker en konsekvent opfølgning på, at undervisningen faktisk lever op til  

 dette.
Derudover er det naturligvis vigtigt at følge elevens  

 fremskridt.
 Det vil med  

 ændringsforslaget ikke længere være muligt at henvise tosprogede elever, som  

 ikke kan tilstrækkeligt dansk til at få udbytte af almindelig undervisning,  

 til  

 basisklasser på andre skoler end distriktsskolen uden forældrenes samtykke.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Louise Frevert (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Bjarne Laustsen (S)   

 Carsten Hansen (S)   

 Christine Antorini (S)   

 Kirsten Brosbøl (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 135 Bilagsnr.
Titel 1 Høringssvar samt høringsnotat fra undervisningsministeren 2 Udkast til tidsplan for udvalgets behandling af  

 lovforslaget 3 Henvendelse af 19/4-05 fra Dokumentations- og rådgivningscenteret  

 om racediskrimination 4 Tidsplan for udvalgets behandling af lovforslaget 5 1. udkast til betænkning Oversigt over spørgsmål og svar vedrørende L 135 Spm.nr.
