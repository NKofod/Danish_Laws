Vejledning til bekendtgørelse  

 om standardvedtægt for  

  

 anerkendte a-kasser I bekendtgørelse nr. 1471 af 21. december 2005 er  

 der  

 fastsat regler om standardvedtægt for anerkendte a-kasser.
I denne vejledning beskrives bekendtgørelsens regler.
Nogle  

 af disse er uddybet med nærmere retningslinjer.
 Når bekendtgørelsen mv. nævner a-kassens øverste myndighed,  

 menes der delegeretmødet, generalforsamlingen, repræsentantskabet e.l.
Til bekendtgørelsens § 1 Bekendtgørelsen er udformet således, at selve  

 standardvedtægten er bilag til bekendtgørelsens § 1 (bilag 1).
 Der følger en særskilt vejledning til standardvedtægten.
Til bekendtgørelsens § 2 A-kassernes vedtægt skal mindst omfatte de forhold,  

 der er nævnt i § 2.
I standardvedtægten er der ikke nogen mønsterbestemmelser  

 for vedtægtens afsnit om a-kassernes administrative struktur.
Det skyldes, at  

 formuleringen af afsnittet er helt afhængig af de faktiske forhold i hver  

 enkelt a-kasse.
 A-kassen skal sikre, at vedtægten så nøjagtigt og udførligt  

 som muligt beskriver a-kassens opbygning og administrative struktur, ledelse  

 og  

 de enkelte organers opgaver og kompetence.
Afsnittet skal være bygget op på en sådan måde, at det  

 udtømmende angives, hvilken kompetence hvert enkelt organ har.
Der må således  

 ikke være tvivl om, hvordan opgaverne er fordelt.
Evt. afdelingers struktur,  

 ledelse og opgaver skal også fastsættes i selve vedtægten.  

 For  

 så vidt der er  

 en mønstervedtægt for afdelingerne henvises til  

 bekendtgørelsens § 3.
Det bør fremgå, hvem der kan indkalde de kompetente organer  

 til møder, fx delegeretmøder, generalforsamlinger e.l., møder i  

 hovedbestyrelse  

 og forretningsudvalg mv.
Det bør også fremgå, hvilke varsler der gælder ved  

 indkaldelse, hvilke regler der gælder om beslutningsdygtighed, samt hvor  

 stort  

 et flertal der kræves for at træffe beslutninger.
Det skal fremgå af vedtægten, i hvilket forum der vælges  

 delegerede eller repræsentanter, og hvor lang valgperioden er for disse.
Det  

 skal også fremgå, hvilke regler der gælder for supplering.
Valgreglerne skal sikre, at alle medlemmer får mulighed for  

 at lade sig vælge til a-kassens ledelse og revision.
Reglerne bør i detaljer  

 angive, hvordan opstilling og valghandlinger skal gennemføres.
 Hvis der skal vælges suppleanter, bør det også fremgå, om  

 disse er personlige, eller om de indtræder efter stemmetal.
 Det skal fremgå, hvem der er tegningsberettigede i a-kassen.  

 Det vil sige, hvem der er legitimeret til at forpligte a-kassen i forhold til  

 omverdenen, fx ved køb og salg af fast ejendom.
Af reglerne om ekstraordinære delegeretmøder eller  

 generalforsamlinger samt urafstemning skal det fremgå, hvem der har ret til  

 at  

 indkalde hertil.
Det skal også fremgå under hvilke betingelser, indkaldelse  

 kan  

 finde sted.
Til bekendtgørelsens § 2 b Hvis a-kassen beslutter at fastsætte størrelsen af  

 administrationsbidraget forskelligt, skal det ske under iagttagelse af  

 reglerne  

 i bekendtgørelse om betaling af medlems- og efterlønsbidrag til en a-kasse.
For at øge gennemsigtigheden for medlemmerne i a-kassens  

 bidragsfastsættelse, skal det i vedtægtens afsnit 7 beskrives, hvordan  

 a-kassen  

 nærmere vil fastsætte forskellige administrationsbidrag.
Dette kan ske ved at  

 a-kassen beskriver for hvem, der fastsættes særlige bidrag, fx medlemmer, der  

 efter reglerne herom har fået fritagelse for betaling af bidrag til  

 arbejdsløshedsforsikringen, for medlemmer, der opholder sig i udlandet, for  

 medlemmer, der alene ønsker at kommunikere med a-kassen elektronisk, for  

 medlemmer, der alene ønsker at modtage lovpligtige tilbud e.l.
 Medlemmerne skal orienteres om ændringer af retningslinjerne for  

 fastsættelse af administrationsbidraget, jf. § 31, stk. 3, i  

 standardvedtægten.
Til bekendtgørelsens § 3 A-kasser, der er organiseret i afdelinger, afgør  

 selv, om de nærmere regler for afdelingernes struktur, ledelse, valgregler og  

 opgaver  

 skal fastsættes i en særlig mønstervedtægt for afdelingerne.
 En mønstervedtægt for afdelingerne bør udsendes som bilag (bilag  

 2) til vedtægten.
 Reglerne i bekendtgørelsens § 3, stk. 5, gælder, selv om  

 der ikke er en mønstervedtægt for afdelingerne.
Til bekendtgørelsens § 4 Bestemmelsen omhandler alene de situationer, hvor  

 en fagligt afgrænset a-kasse for lønmodtagere ønsker at udvide sit faglige  

 område  

 med nye lønmodtagergrupper.
En ændring kan bestå i, at a-kassen ønsker at udvide sit faglige  

 område med en faggruppe eller en organisation.
En ændring kan også bestå i,  

 at  

 a-kassen ønsker at udvide sit faglige område med en ny uddannelse.
Procedure ved ændring af det faglige område Hvis en a-kasse søger om tilladelse til at udvide  

 sit faglige område med en faggruppe eller en organisation, høres de a-kasser,  

 der  

 skønnes at blive berørt af en evt. udvidelse.
 Hvis en ny uddannelse eller et uddannelsessted er blevet  

 godkendt som  

 SU-berettiget, er proceduren den, at  

 direktoratet sender et standardbrev til de a-kasser, der skønnes at have en  

 interesse i at kunne optage nyuddannede fra den nye uddannelse.
 Brevet vil indeholde en frist på 3 måneder, inden for  

 hvilken a-kassen kan søge om tilladelse til at udvide det faglige område med  

 den nye uddannelse.
 Ansøgningen skal indeholde en begrundet vurdering af, hvor  

 stor en del af de nyuddannede der efterfølgende vil få arbejde inden for  

 a-kassens faglige område.
Når en a-kasse har søgt om at måtte udvide sit faglige  

 område, orienterer direktoratet hovedorganisationerne på lønmodtager- og evt.  

 arbejdsgiversiden og de relevante organisationer.
Det samme gælder, når en ny  

 uddannelse er blevet godkendt, og direktoratet har sendt standardbrevet til  

 de  

 berørte a-kasser.
 Direktoratet kan anmode organisationerne om en udtalelse om,  

 hvorvidt der er andre a-kasser, der kan blive berørt af en ændring.
 Hvis der fremsættes ønske om det, indkalder direktoratet de  

 relevante hovedorganisationer eller organisationer til en drøftelse med  

 henblik  

 på at søge evt. modsætningsforhold afklaret.
 En ændring vil normalt blive godkendt, hvis de berørte  

 a-kasser er enige herom.
 Hvis der fremsættes indsigelse mod en ansøgning, beder  

 direktoratet a-kasserne om at forhandle sagen, evt. sammen med de relevante  

 hovedorganisationer eller organisationer.
Direktoratet kan også selv tage initiativ til at indkalde  

 parterne til forhandling.
Der fastsættes en kort frist til forhandlingernes  

 afslutning.
Hvis en ny uddannelse opfylder betingelserne i § 41,  

 stk. 1, nr. 3, litra b, i loven, kan optagelse ske i en tværfaglig  

 a-kasse.
Dette gælder uanset, at uddannelsen endnu ikke er blevet placeret  

 blandt de fagligt afgrænsede a-kasser, der har søgt herom.
Godkendelse af ændring af det faglige område Afgørelse om ændring af det faglige område træffes  

 efter en samlet vurdering af, om det er hensigtsmæssigt at ændre a-kassens  

 faglige  

 område.
 Som forhold, der skal indgå i denne vurdering, kan nævnes:
 Om det pågældende  

 område i forvejen er forsikringsdækket i flere a-kasser.
 Om en godkendelse  

 vil få væsentlig eller kun mindre betydning for andre a-kassers godkendte  

 faglige  

 område.
 Størrelsen af  

 faggruppen eller organisationen.
 Størrelsen i  

 forhold til etablerede og forsikringsdækkede faggrupper, organisationer eller  

 uddannelser  

 inden for samme faglige område.
 Hvor mange  

 nyuddannede, der formodes at få arbejde inden for det faglige område.
 Om der er andre  

 særlige omstændigheder, der taler for eller imod at godkende ændringen.
 Når der er truffet afgørelse, gives der besked til de  

 berørte a-kasser og de faglige organisationer eller hovedorganisationer.
Til bekendtgørelsens § 5 Vejledning nr. 60 af 21. juni 2002 til  

 bekendtgørelse om  

 standardvedtægt for anerkendte a-kasser bortfalder.
