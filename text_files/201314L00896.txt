Betænkning afgivet af Beskæftigelsesudvalget den 28. maj 2014 Betænkning over Forslag til lov om ændring af lov om aktiv socialpolitik og lov om en aktiv beskæftigelsesindsats (Barselstillæg, aktivitetstillæg til unge kontanthjælpsmodtagere, kontaktforløbet for uddannelseshjælpsmodtagere, fastsættelse af løn ved offentlig løntilskudsansættelse m.v.) [af beskæftigelsesministeren (Mette Frederiksen)]:
1. Ændringsforslag Beskæftigelsesministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 7. maj 2014 og var til 1. behandling den 13. maj 2014. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 6. maj 2014 dette udkast til udvalget, jf.
BEU alm. del  bilag 235. Den 6. maj 2014 sendte beskæftigelsesministeren de indkomne høringssvar, et høringsnotat og en ligestillingsvurdering herom til udvalget.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af beskæftigelsesministeren, tiltrådt af udvalget:
 1) I den under nr. 6 foreslåede affattelse af § 24, stk. 5, indsættes som 2. pkt.:
»Har personen i perioden fra første henvendelse til kommunen om hjælp og indtil første samtale efter senest 1 uge ret til fravær ved graviditet, barsel og adoption, i det omfang der under fravær efter bestemmelserne i barsellovens § 6, stk. 1 og 2, § 7, § 8, stk. 1-6, § 9, § 13 og § 14, stk. 1 og 2, er ret til dagpenge ved graviditet, barsel og adoption, yder kommunen i stedet et barselstillæg efter stk. 2.« [Hjemmel til at yde barselstillæg til unge uddannelseshjælpsmodtagere med særligt komplekse udfordringer] 2) I det under nr. 9 foreslåede § 25, stk. 8, indsættes efter 1. pkt. som nyt punktum:
»Kommunen yder endvidere barselstillæg til kontanthjælpsmodtagere under 30 år, der visiteres som aktivitetsparate og endnu ikke opfylder betingelsen for at modtage aktivitetstillæg, jf. stk. 7, 3. pkt., og som har tilsvarende ret til fravær ved graviditet, barsel og adoption.« [Præcisering af hjemmel til at yde barselstillæg til alle unge under 30 år, der får ret til fravær ved barsel m.v. i løbet af de første 3 måneder] 3) I det under nr. 10 foreslåede § 25, stk. 11, indsættes som 3. pkt.:
»Har personen i perioden fra første henvendelse til kommunen om hjælp og indtil første samtale efter senest 1 uge ret til fravær ved graviditet, barsel og adoption, i det omfang der under fravær efter bestemmelserne i barsellovens § 6, stk. 1 og 2, § 7, § 8, stk. 1-6, § 9, § 13 og § 14, stk. 1 og 2, er ret til dagpenge ved graviditet, barsel og adoption, yder kommunen i stedet et barselstillæg efter stk. 8.« [Hjemmel til at yde barselstillæg til unge kontanthjælpsmodtagere med særligt komplekse udfordringer] Bemærkninger Til nr. 1-3 Ændringsforslagene vil ikke indebære økonomiske konsekvenser, idet tillægget til de barslende allerede er medregnet ved den økonomiske beregning i forbindelse med den lovgivningsmæssige udmøntning af kontanthjælpsreformen, der har virkning fra den 1. januar 2014.
Ad nr. 1 I lovforslaget foreslås det, at der indføres et barselstillæg til unge uddannelsesparate uddannelseshjælpsmodtagere og jobparate kontanthjælpsmodtagere i den periode, de har ret til fravær ved barsel m.v.
Barselstillægget svarer beløbsmæssigt til aktivitetstillægget.
Hensigten har været, at personer, der ikke har ret til aktivitetstillæg, beløbsmæssigt sidestilles med dem, der kan få aktivitetstillæg, når de er på barsel m.v.
 Lovforslaget tager efter sit indhold ikke højde for den første uge, der går fra en person med særligt komplekse udfordringer i form af helbredsmæssige eller sociale barrierer, har henvendt sig om hjælp, indtil der kan udbetales aktivitetstillæg.
Dette er en fejl, idet det ikke har været hensigten med forslaget, at disse unge under 30 år, som modtager uddannelseshjælp, men endnu ikke opfylder betingelserne for at modtage aktivitetstillæg, skal udelukkes fra at modtage tillæg i den del af perioden, hvor de pågældende har ret til fravær ved barsel m.v., men endnu ikke modtager et aktivitetstillæg.
For de berørte er der alene tale om 1 uge.
 Det foreslås derfor, at hvis en ung person med særligt komplekse udfordringer i form af helbredsmæssige eller sociale barrierer har ret til fravær ved graviditet, barsel og adoption allerede i perioden fra første henvendelse til kommunen om hjælp og indtil første samtale efter senest 1 uge, skal kommunen i hele perioden med ret til fravær i stedet udbetale et barselstillæg svarende til det, der foreslås at gælde for uddannelsesparate uddannelseshjælpsmodtagere efter forslaget til et nyt stk. 2 i lovens § 24.
Ad nr. 2 Hensigten med lovforslaget har været, at unge kontanthjælpsmodtagere med ret til fravær ved graviditet, barsel og adoption får ret til et barselstillæg.
 Efter indholdet af det foreliggende lovforslag kommer dette ikke til at gælde for kontanthjælpsmodtagere under 30 år, der visiteres til at være aktivitetsparate ved første samtale med kommunen, og som, inden de har opnået ret til et aktivitetstillæg efter 3 måneder, opfylder betingelserne for ret til fravær ved barsel mv.
 Dette er en fejl, idet det ikke har været hensigten med forslaget, at unge aktivitetsparate kontanthjælpsmodtagere, som endnu ikke opfylder betingelserne for at modtage aktivitetstillæg, skal udelukkes fra at modtage barselstillæg i den periode, hvor de pågældende har ret til fravær ved barsel m.v.
 Det foreslås derfor, at kontanthjælpsmodtagere, herunder personer, der er omfattet af integrationsprogrammet under integrationsloven, der visiteres til at være aktivitetsparate uden at opfylde betingelsen for at modtage aktivitetstillæg i § 25, stk. 7, 3. pkt., kan modtage barselstillæg i hele den periode, hvor der er ret til fravær som følge af graviditet, barsel og adoption.
 Efter udløbet af barselsperioden skal kommunerne tage stilling til, om personerne skal visiteres til at være jobparate eller aktivitetsparate.
Ad nr. 3 Lovforslaget tager efter sit indhold ikke højde for den første uge, der går, fra en person med særligt komplekse udfordringer i form af helbredsmæssige eller sociale barrierer, har henvendt sig om hjælp, indtil der kan udbetales aktivitetstillæg.
 Dette er en fejl, idet det ikke har været hensigten, at disse unge under 30 år, som modtager kontanthjælp, men endnu ikke opfylder betingelserne for at modtage aktivitetstillæg, skal udelukkes fra at modtage tillæg i en del af perioden, hvor de pågældende har ret til fravær ved barsel m.v., men venter på aktivitetstillæg.
 Det foreslås derfor, at hvis en ung person med særligt komplekse udfordringer i form af helbredsmæssige eller sociale barrierer har ret til fravær ved graviditet, barsel og adoption allerede i perioden fra første henvendelse til kommunen om hjælp og indtil første samtale efter senest 1 uge, skal kommunen i hele perioden med ret til fravær i stedet udbetale et barselstillæg svarende til det, der foreslås at gælde for jobparate kontanthjælpsmodtagere efter forslaget til et nyt stk. 11 i lovens § 25. For disse berørte er der alene tale om 1 uge.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) fmd.
Nadeem Farooq (RV) Andreas Steenberg (RV) Eigil Andersen (SF) Karsten Hønge (SF) Özlem Sara Cekic (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jakob Engel-Schmidt (V) Peter Juel Jensen (V) Peter Christensen (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 193 Bilagsnr.
