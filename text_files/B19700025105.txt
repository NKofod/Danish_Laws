 I henhold til kildeskattelovens § 48, stk. 6, 4. pkt., § 57, stk. 1, og §  

 90 bestemmes følgende:
 § 1.  Der indeholdes ikke A-skat i A-indkomst, der  

 udbetales som godtgørelse for udgifter til rejse, herunder til ophold og  

 fortæring under rejsen.
 § 2.  A-indkomst som nævnt i § 1 noteres ikke af den  

 indeholdelsespligtige på eventuelt forevist frikort.
 § 3.  Bestemmelsen i § 1 gælder ikke, når der hverken  

 er afleveret skattekort eller forevises bikort eller frikort.
 Stk. 2.  Bestemmelsen gælder endvidere ikke i tilfælde,  

 hvor der indeholdes A-skat med en procentdel af bruttoindtægten for personer,  

 der efter kildeskattelovens § 2, stk. 1, litra a, er skattepligtige af  

 indtægt som udøvende kunstner, musiker, artist, sportsmand eller lignende.
 § 4.  Kildeskattedirektoratet kan, når praktiske  

 hensyn taler derfor, bestemme, at der for A-indkomst som nævnt i § 1 skal  

 gælde visse afvigelser fra de regler, der i finansministeriets bekendtgørelse  

 nr. 366 af 4. juli 1969 er fastsat om redegørelse for A-indkomst.
 § 5.  Bekendtgørelsen træder i kraft den 1. januar  

 1971.
 Finansministeriet, den 4. juni 1970.
 Poul Møller.
