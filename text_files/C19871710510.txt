 Servicesymbolerne M11, færge, og M12, lufthavn, kan - udover den symbolske  

 betydning - af trafikanterne opfattes som retningspile, hvilket giver  

 anledning til misforståelser, når f.eks. flyet peger i modsat retning end den  

 pågældende vejvisning.
For at trafikanterne bedre kan opfatte vejvisningen korrekt anmoder  

 Vejdirektoratet amtsrådet/kommunalbestyrelsen sikre, at der på nye  

  vejvisningstavler på hovedlandevejene er overensstemmelse mellem symbolets  

 og vejvisningens retningsangivelse, således som det er vist i eksemplerne i  

 Vejregel 9.10.03. Vejregler for afmærkning med vejvisningstavler,  

 tegningsbilaget side 61 og 157. Specielt bemærkes, at M12, lufthavn, bør pege  

 opad for ligeudvejvisning, medens dette ikke er tilfældet for M11, færge, som  

 kun kan pege til højre eller til venstre.
Ved vejvisning ligeud vælges oftest  

 at lade færgesymbolet pege mod venstre.
Vejvisning for særlige trafikanter kan i denne forbindelse ligestilles med  

 M11, færge.
Det gælder således E21, cyklistvejledning, E22, anbefalet rute  

 for særlige køretøjer, samt E23, vejledning for invalide, hvor denne er  

 forsynet med retningspile.
For eksisterende vejvisningstavler anmodes amtsrådet/ kommunalbestyrelsen  

 om snarest belejligt at ændre symbolernes orientering på de tavler som kan  

 give anledning til misforståelser, og meddele Vejdirektoratet, når  

 ændringerne er udført.
Udgifterne hertil vil om fornødent kunne afholdes ud  

 over det godkendte driftsbudget.
