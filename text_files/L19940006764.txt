 Den 9. juni 1992 udfærdigedes i København en aftale mellem  

 Grønland/Danmark og Norge om gensidige fiskeriforbindelser.
 Aftalen har følgende ordlyd:
AFTALE MELLEM GRØNLAND/DANMARK OG NORGE OM GENSIDIGE  

 FISKERIFORBINDELSER Grønlands Landsstyre og Danmarks regering på den ene  

 side og Norges regering på den anden side, herefter kaldet parterne SOM ØNSKER at opretholde og videreudvikle det nordiske samarbejde; SOM TAGER I BETRAGTNING deres fælles ønske om at sikre bevaring og  

 rationel forvaltning af de levende ressourcer i de farvande, som støder op  

 til deres kyster; SOM REGISTRERER oprettelsen af den økonomiske zone uden for det norske  

 fastland, oprettelsen af fiskeværnzonen omkring Svalbard og oprettelsen af  

 fiskerizonen ved Jan Mayen samt oprettelsen af fiskeriterritoriet ved  

 Grønlands kyst; SOM TAGER I BETRAGTNING den betydning fiskeriet har for Grønland og for  

 kystbefolkningen i Norge, og parternes tidligere samarbejde i  

 fiskerisektoren; SOM ØNSKER at fastsætte de regler og vilkår som skal lægges til grund for  

 deres gensidige fiskeriforbindelser; ER BLEVET ENIGE OM FØLGENDE:
Artikel 1 Hver af parterne skal, i overensstemmelse med bestemmelserne nedenfor  

 tillade fiskerfartøjer fra den anden part at fiske inden for sine eksklusive  

 fiskerijurisdiktionsområder.
Artikel 2 1. Hver af parterne skal på passende måde, med  

 forbehold for justeringer, når dette er nødvendigt for at imødegå uforudsete  

 omstændigheder, og på grundlag af behovet for en rationel forvaltning af de  

 levende ressourcer, årligt fastsætte for sine eksklusive  

 fiskerijurisdiktionsområder:
2. Hver af parterne skal fastsætte sådanne andre  

 tiltag, som den anser påkrævet for at sikre bevaring, rationel forvaltning og  

 regulering af fiskeriet i sit område.
Sådanne tiltag og ethvert tiltag som  

 gennemføres efter den årlige fastsættelse af fiskerimulighederne, skal tage  

 hensyn til, at de ikke må lægge hindringer i vejen for de fiskerimuligheder,  

 som er indrømmet fiskerfartøjer fra den anden part.
Artikel 3 Fiskerfartøjer fra den ene part skal ved fiskeri i den anden parts  

 eksklusive fiskerijurisdiktionsområder overholde de bevaringstiltag, andre  

 vilkår og betingelser og alle regler og forskrifter, som gælder for fiskeri i  

 disse områder.
Passende forhåndsmelding skal gives om de nye tiltag, vilkår,  

 betingelser, regler og forskrifter.
Artikel 4 1. Hver af parterne skal træffe de nødvendige tiltag  

 for at sikre, at dens fartøjer overholder bestemmelserne i denne Aftale.
 2. Hver af parterne kan inden for sine eksklusive  

 fiskerijurisdiktionsområder træffe sådanne tiltag, som måtte være nødvendige  

 for at sikre, at den anden parts fartøjer overholder bestemmelserne i denne  

 Aftale.
Artikel 5 Hver af parternes kompetente myndigheder skal i god tid meddele den anden  

 part navn, registreringsnummer, førerens navn samt andre relevante  

 oplysninger, for fiskerfartøjer, som vil kunne få adgang til at fiske i den  

 anden parts fiskerijurisdiktionsområder.
Den anden parts kompetente  

 myndigheder skal derefter give fiskeritilladelser i henhold til artikel 2.
Artikel 6 Parterne forpligter sig til at samarbejde for at sikre en forsvarlig  

 forvaltning og bevaring af de levende ressourcer i havet, og at fremme de  

 nødvendige videnskabelige undersøgelser på dette felt, særligt med hensyn  

 til:
Artikel 7 Parterne er enige om at konsultere hinanden i spørgsmål som knytter sig  

 til iværksættelsen og den korrekte gennemførelse af denne Aftale, eller i  

 tilfælde af tvist om fortolkningen eller anvendelsen af Aftalen.
Artikel 8 Intet i denne Aftale præjudicerer parternes syn på havets folkeret eller  

 på afgrænsningen af deres eksklusive fiskerijurisdiktionsområder.
Artikel 9 1. Denne Aftale skal midlertidigt iværksættes den 24.  

 september 1991, og træder endeligt i kraft, når begge parter har meddelt, at  

 de nødvendige konstitutionelle krav er opfyldt.
 2. Denne Aftale skal gælde for et tidsrum af 10 år,  

 regnet fra den 24. september 1991. Dersom den ikke af en af parterne er bragt  

 til ophør ved opsigelse mindst 12 måneder før udløbet af dette tidsrum, skal  

 Aftalen fortsat gælde for yderligere tidsrum af 6 år, medmindre opsigelse  

 bliver givet mindst 12 måneder før udløbet af en seksårsperiode.
Udfærdiget i København, den 9. juni  

 1992, i to eksemplarer, hvert på dansk og norsk, hvoraf begge tekster  

 har samme gyldighed.
 Aftalen trådte i medfør af artikel 9 endeligt i kraft den 4. marts 1994.
