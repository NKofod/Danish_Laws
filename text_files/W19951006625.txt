 Patentankenævnet stadfæstede Patentdirektoratets afgørelse af  

 indsigelsen, hvorefter AMOKSIKLAV og AMOXIL ikke var fundet forvekslelige.
År 1995, 25. oktober afsagde Patentankenævnet (Grønning-Nielsen, Hans Chr.  

 Thomsen, Gulmann) følgende Den 7. august 1992 indleverede LEK, tovarna farmacevtskih in kemicnih  

 izdelkov, d.d., Slovenien, v/Patentbureauet Hofmann-Bang & Boutard, en  

 ansøgning om registrering af varemærket AMOKSIKLAV for klasse 5:  

 Farmaceutiske præparater, antibiotika.
 Varemærket blev registreret den 4. december 1992.
 Den 6. januar 1993 blev registreringen offentliggjort i Dansk  

 Varemærketidende.
Ved skrivelse af 8. marts 1993 nedlagde klageren, Beecham Group p.l.c. v/Patentbureau Hofman-Bang & Boutard A/S,  

 indsigelse mod registreringens gyldighed.
Til støtte for indsigelsen blev det  

 bl.a. gjort gældende, at mærket AMOKSIKLAV er forveksleligt med indsigers  

 registrerede varemærke AMOXIL, der omfatter alle varer i klasse 5.
 I skrivelse af 3. maj 1993 uddybede klageren indsigelsen og anførte:
 »....Vi har i vor ovennævnte indsigelse anført, at det registrerede  

 varemærke AMOKSIKLAV må anses for forveksleligt med vor klients  

 varemærke  AMOXIL , idet der både foreligger mærkelighed og  

 vareartslighed.
Betragter man mærkerne over for hinanden fremgår det, at mærkerne har en række bogstaver fælles, nemlig de tre  

 første, vokalen I og konsonanten L, hvorfor mærkerne visuelt frembyder store  

 ligheder.
 Auditivt må mærkerne i høj grad anses for forvekslelige, idet bogstaverne  

 KS og bogstavet X vil blive udtalt nøjagtigt ens, hvilket bevirker, at de  

 første tre stavelser A-MOK-SI er identiske i begge mærker, hvorfor vi finder,  

 at ligheden mellem mærkerne er meget stor.
 Hertil kommer at der foreligger fuldstændigt varesammenfald, idet det  

 registrerede varemærke AMOKSIKLAV dækker klasse 05: farmaceutiske  

 præparater, antibiotika, mens vor klients registrering af varemærket  

AMOXIL  dækker klasse 05: alle varer.
Til støtte for vor opfattelse om forvekslelighed mellem de ovennævnte  

 varemærker henviser vi til følgende afgørelser trykt i Registreringspraksis  

 1880-1980 Vi skal herefter anmode Direktoratet om at tage den i medfør af  

 bestemmelsen i § 15 stk. 1 nr. 2 nedlagte indsigelse til følge og finde det  

 registrerede varemærke AMOKSIKLAV ugyldigt under henvisning til, at  

 der foreligger forvekslelighed med indsigers varemærke AMOXIL .« I skrivelse af 1. juli 1993 bestred mærkeindehaver, der i indsigelses- og  

 klagesagen repræsenteres af Patentbureauet Lehmann & Ree A/S, at de to  

 mærker er forvekslelige og udtalte endvidere:
»....Såvel visuelt som auditivt adskiller mærkerne sig allerede som  

 følge af antallet af bogstaver.
AMOKSIKLAV består af ti bogstaver over for  

 AMOXIL på seks bogstaver.
AMOKSIKLAV er et »fremmedartet« varemærke, der umiddelbart er  

 lidt vanskeligt at udtale.
Slutstavelsen -KLAV er usædvanlig og dermed  

 visuelt iøjnefaldende.
Selvom bogstaverne -KS- i AMOKSIKLAV udtales som -X-,  

 er sidstnævnte bogstav sjældent brugt på danske, hvorved det bliver visuelt  

 »stærkt«.
Tilstedeværelsen heraf i AMOXIL indebærer derfor endnu en  

 visuel adskillelse imellem mærkerne.
 Den auditive adskillelse bestyrkes af forskellen i stavelsesantal, idet  

 A-MOK-SI-KLAV er på fire stavelser over for A-MOX-IL på tre.
 Fra doms- og registreringspraksis kan vi henvise til følgende afgørelser  

 vedrørende lægemiddel-varemærker på henholdsvis tre og fire stavelser, der  

 ikke blev anset for forvekslelige:
De af indsiger fremdragne afgørelser vedrører for tre af eksemplernes  

 vedkommende mærker på tre stavelser over for hinanden.
For så vidt angår  

 ALKASIL over for ALKA-SELTZER, kan tilstedeværelsen af bindestregen i det  

 sidstnævnte mærke have begrundet muligheden for forveksling.
På ovennævnte baggrund skal vi anmode Direktoratet om at afslå indsigelsen  

 og stadfæste registreringen af AMOKSIKLAV.' Patentdirektoratet traf afgørelse i sagen den 3. september 1993 og afviste  

 indsigelsen med følgende begrundelse:
 »....I medfør af varemærkelovens § 15, stk. 1, nr. 2, er et varemærke  

 udelukket fra registrering, hvis der er risiko for forveksling, herunder at  

 det antages, at der er en forbindelse med det ældre mærke, fordi det yngre  

 mærke er identisk med eller ligner det ældre mærke, og varerne eller  

 tjenesteydelserne er af samme eller lignende art.
 For at der kan anses for at være risiko for forveksling, skal der således  

 foreligge både mærkelighed og varesammenfald eller vareartslighed.
Da der er varesammenfald, er det afgørende for om der foreligger  

 forvekslelighed, om der er mærkelighed.
Det mener direktoratet ikke er  

 tilfældet.
Uanset at begge mærker begynder med AMO- og indeholder vokalen I samt  

 konsonanten L, er der tale om to ord, der alene har første stavelse, der kun  

 består af bogstavet A, til fælles og muligvis også næste stavelse - MOK -  

 fælles, men dette afhænger af udtalen af det karakteristiske bogstav X.  

 Indsigers mærke består af seks bogstaver, fordelt på tre stavelser, og er  

 således et kort ord.
Det registrerede mærke, består af ti bogstaver, fordelt  

 på fire stavelser og er således relativt langt.
 Mærkerne er ikke visuelt forvekslelige og uanset en vis auditiv lighed -  

 afhængig af udtalen af det i dansk ikke særlig ofte forekommende bogstav X-  

 ligner mærkerne ikke i deres helhed, hvorfor indsigelsen ikke kan tages til  

 følge.
Det skal tilføjes, at direktoratet finder, at de i Deres skrivelse nævnte  

 eksempler på forvekslelige mærker ligner hinanden langt mere end det, der er  

 tilfældet i nærværende sag.« Denne afgørelse har klageren ved skrivelse af 3. november 1993 indbragt  

 for Patentankenævnet.
 I skrivelse af 22. december 1993 påstår klageren direktoratets afgørelse  

 omgjort og udtaler endvidere:
»....Både vi og vor klient er af den opfattelse, at der er en stor  

 auditiv lighed mellem mærkerne AMOXIL og AMOKSIKLAV , idet der  

 efter vor opfattelse ikke er nogen tvivl om, at bogstavet X indeholdt i et  

 ord, når det udtales på dansk, kun kan udtales som bogstaverne KS.
Bogstavet  

 X har efter vor opfattelse udelukkende en helt specifik udtale, når bogstavet  

 anvendes som første konsonant i et ord, hvor X-lyden ofte erstattes med en  

 S-lyd som i følgende ord taget fra Gyldendals røde ordbog dansk/engelsk:
 Af de ovennævnte ord er der egentlig kun et ord, som begynder med  

 konsonanten X, nemlig xylofon (og xylograf og afledninger af disser ord).  

 Xanthippe er et græsk fornavn kendt som navnet på Sokrates« kone, men  

 udtalen af X er den samme.
Optræder konsonanten X derimod midt i et ord, som det vil være typisk  

 specielt i forbindelse med kunstord og ord dannet fra latinske eller græske  

 stofbetegnelser, vil dette X typisk blive udtalt KS.
Vi kan i denne  

 forbindelse henvise til det engelske låneord mixture, som på dansk både  

 skrives og udtales mikstur.
Der kan sikkert findes adskillige andre eksempler  

 på, at udtalen af bogstavet X er enslydende med det ovennævnte eksempel.
 Vi finder derfor ikke, at Direktoratets forbehold vedr. udtalen af  

 bogstavet X er særlig relevant, idet dette bogstav efter vor opfattelse kun  

 kan udtales KS som ovenfor nævnt.
 I øvrigt har vor klient oplyst, at stofbetegnelsen co-amoxiclav er et  

 såkaldt »British Approved Name'for et amoxycilling (pencillinpræparat).
Den britiske Farmakopekommision vedtager benævnelser, jvf. bilag 4, der  

 skal anvendes som almindelige navne (fællesnavne, nonproprietary names) for  

 nye lægemidler.
Et underudvalg under Forenede Nationers  

 Verdenssundhedsorganisation (WHO) ar-bejder videre med forslag til sådanne  

 non-proprietary names fremsat af de forskellige farmakopenævn i forskellige  

 lande eller sammenslutninger af lande med henblik på at optage sådanne navne  

 som såkaldte »registered international non-proprietary names  

 (RINN-names)».
 Det vil derfor være overmåde uheldigt, at varemærket AMOKSIKLAV   

  registreres i Danmark for varer i klasse 05, idet en sådan registrering vil  

 kunne forhindre godkendelsen af co-amoxiclav, som et RINN-navn, fordi et  

 næsten identisk varemærke i forvejen ses at være beskyttet i Danmark.  

 Proceduren fra WHO's side er nemlig den, at alle godkendte RINN-navne fra  

 WHO's side sendes til varemærkemyndigheder i de lande, som anerkender  

 RINN-navne, hvorefter det undersøges, om registrerede varemærker i klasse 05  

 er til hinder for optagelsen af benævnelsen af benævnelsen som RINN-navn.
I øvrigt kan man jo også forestille sig, at en mærkeindehaver af  

 varemærket AMOKSIKLAV vil kunne forbyde import af et lægemiddel mærket  

 et i England godkendt fællesnavn så som co-amoxiclav.
Man har valgt et ord  

 som  AMOKSIKLAV som varemærke for sine farmaceutiske produkter,  

 herunder lægemidler, når en næsten tilsvarende betegnelse er registreret som  

 fællesnavn i Storbritannien.
I øvrigt fremsendes som bilag »USAN 1993« (bilag 5), som er en  

 dictionary of drug names.
Det fremgår heraf, at stoffet amoxicillin er et  

 internationally non-proprietary name i form af et antibakterielt stof, som  

 forhandles af en række medicinalfirmaer under så forskellige varemærker som  

AMOXIL, POLYMOX, TRIMOX, UTIMOX, WYMOX .
I øvrigt har vor klient oplyst, at man har nedlagt indsigelse mod  

 registreringen af AMOKSIKLAV både i Tyskland, Island, Polen og  

 Thailand, men at man endnu ikke har fået afgjort nogen af disse  

 indsigelsessager.
Det vil måske nok være muligt at fremkomme med  

 myndighedernes afgørelse i sagerne i forbindelse med den mundtlige  

 forhandling i nærværende ankenævnssag.
 Endelig skal vi til de af ansøger i skrivelse af 1. juli 1993 anførte  

 eksempler på varemærker, som ikke er blevet anset for forvekslelige, og som  

 efter ansøgers opfattelse er parallelle med nærværende sag, anføre følgende:
 I henhold til registreringspraksis 1880-1980 er mærkerne CORDIPIN /  

CORDARONE og mærkerne CORTALON / CORDARONE ikke  

 indbyrdes blevet anset for forvekslelige, fordi præfikset COR er så  

 almindeligt forekommende for varer i klasse 05, som omfatter  

 hjertepræparater, at man ikke kan tillægge denne stavelse særskilt betydning.  

 Mærkerne er derfor i deres helhed ikke blevet anset for forvekslelige.
 For så vidt angår varemærkerne TRASOTABS / TRASITENSIN er  

 det første mærke sammensat af TRASO og suffikset TABS, som er en forkortelse  

 for det engelske ord tablets og derfor beskrivende for varer i klasse 05.  

 Mærkerne  TRASOTABS og TRASITENSIN er derfor ikke fundet for  

 forvekslelige.
 Mærkerne CYCLONAL / COCLOPENTAL (hvor mærket CYCLONAL  

 skulle have været stavet CYKLONAL ) blev i henhold til Sø- og  

 Handelsretsdom fra marts 1940 ikke anset for forvekslelige med den  

 begrundelse, at begge indeholdt ordet cyclo/cyklo, som er et hyppigt anvendt  

 udtryk i den kliniske terminologi og derfor lidet egnet til at give et mærke  

 særpræg.
Vi finder derfor ikke, at nogen af de kommenterede afgørelser taler til  

 støtte for, at varemærkerne AMOXIL og AMOKSIKLAV ikke skulle  

 kunnes forvekles af de danske forbrugere.' Mærkeindehaveren har ved skrivelse af 14. april 1994 påstået direktoratets  

 afgørelse stadfæstet og gjort gældende, at »....der som statueret af Patentdirektoratet ikke foreligger den  

 fornødne mærkelighed mellem AMOXIL og AMOKSIKLAV.
De to mærker til bedømmelse adskiller sig visuelt på grund af forskellen i  

 antallet af bogstaver, nemlig seks bogstaver over for ti bogstaver.
Hertil  

 kommer tilstedeværelsen af det på dansk sjældent anvendte bogstav -X- i  

 mærket AMOXIL, hvilket yderligere adskiller det visuelt fra AMOKSIKLAV.
AMOXIL er et tre-stavelsesord, A-MOX-IL, medens AMOKSIKLAV er et  

 fire-stavelsesord, A-MOK-SI-KLAV.
Trykket lægges på sidste stavelse i begge  

 mærker, d.v.s. på -KLAV i AMOKSIKLAV og på -IL i AMOXIL, og således ikke på  

 de stavelser, som mærkerne måtte have til fælles.
 Tilsammen med den forskel, som antallet af bogstaver giver, indebærer  

 dette en betydelig auditiv adskillelse mellem mærkerne.
 Hvorvidt bogstavet -X- udtales som i »Xanthippe'eller  

 »mixture«, er for så vidt uden relevans, idet Patentdirektoratet i  

 sin afgørelse anfører, at »anset en vis auditiv lighed - afhængig af  

 udtalen af det i dansk ikke særlig ofte forekommende bogstav X-, ligner  

 mærkerne ikke i deres helhed...«(vor fremhævelse).
 Klager anfører, at co-amoxiclav er et »British Approved Name'for et  

 amoxycillin, og at registreringen af varemærket AMOKSIKLAV kan hindre  

 godkendelsen af co-amoxiclav som RINN-navn (registered international  

 non-proprietary name).
 Vi vedlægger kopi af anmeldernes hjemlandsbevis fra det daværende  

 Jugoslavien, hvoraf det fremgår, at ansøgningen om AMOKSIKLAV blev indgivet  

 den 29. oktober 1987 og registreret den 27. januar 1988. På daværende  

 tidspunkter eksisterede der ingen forvekslelige eller identiske navne - slet  

 ikke co-amoxiclav, som først blev et »British Approved Name'i 1990, jfr.  

 vedlagte kopi.
 Vi kan ikke indse, at det »vil være overmåde uheldigt, at varemærket  

 AMOKSIKLAV..vil kunne forhindre godkendelsen af co-amoxiclav, som et  

 RINN-navn.« Et navn kan ikke godkendes som RINN-navn, hvis der i  

 forvejen eksisterer identiske eller quasi-identiske varemærker, og da  

 varemærket AMOKSIKLAV eksis- terede før Den britiske Farmakopekommision  

 vedtog benævnelsen co-amoxiclav, har indehaverne af førstnævnte varemærke en  

 bedre ret.
Det er jo netop formålet med WHO's godkendelsesprocedure at udelukke, at  

 andres rettigheder krænkes.
Vore klienters rettigheder krænkes ved  

 anvendelsen af betegnelsen co-amoxiclav.
Der er ingen grund til at  

 mistænkeliggøre vore klienters motiver til at vælge varemærket AMOKSIKLAV:  

 man kan i så fald ligefuldt mistænkeliggøre, at Den britiske  

 Farmakopekommision har valgt ordet co-amoxiclav som betegnelse, når det i  

 forvejen var et beskyttet varemærke i Jugoslavien.
 Den omstændighed, at der er nedlagt indsigelse i andre lande, har ikke  

 betydning for nærværende ankesag, da de danske myndigheder ikke skal følge  

 andre landes praksis.
 Vi fastholder i øvrigt, at de af os fremførte afgørelser fra  

 registreringspraksis er helt analoge med nærværende sag.
 Forstavelserne i såvel AMOKSIKLAV som i AMOXIL er suggestive, idet de er  

 en henvisning til tilstedeværelsen af penicillinet »amoxicillin'i  

 præparaterne, jfr. vedlagte kopier fra Lægemiddelkataloget 1991. Mærkerne  

 AMOKSIKLAV og AMOXIL adskiller sig således i princippet ikke fra de af os  

 anførte eksempler, hvor de suggestive fælles elementer i mærkerne netop  

 begrundede, at mærkerne ikke blev anset for forvekslelige.
På ovenstående baggrund anmoder vi Ankenævnet om at stadfæste  

 Patentdirektoratets afgørelse og afvise anken.« Ankenævnet har behandlet sagen på sit møde den 22. august 1995.
For klageren mødte cand.jur.
Birgit Wiborg, der henviste til de skriftlige  

 indlæg og navnlig fremhævede, at indsigermærkets lyddele var fuldt indeholdt  

 i ansøgermærket.
 Ankenævnet skal udtale:
