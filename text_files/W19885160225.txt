 M, som havde været alkoholmisbruger i mange år, var i perioden 9.
december 1986 til 21. januar 1987 blevet behandlet på en  

 behandlingsinstitution uden for det offentlige behandlingssystem.
Den 2.  

 februar 1987 søgte han om kontanthjælp til betaling af behandlingsudgiften.
 Ankestyrelsen fandt ikke tilstrækkeligt grundlag for at pålægge  

 kommunen at yde hjælp.
Ankestyrelsen lagde vægt på, at M først søgte støtte ca. 14 dage efter  

 opholdets afslutning.
Ankestyrelsen fandt ikke nogen grund til, at der ikke  

 var søgt om støtte på et meget tidligere tidspunkt.
Ankestyrelsen bemærkede sig desuden, at M efter opholdet havde haft  

 arbejde i ca. 8 måneder til normal løn og derefter havde modtaget  

 sygedagpenge i ca. 6 måneder uden at afdrage på gælden. (* 1) REDEGØRELSE FOR SAGEN:
 M havde i mange år haft et betydeligt alkoholforbrug og havde i perioder  

 også været bruger af forskellige former for narkotika.
 Han var forsøgt behandlet i et stort antal af de bestående offentlige  

 behandlingsinstitutioner uden resultat.
 M henvendte sig den 9. december 1986 til en behandlingsinstitution uden  

 for det offentlige behandlingssystem, hvor han blev behandlet frem til den  

 21. januar 1987.
 Den 2. februar 1987 søgte han om kontanthjælp til betaling af  

 behandlingsudgiften.
 AFGØRELSEN, DER KLAGES OVER:
Kommunen afslog at yde hjælp og anførte, at det er en forudsætning for at  

 yde hjælp, at behandlingen ikke kan foregå inden for det offentlige  

 behandlingssystem uden udgift for patienten.
Denne betingelse ansås ikke for  

 opfyldt i M's tilfælde.
 KLAGEN TIL ANKESTYRELSEN:
 Afgørelsen blev anket af M, der nærmere redegjorde for, hvorfor han ikke  

 mente, at det offentlige behandlingssystem kunne hjælpe ham.
 SUPPLERENDE OPLYSNINGER EFTER ANKEN:
Det oplystes efterfølgende, at M i 1987 arbejdede som sygehjælper i  

 perioden 1. marts til 31. oktober til en bruttoløn på 13.432 kr. pr. måned.  

 Derefter fik han sygedagpenge.
Fra 1. maj 1988 modtog han forskud på  

 førtidspension, som han senere fik tilkendt med virkning fra den 1. januar  

 1988.
 LOVGRUNDLAG:
 Bistandslovens § 46 a.
Socialministeriets vejledning af 5. marts 1987 om kontanthjælp efter bistandsloven, pkt. 25.
 ANKESTYRELSENS AFGØRELSE:
 Ankestyrelsen finder, at der ikke er tilstrækkeligt grundlag til at  

 pålægge kommunen at yde M hjælp til betaling af opholdet på institutionen.
Ankestyrelsen har lagt vægt på, at M først indgav ansøgning om støtte ca.  

 14 dage efter opholdets afslutning.
Ankestyrelsen har ikke fundet nogen grund  

 til, at M ikke har ansøgt om økonomisk støtte på et meget tidligere  

 tidspunkt.
 Desuden har styrelsen bemærket sig, at M efter opholdet har haft arbejde i  

 ca. 8 måneder til normal løn og derefter har modtaget sygedagpenge i ca. 6  

 måneder, uden at have afdraget på gælden.
 Ankestyrelsen tiltræder kommunens afgørelse.
