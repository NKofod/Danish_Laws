Nr LSF 39 Forslag til Lov om depositum ved ungdomsuddannelser og videregående  

 uddannelser og gebyr ved prøveforberedende enkeltfagsundervisning til højere  

 forberedelseseksamen Fremsat af undervisnings- og forskningsministeren (Bertel Haarder) den 6. oktober 1988 Vedtaget ved tredjebehandling den 16. december 1988 Lov nr. 827 af 21/12/1988 § 1. I forbindelse med tilmeldingen til offentlige vederlagsfri ungdomsuddannelser og videregående uddannelser betales et depositum, hvis størrelse fastsættes af undervisnings- og forskningsministeren.
§ 2. Undervisnings- og forskningsministeren kan fastsætte regler om, at  

 deltagere i offentlige vederlagsfri enkeltfagskurser skal betale et depositum  

 i forbindelse med tilmeldingen.
Depositummets størrelse fastsættes af  

 undervisnings- og forskningsministeren.
Ministeren kan bestemme, hvilke  

 kurser der er omfattet af ordningen.
§ 3. Undervisnings- og forskningsministeren kan fastsætte regler om, at  

 deltagere i prøveforberedende enkeltfagsundervisning til højere  

 forberedelseseksamen skal betale et gebyr pr. fag.
Gebyrets størrelse  

 fastsættes af undervisnings- og forskningsministeren.
 § 4. Indbetaling af depositum efter §§ 1 og 2 og gebyr efter § 3 er en  

 betingelse for at kunne deltage i undervisning, prøver og eksaminer.
 § 5. Undervisnings- og forskningsministeren fastsætter nærmere regler om  

 gebyr- og depositumsordningerne, herunder om administrationen af ordningerne.
 Stk. 2. Kulturministeren kan bestemme, at reglerne i denne lov helt eller  

 delvis også gælder for uddannelser, der henhører under kulturministerens  

 område.
 § 6. Reglerne i denne lov finder ikke anvendelse, hvor der i anden  

 lovgivning er fastsat bestemmelser om gebyr eller betaling for  

 undervisningen, jf. dog § 5, stk. 2.
 § 7. Har undervisnings- og forskningsministeren bemyndiget ministeriets  

 direktorater til at udøve de beføjelser, der i denne lov er tillagt  

 ministeren, kan ministeren fastsætte regler om adgang til at klage over  

 afgørelser, der er truffet i henhold til bemyndigelsen, herunder om at  

 afgørelser ikke skal kunne indbringes for ministeren.
 § 8. Loven træder i kraft den 1. april 1989 og har virkning for  

 undervisning, der påbegyndes efter den 31. juli 1989.
 § 9. Loven gælder ikke for Færøerne og Grønland.
Oprindeligt fremsat forslag § 1. I forbindelse med tilmeldingen til offentlige vederlagsfri ungdomsuddannelser og videregående uddannelser betales et gebyr, hvis størrelse fastsættes af undervisningsministeren.
§ 2. Undervisningsministeren kan fastsætte regler om, at deltagere i  

 offentlige vederlagsfri enkeltfagskurser skal betale et gebyr i forbindelse  

 med tilmeldingen.
Gebyrets størrelse fastsættes af undervisningsministeren.  

 Ministeren kan bestemme, hvilke kurser der er omfattet af ordningen.
 § 3. Indbetaling af tilmeldingsgebyr efter § 1 eller § 2 er en betingelse  

 for at kunne deltage i undervisning, prøver og eksaminer.
 § 4. Undervisningsministeren fastsætter nærmere regler om gebyrordningen,  

 herunder om administrationen af ordningen.
 § 5. Reglerne i denne lov finder ikke anvendelse, hvor der i anden  

 lovgivning er fastsat bestemmelser om gebyr eller betaling for  

 undervisningen.
 § 6. Har undervisningsministeren bemyndiget ministeriets direktorater til  

 at udøve de beføjelser, der i denne lov er tillagt ministeren, kan ministeren  

 fastsætte regler om adgang til at klage over afgørelser, der er truffet i  

 henhold til bemyndigelsen, herunder om at afgørelser ikke skal kunne  

 indbringes for ministeren.
 § 7. Loven træder i kraft den 1. april 1989 og har virkning for  

 undervisning, der påbegyndes efter den 31. juli 1989.
 § 8. Loven gælder ikke for Færøerne og Grønland.
Bemærkninger til lovforslaget I.
Almindelige bemærkninger Lovforslagets formål er at effektivisere den økonomiske og administrative  

 tilrettelæggelse af uddannelserne ud fra et mere sikkert kendskab til  

 elevgrundlaget.
Gebyret vil blive anvendt til hel eller delvis dækning af  

 udgifterne til administration af undervisningsvirksomheden.
 Lovforslaget er samtidig et led i regeringens bestræbelser på at begrænse  

 væksten i de offentlige udgifter.
Efter de hidtidige erfaringer er der alt for mange, der melder sig til  

 uddannelser uden at møde frem til undervisningen eller hurtigt falder fra.  

 For at modvirke det ressourcespild, der er en følge heraf, foreslås det, at  

 der inden for ungdomsuddannelser og videregående uddannelser indføres en  

 ordning, hvorefter der skal betales et gebyr til dækning af  

 administrationsudgifter som betingelse for at kunne påbegynde en uddannelse,  

 som man har tilmeldt sig.
Gebyrernes størrelse foreslås fastsat så lavt, at  

 forpligtelsen til at betale gebyr ikke skal afskære nogen fra at tage en  

 uddannelse.
Med dette lovforslag indføres der bl.a. hjemmel til at opkræve et gebyr i  

 forbindelse med tilmeldingen til offentlige vederlagsfri ungdomsuddannelser  

 og videregående uddannelser.
Samtidig indføres en bemyndigelse for  

 undervisningsministeren til at fastsætte regler om, at deltagere i offentlige  

 vederlagsfri enkeltfagskurser skal betale et gebyr i forbindelse med  

 tilmeldingen.
Gebyrets størrelse fastsættes af undervisningsministeren.
I den bekendtgørelse, der vil blive udstedt med hjemmel i loven, vil der  

 blive fastsat et gebyr på 300 kr. for elever i forbindelse med tilmeldingen  

 til en ungdomsuddannelse.
Ungdomsuddannelser omfatter gymnasie- og  

 hf-uddannelser (dog ikke hf-enkeltfag, jf. nedenfor), grundlæggende  

 erhvervsuddannelser (efg, grundlæggende tekniker, lærling),  

 eksamensuddannelserne på erhvervsskolerne (højere handelseksamen og højere  

 teknisk eksamen), social- og sundhedsuddannelserne m.fl.
I forbindelse med tilmeldingen til en videregående uddannelse vil  

 der blive fastsat et gebyr på 500 kr.
Videregående uddannelser omfatter  

 uddannelser ved universiteter og højere læreanstalter, teknika, de sociale  

 højskoler, sygeplejerskeuddannelsen, terapeutskolerne, seminarierne, kortere  

 videregående uddannelser ved erhvervsskoler m.fl.
 Med hensyn til hvilke uddannelser der henhører under henholdsvis  

 ungdomsuddannelser og videregående uddannelser, vil man følge den gældende  

 ordning inden for statens uddannelsesstøtte.
Endvidere foreslås en adgang for undervisningsministeren til at fastsætte  

 regler om, at deltagere i offentlig vederlagsfri enkeltfagskurser skal betale  

 et gebyr i forbindelse med tilmeldingen.
Gebyret på kurser inden for  

 ungdomsuddannelserne vil blive på 300 kr. og inden for de videregående  

 uddannelser på 500 kr.
 Gebyrerne vil årligt blive reguleret for pris- og lønudviklingen.
 Offentlig undervisning omfatter foruden statslig og kommunal undervisning  

 også undervisning ved selvejende institutioner med 100 pct. statsfinansieret  

 drift.
Undervisningsministeren vil endvidere fremsætte et forslag til lov om  

 erhvervsrettet voksenuddannelse tilrettelagt som deltidsuddannelse eller  

 enkeltfagskurser (typisk tilrettelagt for voksne i erhverv). Der vil herunder  

 blive fastsat regler om en ny tilskudsordning med deltagerbetaling for disse  

 uddannelser.
Ordningen vil f.eks. omfatte merkonom- og teknonomuddannelserne,  

 enkeltfagskurser ved erhvervsskolerne, HD- og ED-uddannelserne ved  

 handelshøjskoler m.v.
Hensigten med den påtænkte deltagerbetalingsordning vil  

 dels være en samordning af eksisterende betalingsordninger, dels at sikre fri  

 adgang til en række erhvervsvigtige uddannelsestilbud for voksne og en  

 standard i uddannelserne tilpasset brugerønsker.
Der opkræves allerede  

 betaling på f.eks. merkonom-, teknonom- og datanomkurserne og gebyr ved  

 enkeltfagskurser på handelsskoler, der som nævnt vil blive omfattet af en ny  

 lov om erhvervsrettet voksenuddannelse tilrettelagt som deltidsuddannelse  

 eller enkeltfagskurser.
 Som eksempler på, hvor der i anden lovgivning er bestemmelser om betaling  

 eller gebyr kan nævnes følgende områder:
Prøveforberedende enkeltfagsundervisning for voksne Efteruddannelsesloven Fritidsundervisningsloven.
 Der skal ikke betales gebyr for uddannelser, hvor der opkræves  

 deltagerbetaling.
Lovforslagets økonomiske konsekvenser Merindtægterne for det offentlige ved gennemførelsen af forslaget er  

 følgende i 1989 og i budgetoverslagsperioden:
 Spørgsmålet om at inddrage merindtægterne for amtskommunerne ved  

 gebyrordningen ved gymnasie- og hf-uddannelserne samt ved andre uddannelser,  

 der henhører under kommunerne, vil indgå i forhandlingerne med de kommunale  

 organisationer om de generelle tilskud.
Lovforslagets administrative konsekvenser Man forestiller sig, at gebyret betales i forbindelse med optagelsen.  

 Opkrævningssystemet vil så vidt muligt blive knyttet sammen med de  

 edb-baserede tilmeldings- og indskrivningssystemer, som allerede eksisterer,  

 og dermed kan merbelastningen som følge af ordningens gennemførelse  

 begrænses.
 Opkrævningssystemerne tilpasses de enkelte områders forhold.
II.
Bemærkninger til de enkelte bestemmelser Til § 1 Der henvises til de almindelige bemærkninger.
Til § 2 Som eksempler på enkeltfagskurser, der vil blive omfattet af ordningen,  

 kan for tiden nævnes:
gymnasiale suppleringskurser (i det omfang, eleverne ikke ved optagelsen  

 på en videregående uddannelsesinstitution henvises til et gymnasialt  

 suppleringskursus), enkeltkursusordningen ved universiteterne og de højere læreanstalter, enkeltkursusordningen ved seminarierne, kurser på Danmarks Lærerhøjskole, Danmarks Højskole for Legemsøvelser og  

 Sløjdlærerskolerne.
Til § 4 Gebyret opkræves i forbindelse med optagelsen på en uddannelse eller et  

 kursus.
