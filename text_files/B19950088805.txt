 I medfør af § 16, § 16 a, § 34 og § 65 b, stk. 2, i lov om kommunernes  

 styrelse, jf. lovbekendtgørelse nr. 615 af 18. juli 1995, § 16, § 16 b, § 26,  

 § 34 og § 36 i lov om Københavns kommunes styrelse, jf. lovbekendtgørelse nr.  

 616 af 18. juli 1995, § 10, stk. 5, i lov om skattemyndighedernes  

 organisation og opgaver m.v., jf. lovbekendtgørelse nr. 85 af 7. februar  

 1995, § 3 i den sociale styrelseslov, jf. lovbekendtgørelse nr. 552 af 10.  

 juli 1991, som senest ændret ved lov nr. 380 af 14. juni 1995, og § 36, stk.  

 3, i lov om støtte til folkeoplysning, jf. lov nr. 410 af 13. juni 1990, som  

 senest ændret ved lov nr. 445 af 14. juni 1995, fastsættes:
Vederlag, diæter og erstatning for  

 dokumenteret tabt § 1.  Det faste vederlag for medlemskab af  

 kommunalbestyrelsen, jf. § 16, stk. 1, i lov om kommunernes styrelse, udgør i  

 kommuner 50.000 kr. årligt.
I Frederiksberg Kommune og kommuner med  

 magistratsordning udgør vederlaget dog 60.000 kr.
Stk. 2.  Det faste vederlag, jf. stk. 1, udgør i  

 amtskommuner 60.000 kr.
I Bornholms Amtskommune udgør vederlaget dog 50.000  

 kr.
 Stk. 3.  I Københavns Kommune fastsættes størrelsen af  

 det faste vederlag for medlemskab af borgerrepræsentationen i  

 styrelsesvedtægten, jf. § 16, stk. 1, i lov om Københavns kommunes styrelse.
§ 2.  Et kommunalbestyrelsesmedlem kan vælge at  

 modtage erstatning for dokumenteret tabt arbejdsfortjeneste, jf. § 10. I så  

 fald reduceres det faste vederlag efter § 1 med 20.000 kr.
Valget skal  

 foretages forud for og med virkning for et regnskabsår ad gangen.
For det  

 første år i valgperioden skal valget dog først foretages inden den 1.  

 februar.
 § 3.  Kommunalbestyrelsen kan beslutte at yde  

 udvalgsvederlag til medlemmer af kommunalbestyrelsen for medlemskab af  

 økonomiudvalg og stående udvalg og i kommuner med magistratsordning for  

 medlemskab af faste udvalg, jf. § 16, stk. 2, i lov om kommunernes styrelse.  

 Kommunalbestyrelsen kan beslutte, at der ydes udvalgsvederlag til de  

 medlemmer, der er udpeget af kommunalbestyrelsen til børn og unge-udvalget  

 efter § 126 i lov om social bistand.
 Stk. 2.  I Københavns Kommune og kommuner med  

 udvalgsløst styre kan der alene ydes udvalgsvederlag efter reglerne i § 5.
 Stk. 3.  Summen af de årlige udvalgsvederlag, der kan  

 ydes for medlemskab af de i stk. 1 nævnte udvalg, kan afhængigt af kommunens  

 indbyggertal højst udgøre følgende procenter af vederlaget til den pågældende  

 kommunes borgmester:
Stk. 4.  Kommunalbestyrelsen træffer beslutning om  

 fordeling af udvalgsvederlag mellem de udvalg, der er nævnt i stk. 1.  

 Fordelingen skal foretages forud for og med virkning for mindst et  

 regnskabsår ad gangen.
Fordelingen kan dog ændres i løbet af regnskabsåret,  

 hvis der foretages ændringer i udvalgsstrukturen.
Stk. 5.  Det beløb, der efter stk. 4 er fordelt til et  

 udvalg, fordeles ligeligt mellem udvalgets medlemmer, der er udpeget af  

 kommunalbestyrelsen blandt dens medlemmer.
Ved fordelingen ses der dog bort  

 fra udvalgets formand, hvis denne modtager vederlag for formandshvervet.
 § 4.  Kommunalbestyrelser i kommuner med udvalgsløst  

 styre kan beslutte at forhøje det faste vederlag, jf. § 1, til at udgøre  

 indtil 60.000 kr. i kommuner med et indbyggertal på højst 12.500, indtil  

 68.000 kr., i kommuner med et indbyggertal på 12.501-20.000, indtil 74.000  

 kr., i kommuner med et indbyggertal på 20.001-30.000, indtil 82.000 kr., i  

 kommuner med et indbyggertal på 30.001-60.000, samt indtil 90.000 kr. i  

 kommuner med et indbyggertal på over 60.000.
 § 5.  I kommuner med udvalgsløst styre kan  

 kommunalbestyrelsen beslutte, at der ydes et årligt udvalgsvederlag til  

 medlemmerne af det udvalg, som varetager opgaver i medfør af § 2 i den  

 sociale styrelseslov, på indtil 5.000 kr., i kommuner med et indbyggertal på  

 højst 20.000, indtil 10.000 kr., i kommuner med et indbyggertal på  

 20.001-60.000, samt indtil 15.000 kr. i kommuner med et indbyggertal på over  

 60.000.
 Stk. 2.  Københavns Borgerrepræsentation kan beslutte,  

 at der ydes et udvalgsvederlag på indtil 25.000 kr. årligt til de medlemmer,  

 der er udpeget af borgerrepræsentationen til børn og unge-udvalget.
 Stk. 3.  Udvalgsvederlag kan ikke ydes til formændene  

 for de i stk. 1 og 2 nævnte udvalg, eller til næstformanden for det i stk. 2  

 nævnte udvalg, hvis de pågældende modtager særskilt vederlag for hvervet.
 § 6.  Til et kommunalbestyrelsesmedlem, der har et  

 barn eller flere børn under 10 år boende i hjemmet, ydes et tillægsvederlag  

 på 10.000 kr. årligt.
 Stk. 2.  Vederlag efter stk. 1 ydes, hvis  

 kommunalbestyrelsesmedlemmet, dennes ægtefælle eller samlever har  

 forældremyndighed over barnet eller har barnet i privat familiepleje efter §  

 65 i lov om social bistand.
Stk. 3.  I tilfælde af fælles forældremyndighed, hvor  

 forældrene ikke bor sammen, ydes vederlaget kun, hvis barnet bor mest hos  

 kommunalbestyrelsesmedlemmet.
Hvis barnet bor lige meget hos begge  

 forældremyndighedens indehavere, ydes vederlaget kun, hvis barnet er tilmeldt  

 samme folkeregisteradresse som kommunalbestyrelsesmedlemmet.
 Stk. 4.  Kommunalbestyrelsen kan beslutte at yde  

 vederlaget, uanset de i stk. 2 nævnte betingelser ikke er opfyldt, hvis  

 barnet er tilmeldt samme folkeregisteradresse som  

 kommunalbestyrelsesmedlemmet, og barnet bor mest hos denne.
 Stk. 5.  Vederlag efter stk. 1 ydes med virkning fra den  

 måned, hvor barnet fødes, eller hvor de i stk. 1-4 nævnte betingelser i  

 øvrigt er opfyldt.
§ 7.  Vederlæggelsen efter § 1 og § 4 ophører med  

 udgangen af den måned, hvor medlemmet fratræder hvervet eller i en uafbrudt  

 periode på 6 måneder har været forhindret i at varetage hvervet.
Ved fravær  

 på grund af sygdom, graviditet, barsel og adoption er der dog ret til  

 vederlag i indtil 9 måneder.
 Stk. 2.  Vederlæggelsen efter § 3, § 5 og § 6 ophører  

 med udgangen af den måned, hvor medlemmet fratræder hvervet, eller hvor  

 medlemmet er forhindret i at varetage hvervet, jf. § 15, stk. 2, i lov om  

 kommunernes styrelse og § 15, stk. 2, i lov om Københavns kommunes styrelse.
 Stk. 3.  Vederlæggelsen efter § 6 ophører endvidere med  

 udgangen af den måned, hvor barnet fylder 10 år eller de i § 6 nævnte  

 betingelser for at modtage vederlaget ikke længere er til stede.
§ 8.  Til stedfortrædere i kommunalbestyrelsen ydes  

 vederlag og erstatning for dokumenteret tabt arbejdsfortjeneste efter samme  

 regler som til medlemmerne.
Vederlag ydes dog kun forholdsmæssigt for den  

 periode, hvor den pågældende midlertidigt er medlem af kommunalbestyrelsen.  

 For deltagelse i enkelte møder i kommunalbestyrelsen, jf. § 14, stk. 3, og §  

 15, stk. 1, i lov om kommunernes styrelse og § 14, stk. 3, og § 15, stk. 1, i  

 lov om Københavns kommunes styrelse ydes alene diæter og erstatning for  

 dokumenteret tabt arbejdsfortjeneste.
 Stk. 2.  Til medlemmer af kommunalbestyrelsen, der  

 midlertidigt indtræder i et udvalg, jf. § 28, stk. 2, i lov om kommunernes  

 styrelse, ydes det i henhold til § 3 og § 5, stk. 1, fastsatte  

 udvalgsvederlag forholdsmæssigt for den periode, hvor den pågældende er  

 medlem af udvalget.
§ 9.  Diæter, jf. § 16 a, stk. 1-3, i lov om  

 kommunernes styrelse og § 16 b, stk. 1 og 2, i lov om Københavns kommunes  

 styrelse, udgør 320 kr. pr. dag.
For dage, hvor hvervet beslaglægger mere end  

 4 timer, ydes 640 kr.
 § 10.  Erstatning for dokumenteret tabt  

 arbejdsfortjeneste, jf. § 16, stk. 5, og § 16 a, stk. 1 og 4, i lov om  

 kommunernes styrelse og § 16, stk. 4, og § 16 b, stk. 1 og 3, i lov om  

 Københavns kommunes styrelse, kan pr. dag højst udgøre 1600 kr.  

 Kommunalbestyrelsen afgør, om erstatningskravet kan anses for dokumenteret.
 § 11.  Medlemmer af skatteankenævn og disses  

 stedfortrædere, som er medlemmer af kommunalbestyrelsen, ydes erstatning for  

 dokumenteret tabt arbejdsfortjeneste og udgiftsgodtgørelse efter reglerne i §  

 16 i lov om kommunernes styrelse.
 Stk. 2.  Medlemmer af skatteankenævn og disses  

 stedfortrædere, som ikke er medlemmer af kommunalbestyrelsen, ydes diæter,  

 erstatning for dokumenteret tabt arbejdsfortjeneste og udgiftsgodtgørelse  

 efter reglerne i § 16 a i lov om kommunernes styrelse.
Vederlag og efterløn til formænd og  

 næstformænd for § 12.  I kommuner kan der ydes vederlag til formænd  

 for stående udvalg, formanden for skatteankenævnet, formanden for børn og  

 unge-udvalget, formanden for folkeoplysningsudvalget og formanden for et  

 eventuelt beskæftigelsesudvalg, jf. dog stk. 8. I Aalborg og Århus Kommuner  

 kan der ydes vederlag til formænd for faste udvalg.
I Københavns Kommune kan  

 der endvidere ydes vederlag til næstformanden for børn og unge-udvalget samt  

 næstformænd for skatteankenævnet.
 Stk. 2.  Summen af de i stk. 1 nævnte vederlag kan  

 årligt højst udgøre følgende procenter af vederlaget til den pågældende  

 kommunes borgmester, i Københavns Kommune overborgmesteren  

 (borgmestervederlaget):
 Stk. 3.  I kommuner, hvor kommunalbestyrelsen er  

 havnebestyrelse, hæves maksimum for de årlige vederlag efter stk. 2 med  

 indtil 25 pct. af vederlaget til den pågældende kommunes borgmester.  

 Forhøjelsen kan dog ikke overstige det vederlag, der fastsættes til formanden  

 for havneudvalget.
 Stk. 4.  Vederlaget til formænd for stående udvalg kan  

 udgøre indtil 40 pct. af borgmestervederlaget, jf. dog stk. 5.
 Stk. 5.  Vederlaget til formanden for havneudvalget kan  

 højst udgøre 25 pct. af borgmestervederlaget.
Stk. 6.  Vederlagene til formanden for skatteankenævnet  

 og til formanden for et eventuelt beskæftigelsesudvalg kan hver højst udgøre  

 25 pct. af borgmestervederlaget.
Vederlaget til formanden for  

 folkeoplysningsudvalget kan højst udgøre 10 pct. af borgmestervederlaget.
Stk. 7.  Vederlaget til formanden for børn og  

 unge-udvalget kan højst udgøre 10 pct. af borgmestervederlaget.
I kommuner  

 med over 40.000 indbyggere kan vederlaget dog udgøre indtil 20 pct. af  

 borgmestervederlaget.
Vederlaget til næstformanden for børn og unge-udvalget  

 i Københavns Kommune kan højst udgøre 6 pct. af borgmestervederlaget.
Stk. 8.  I kommuner med udvalgsløst styre, kan  

 vederlaget til formanden for det udvalg, som varetager opgaver i medfør af §  

 2 i den sociale styrelseslov, højst udgøre 10 pct. af borgmestervederlaget.
I  

 sådanne kommuner kan der ikke ydes vederlag til formanden for et  

 beskæftigelsesudvalg.
 Stk. 9.  Vederlaget til formanden for et fast udvalg i  

 Aalborg og Århus Kommuner kan højst udgøre 10 pct. af borgmestervederlaget.
 Stk. 10.  Vederlaget til næstformænd for  

 skatteankenævnet i Københavns Kommune kan højst udgøre 6 pct. af  

 borgmestervederlaget.
 § 13.  I amtskommuner kan der ydes vederlag til  

 formænd for stående udvalg.
 Stk. 2.  Summen af de årlige vederlag til  

 udvalgsformændene kan højst udgøre følgende procenter af vederlaget til den  

 pågældende amtskommunes amtsborgmester.
Stk. 3.  Vederlaget til den enkelte formand fastsættes  

 som en procentdel af vederlaget til den pågældende amtskommunes  

 amtsborgmester.
Vederlaget kan udgøre indtil 37 1/2 pct. af  

 amtsborgmestervederlaget.
 § 14.  I styrelsesvedtægten for kommuner og  

 amtskommuner fastsættes bestemmelser om ydelse af vederlag til de i § 12 og §  

 13 nævnte formænd.
 § 15.  Vederlæggelsen af en formand ophører med  

 udgangen af en måned, når formanden fratræder hvervet eller i en uafbrudt  

 periode på 6 måneder har været forhindret i at varetage hvervet.
§ 16.  Et medlem der på grund af formandens fravær er  

 konstitueret som formand i en periode på mindst 2 uger, modtager i  

 funktionsperioden vederlag svarende til formandens vederlag forholdsmæssigt  

 for den pågældende periode.
Funktionsvederlag kan højst ydes i en uafbrudt  

 periode på 6 måneder.
 § 17.  Der ydes efterløn til en udvalgsformand, der  

 ophører med hvervet efter mindst et års uafbrudt vederlæggelse som formand  

 for det pågældende udvalg.
Stk. 2.  Efterlønnen udgør et beløb, der for hvert  

 påbegyndt år, svarer til 1 gang det sidst ydede månedlige  

 udvalgsformandsvederlag.
Efterlønnen forfalder til udbetaling den 1. i  

 måneden efter, at hvervet fratrædes, og kan højst udgøre 3 gange det sidst  

 ydede månedlige vederlag.
 Stk. 3.  Der ydes ikke efterløn, hvis den fratrådte  

 udvalgsformand tiltræder som formand for et andet af de i § 12 og § 13  

 omhandlede udvalg, hvor hvervet som udvalgsformand ligeledes er særskilt  

 vederlagt eller vælges som borgmester eller amtsborgmester.
 Vederlag m.v. til borgmestre og  

 amtsborgmestre m.fl.
 § 18.  Borgmestre, amtsborgmestre, Københavns  

 overborgmester, magistratsmedlemmer i Aalborg, Odense og Århus Kommuner samt  

 formanden for Københavns Borgerrepræsentation oppebærer et vederlag, der  

 svarer til størrelsen af den til enhver tid gældende løn i en  

 tjenestemandsstilling i staten i overensstemmelse med bilag 1 til denne  

 bekendtgørelse.
Stk. 2.  Vederlæggelsen efter stk. 1 ophører, når  

 hvervet fratrædes.
I øvrigt ophører vederlæggelsen, når den pågældende i en  

 uafbrudt periode på 6 måneder har været forhindret i at varetage hvervet.
 Stk. 3.  Et medlem, der efter § 15, stk. 5, eller § 66,  

 stk. 2, i lov om kommunernes styrelse eller efter § 34, stk. 4, eller § 53 a,  

 stk. 3, i lov om Københavns kommunes styrelse udpeges til at fungere i et af  

 de i stk. 1 nævnte hverv, oppebærer i funktionsperioden vederlag efter stk.  

 1, jf. dog § 19, stk. 4.
Stk. 4.  Den, der modtager vederlag efter stk. 1 eller  

 stk. 3, kan ikke samtidig oppebære anden økonomisk ydelse af kommunens kasse  

 for bestridelse af et kommunalt hverv.
Der kan dog ydes godtgørelser i  

 henhold til § 16, stk. 10, litra a og b, i lov om kommunernes styrelse, og §  

 16, stk. 8, litra a og b, i lov om Københavns kommunes styrelse, vederlag til  

 borgerrepræsentationens formand efter § 16 i lov om Københavns kommunes  

 styrelse samt repræsentationsgodtgørelse efter § 20 i denne bekendtgørelse.
§ 19.  Amtsråd og kommunalbestyrelser, bortset fra  

 Københavns Borgerrepræsentation, kan forud for og med virkning for mindst et  

 regnskabsår ad gangen træffe beslutning om, at amtsrådets eller  

 kommunalbestyrelsens næstformand skal oppebære et vederlag på indtil 10 pct.  

 af formandens vederlag.
En nyvalgt kommunalbestyrelse kan dog i første  

 kvartal af funktionsperioden træffe beslutning herom med virkning fra den 1.  

 i måneden efter beslutningens vedtagelse.
Er der valgt flere næstformænd, kan  

 vederlaget kun ydes til første næstformand.
 Stk. 2.  Vederlæggelsen ophører, når hvervet fratrædes.  

 I øvrigt ophører vederlæggelsen, når den pågældende i en uafbrudt periode på  

 6 måneder har været forhindret i at varetage hvervet.
 Stk. 3.  Et medlem, der efter § 15, stk. 5, i lov om  

 kommunernes styrelse udpeges til at fungere for en næstformand, der oppebærer  

 vederlag efter stk. 1, oppebærer i funktionsperioden vederlag svarende til  

 næstformandens.
 Stk. 4.  En næstformand, der oppebærer vederlag efter  

 stk. 1 eller stk. 3, kan kun modtage funktionsvederlag efter § 18, stk. 3,  

 eller vederlag efter § 34, stk. 4, i lov om kommunernes styrelse, såfremt den  

 pågældende inden for et regnskabsår har varetaget formandens opgaver i mere  

 end 5 uger.
 § 20.  Formanden og næstformænd for Københavns  

 Borgerrepræsentation samt overborgmesteren og borgmestre i Københavns Kommune  

 oppebærer en repræsentationsgodtgørelse i overensstemmelse med bilag 2 til  

 denne bekendtgørelse.
Stk. 2.  Repræsentationsgodtgørelsen, der udbetales  

 månedsvis forud, ydes for hver påbegyndt kalendermåned og ophører med  

 udgangen af den måned, hvori hvervet fratrædes.
I øvrigt ophører  

 repræsentationsgodtgørelsen, når den pågældende i en 1 måned har været  

 forhindret i at varetage hvervet.
 Stk. 3.  Den, der konstitueres eller udpeges til at  

 fungere efter § 34 eller § 53 a, stk. 3, i lov om Københavns kommunes  

 styrelse, oppebærer ikke repræsentationsgodtgørelse i det pågældende hverv.
Fælles bestemmelser § 21.  Ud over vederlag efter § 12, stk. 1, § 13, stk.  

 1, § 18, stk. 1 og 3, samt § 19, stk. 1 og 3, oppebærer modtageren en  

 feriegodtgørelse på 11/2 pct. af de ydede vederlag.
 Stk. 2.  Feriegodtgørelsen udbetales pr. 1. maj for de  

 vederlag, der er oppebåret i det foregående kalenderår.
 Stk. 3.  Der ydes ikke feriegodtgørelse af vederlag i  

 henhold til § 34, stk. 4, i lov om kommunernes styrelse eller § 26, stk. 2, i  

 lov om Københavns kommunes styrelse.
§ 22.  Vederlag efter §§ 1-6, § 12, § 13, § 18, stk. 1  

 og § 19, stk. 1, udbetales månedsvis forud og ydes for hver påbegyndt  

 kalendermåned.
Vederlag efter § 8, § 16, § 18, stk. 3, og § 19, stk. 3 og 4,  

 udbetales månedsvis bagud.
 § 23.  Kommunens indbyggertal efter § 3, § 4 og § 12  

 samt bilag 1 er indbyggertallet pr. 1. juli i det foregående år i henhold til  

 den af Danmarks Statistik offentliggjorte opgørelse over befolkningen i de  

 enkelte kommuner.
 Stk. 2.  Falder indbyggertallet i kommunen, oppebærer  

 borgmesteren dog sit hidtidige vederlag, og de i § 3, stk. 3, og § 12, stk.  

 2, anførte rammer opretholdes indtil udløbet af kommunalbestyrelsens  

 funktionsperiode.
 § 24.  Enhver er forpligtet til at modtage de ydelser,  

 der tilkommer den pågældende efter de foranstående regler, jf. dog § 6, stk.  

 2, i bekendtgørelse nr. 1169 af 23. december 1993 om pension m.v. til  

 borgmestre og amtsborgmestre m.fl.
 § 25.  Bekendtgørelsen træder i kraft den 1. januar  

 1996.
 Stk. 2.  Indenrigsministeriets bekendtgørelse nr. 82 af  

 19. februar 1993 om vederlag til formænd for kommunalbestyrelsernes og  

 amtsrådenes udvalg m.v., som ændret ved bekendtgørelse nr. 1171 af 23.  

 december 1993, bekendtgørelse nr. 1168 af 23. december 1993 om vederlag m.v.  

 til borgmestre og amtsborgmestre m.fl., samt bekendtgørelse nr. 1170 af 23.  

 december 1993 om diæter og vederlag for varetagelse af kommunale hverv  

 ophæves.
