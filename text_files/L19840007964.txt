 I tilslutning til udenrigsministeriets bekendtgørelse nr. 38 af 20. marts  

 1981, Lovtidende C, meddeles det, at der ved noteveksling i Dar es Salaam den  

 19. juni og den 2. juli 1984 er indgået en overenskomst mellem Danmark og  

 Tanzania, ifølge hvilken den danske regering over en fireårig periode yder et  

 beløb på 5.200.000 kroner til et stadsingeniørprogram i Tanzania.
Danmark har siden 1977 gennem udsendelse af ingeniører bistået de  

 tanzanianske myndigheder med løsning af en række tekniske opgaver i et antal  

 udvalgte byer.
Under fortsættelsen af projektet i 5 udvalgte byer vil  

 hovedvægten blive lagt på vedligeholdelsesarbejder, navnlig for så vidt angår  

 kommunale veje, el- og vandforsyning samt offentlige bygninger.
