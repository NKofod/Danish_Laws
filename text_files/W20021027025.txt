 Der blev  

 klaget over den information, der blev givet forud for operationen og over den  

 information, der efterfølgende blev givet om behandlingstilbud.
Klage  

 over ukorrekt information Nævnet fandt ikke anledning til kritik af overlægen for den  

 givne information.
Nævnet lagde vægt på, at patienten ved forundersøgelsen ifølge  

 journalen fik oplyst, at den endelige diagnose ville blive stillet under  

 operationen, ligesom den videre fremgangsmåde ved operationen ville afhænge  

 af  

 prøvesvaret.
Nævnet fandt ikke anledning til at antage, at informationen blev  

 givet på anden måde end angivet i journalen.
 For så vidt angår den efter operationen følgende information  

 lagde nævnet vægt på, at der ved forstadier til kræft i den testikel, der  

 ikke  

 er fjernet, foreligger 3 behandlingsmuligheder, og at afgørelsen af hvilken  

 behandling, der skal give, træffes af den onkologiske afdeling, der skal  

 gennemføre behandlingen.
 Samlet fandt nævnet, at patienten havde fået den information,  

 som det på daværende tidspunkt var muligt at give.
