Fastansættelse,  

 beskæftigelseskravet ikke opfyldt, da ikke nok arbejdstimer forud for  

 fritstilling Dato 1. december 2006 X Arbejdsløshedskasse X Arbejdsløshedskasse har ved brev af 14. august 2006  

 bedt Arbejdsmarkedets Ankenævn om at træffe afgørelse i sagen om, hvorvidt  

 butik Y er forpligtet til at betale dagpengegodtgørelse for 1. og 2.  

 ledighedsdag i forbindelse med arbejdsforholdets ophør for M, CPR-nr.  

 mmmmmmmmmm.
 Sagen blev behandlet på møde den 30. november 2006.
Nævnet traf følgende A F G Ø R E L S E Ankenævnet finder, at butik Y ikke er forpligtet til at  

 betale dagpengegodtgørelse for 1. og 2. ledighedsdag i forbindelse med  

 Ms  

 fratræden som salgsassistent den 30. juni 2006.
 Nævnet har ved afgørelsen lagt vægt på, at en  

 fritstilling efter § 1, stk. 4 i bekendtgørelsen om  

 dagpengegodtgørelse for 1. og 2. ledighedsdag medfører, at den periode  

 beskæftigelsen skal ligge i forlænges bagud fra fritstillingen.
 Nævnet har endvidere lagt vægt på, at M inden for de  

 sidste 4 uger forud for fritstillingen ikke  

 har været beskæftiget hos arbejdsgiver mindst svarende til fuld  

 overenskomstmæssig  

 arbejdstid i 2 uger.
Nævnet bemærker i den forbindelse, at kun faktiske  

 arbejdstimer hos arbejdsgiver kan medregnes ved beregningen af, om  

 beskæftigelseskravet er opfyldt.
Løntimerne under fritstillingen kan således  

 ikke tælles med.
 Beskæftigelseskravet er dermed ikke opfyldt, og  

 arbejdsgiver er således ikke forpligtet til at betale dagpengegodtgørelse for  

 1. og 2. ledighedsdag til M i forbindelse med hendes fratræden den 30. juni  

 2006.
 Det er oplyst, at a-kassen har udbetalt  

 dagpengegodtgørelse for 1. og 2. ledighedsdag til M.
 Afgørelsen er truffet med hjemmel i § 84,  

 stk. 2 i arbejdsløshedsforsikringsloven, jf. lovbekendtgørelse nr. 874  

 af 11.  

 september 2005 om arbejdsløshedsforsikring m.v. og § 1, stk. 3 og 4  

 og § 11 i Direktoratet for Arbejdsløshedsforsikringens bekendtgørelse  

 nr.  

 669 af 11. juli 2000 om dagpengegodtgørelse for 1. og 2. ledighedsdag, som  

 ændret ved Arbejdsdirektoratets bekendtgørelse nr. 491 af 12. juni 2003.
På ankenævnets  

 vegne XX fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
M Butik Y Arbejdsdirektoratet, kontor Y 4 1. Sagsforløb Det fremgår af sagen, at M fra  

 den 1. juni 2006 var ansat på fuld tid som salgsassistent hos Butik Y, der  

 den  

 12. juni 2006 opsagde hende til fratræden samme dag.
Opsigelsen var begrundet  

 med, at hverken kemi eller samarbejdet fungerede optimalt.
 X Arbejdsløshedskasse udvirkede efterfølgende, at M  

 blev fritstillet og fik løn fra den 12. til den 30. juni 2006.
 Efter  

 sin fratræden rettede M henvendelse til a-kasse om, at der ikke er udbetalt  

 dagpengegodtgørelse for 1. og 2. ledighedsdag ved fratrædelsen den 30. juni  

 2006.
A-kassen har ved brev af 6. juli 2006 anmodet  

 arbejdsgiver om at udbetale 2 hele g-dage for den 3. og 4. juli 2006 til  

 medlemmet.
Arbejdsgiver har på skemaet Arbejdsgiveroplysninger svaret  

 a-kassen,  

 at M blev bortvist den 12. juni 2006, at afskedigelsen væsentligst skyldtes  

 hende og at hun fik jobbet på falsk grundlag.
Herefter har a-kassen ved brev af 14. august 2006  

 anmodet Arbejdsmarkedets Ankenævn om at træffe afgørelse om, hvorvidt  

 arbejdsgiver er forpligtet til at betale dagpengegodtgørelse for 1. og 2.  

 ledighedsdag til medlemmet.
I brevet er det anført, at medlemmet i de sidste  

 4  

 uger før arbejdsophøret den 30. juni 2006 var beskæftiget i 148 timer.
 Det fremgår af sagen, at a-kassen har lagt ud for den  

 manglende betaling af dagpengegodtgørelse for 1. og 2. ledighedsdag til  

 medlemmet.
Sekretariatet har hørt arbejdsgiveren vedrørende klagen  

 samt bedt denne udfylde et spørgeskema.
Arbejdsgiver har indsendt udfyldt  

 spørgeskema, hvoraf fremgår, at medlemmet var ansat på fuld tid, at medlemmet  

 blev bortvist fra en tidligere stilling hos anden arbejdsgiver på grund af  

 butikstyveri samt at medlemmet fik nærværende job på falsk grundlag.
 A-kassen har til arbejdsgivers spørgeskema i brev af  

 19. oktober 2006 bekræftet, at medlemmet tidligere er blevet taget for  

 butikstyveri og af den grund bortvist fra den daværende arbejdsplads, samt  

 anført, at der ikke siden har været problemer og at medlemmet ikke efter  

 a-kassens opfattelse er selvforskyldt ledig.
2. Regler Lovbekendtgørelse  

 nr. 874 af 11. september 2005 om arbejdsløshedsforsikring m.v.
Bidrag fra  

 arbejdsgivere § 84.  

  

 Til et medlem betaler arbejdsgiveren ved afskedigelse, hjemsendelse, ophør af  

 opgave- og tidsbestemt akkord og lignende dagpengegodtgørelse for 1. og 2.  

 ledighedsdag.
Dagpengegodtgørelsen udgør pr. dag et beløb svarende til 7,4/37  

 af det højeste dagpengebeløb for en uge, jf. § 47, stk. 1, afrundet  

 til nærmeste hele kronebeløb.
Ved ledighed på 4 timer eller derunder betaler  

 arbejdsgiveren en dagpengegodtgørelse svarende til halvdelen af det i 2. pkt.  

 omhandlede  

 beløb.
Ved ledighed på over 4 timer betaler arbejdsgiveren fuld  

 dagpengegodtgørelse.
 Stk. 2.  

  

 Arbejdsgiverens forpligtelse indtræder kun, når medlemmet inden for de sidste  

 4  

 uger har været beskæftiget hos arbejdsgiveren svarende til fuld  

 overenskomstmæssig arbejdstid i 2 uger.
Stk. 3.  

  

 Arbejdsgiverens forpligtelse til at udbetale dagpengegodtgørelse bortfalder, 1)  

 	  

 hvis det godtgøres,  

 at beskæftigelse påbegyndes den efterfølgende arbejdsdag, eller der modtages  

 sygedagpenge eller afholdes ferie i tilslutning til arbejdsophøret, 2)  

 	  

 hvis afskedigelsen  

 væsentligst kan tilregnes medlemmet, 3)  

 	  

 hvis arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendiggjort af strejke eller lockout på anden virksomhed, eller 4)  

 	  

 hvis medlemmet har  

 været i beskæftigelse, hvortil der ydes offentligt tilskud til lønnen i  

 henhold  

 til lov om en aktiv beskæftigelsesindsats.
 Stk. 4.  

  

 Arbejdsgiverens forpligtelse til at udbetale dagpengegodtgørelse til samme  

 person kan højst indtræde 16 gange i løbet af et kalenderår.
Stk. 5.  

  

 Dagpengegodtgørelsen udbetales snarest  

 muligt, dog senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af en  

 erklæring på tro og love om kravet i stk. 3, nr. 1. Arbejdsgiveren kan  

 senest 14 dage efter medlemmets afskedigelse, hjemsendelse m.v., anmode  

 medlemmet om at afgive en erklæring efter 1. pkt.
Medlemmets ret til  

 dagpengegodtgørelse bortfalder, hvis erklæringen på tro og love ikke er  

 afgivet  

 til arbejdsgiveren senest 14 dage efter arbejdsgiverens anmodning.
Stk. 6.  

  

 Hvis  

 dagpengegodtgørelsen ikke betales rettidigt, jf. stk. 5, har  

 arbejdsløshedskassen efter anmodning fra medlemmet pligt til at hjælpe med at  

 få beløbet udbetalt hos arbejdsgiveren, hvis kassen finder, at medlemmet  

 utvivlsomt har krav på dagpengegodtgørelsen.
Arbejdsløshedskassen sender med  

 henblik herpå en skriftlig begrundet anmodning til arbejdsgiveren om betaling  

 af dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist, og finder kassen  

 fortsat, at kravet er berettiget, lægger kassen godtgørelsen ud til  

 medlemmet.  

 § 86 finder tilsvarende anvendelse på udlagt godtgørelse efter 3. pkt.
 Stk. 7.  

  

 Samtidig  

 med udbetaling efter stk. 6, 3. pkt., fremsender arbejdsløshedskassen  

 sagen med en begrundet indstilling til Arbejdsmarkedets Ankenævn, der træffer  

 afgørelse i sagen, jf. stk. 8. Finder ankenævnet, at medlemmet er  

 berettiget  

 til dagpengegodtgørelse, skal arbejdsgiveren indbetale godtgørelsen til  

 Arbejdsdirektoratet inden for en nærmere angivet frist, som fastsættes af  

 ankenævnet.
Stk. 8.  

  

 Tvivlsspørgsmål om ret til dagpengegodtgørelse kan indbringes for  

 Arbejdsmarkedets Ankenævn.
Ankenævnets afgørelse kan ikke indbringes for  

 anden  

 administrativ myndighed.
 Stk. 9.  

  

 Krav mod  

 arbejdsgiveren om betaling af dagpengegodtgørelse, jf. stk. 7, kan med  

 tillæg af omkostninger inddrives af restanceinddrivelsesmyndigheden, hvis  

 kravet ikke betales inden for den fastsatte frist.  

 Restanceinddrivelsesmyndigheden  

 kan inddrive det skyldige beløb ved udpantning, når kravet er fastslået af  

 Arbejdsmarkedets Ankenævn.
Stk. 10.  

  

 Direktøren for Arbejdsdirektoratet  

 fastsætter efter forhandling med Beskæftigelsesrådet regler om anvendelse af  

 bestemmelserne i stk. 1-7 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud over de i  

 stk. 3  

 nævnte.
Direktøren for Arbejdsdirektoratet fastsætter endvidere regler om  

 betaling af gebyr for Arbejdsmarkedets Ankenævns og Arbejdsdirektoratets  

 behandling  

 af sager efter stk. 7 og 8.
Direktoratet for  

 Arbejdsløshedsforsikringens bekendtgørelse nr. 669 af 11. juli 2000 om  

 dagpengegodtgørelse  

 for 1. og 2. ledighedsdag, som ændret ved Arbejdsdirektoratets bekendtgørelse  

 nr. 491 af 12. juni 2003 § 1.  

  

 En  

 arbejdsgiver skal betale et medlem af en a-kasse dagpengegodtgørelse for 1.  

 og  

 2. ledighedsdag, hvis medlemmet 1)  

 	  

 bliver ledigt som  

 følge af afskedigelse, hjemsendelse, ophør af opgave- og tidsbestemt akkord  

 og  

 lignende, 2)  

 	  

 har været ansat som  

 lønmodtager, og 3)  

 	  

 har indtjent en løn i  

 ansættelsen.
 Stk. 2.  

  

 Ved  

 »G-dage« forstås i denne bekendtgørelse 1. og 2. ledighedsdag. Én »G-dag« er  

 én  

 ledighedsdag.
Stk. 3.  

  

 En  

 arbejdsgiver skal betale for G-dage, hvis medlemmet inden for de sidste 4  

 uger  

 i alt har været beskæftiget hos arbejdsgiveren i et omfang, der svarer til  

 fuld  

 overenskomstmæssig arbejdstid i 2 uger.
Hvis et medlems arbejdstid ikke kan  

 anses som kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4.  

  

 Den  

 periode, som beskæftigelsen skal ligge i, jf. stk. 3, forlænges bagud,  

 hvis der i perioden er fravær f.eks. på grund af sygdom, ferie,  

 overenskomstmæssige  

 fridage, søgnehelligdage, konflikt eller deltagelse i kursus som led i  

 ansættelsen.
Stk. 5.  

  

 En  

 arbejdsgiver skal højst betale for en G-dag 16 gange til det samme medlem i  

 et  

 kalenderår.
Heri medregnes betalinger for de gange, hvor arbejdsgiveren kun  

 skal betale for en halv G-dag.
Stk. 6.  

  

 Betaling  

 for en G-dag er A-indkomst.
Der skal ikke beregnes feriegodtgørelse, trækkes  

 arbejdsmarkedsbidrag, ATP eller beløb til Den Særlige Pensionsopsparing af  

 betalingen for en G-dag.
 ..
Manglende betaling § 11.  

  

 Et  

 medlems a-kasse skal hjælpe medlemmet med at få en arbejdsgiver til at betale  

 for G-dage, hvis 1)  

 	  

 arbejdsgiveren ikke  

 betaler til tiden, jf. §§ 7 og 8, 2)  

 	  

 medlemmet beder  

 a-kassen om hjælp, og 3)  

 	  

 a-kassen finder, at  

 medlemmet uden tvivl har ret til betalingen.
Stk. 2.  

  

 A-kassen  

 sender herefter en begrundet anmodning til arbejdsgiveren om at betale til  

 medlemmet inden 14 dage efter modtagelsen af anmodningen.
Hvis arbejdsgiveren  

 ikke betaler til tiden, og a-kassen fortsat mener, at kravet er berettiget,  

 lægger a-kassen beløbet ud til medlemmet.
Stk. 3.  

  

 Samtidig  

 med at a-kassen lægger beløbet ud, sender a-kassen sagen med en begrundet  

 indstilling  

 til Arbejdsmarkedets Ankenævn, der træffer afgørelse i sagen.
Ankenævnets  

 afgørelse skal sendes til arbejdsgiveren, medlemmet, Arbejdsdirektoratet og  

 a-kassen.
 Stk. 4.  

  

 Hvis en  

 arbejdsgiver indbringer et tvivlsspørgsmål, jf. § 10, efter at a-kassen  

 har lagt et beløb ud, skal klagen behandles sammen med Arbejdsmarkedets  

 Ankenævns behandling af a-kassens indstilling.
Stk. 5.  

  

 Finder  

 Arbejdsmarkedets Ankenævn, at medlemmet har ret til betaling for G-dage, skal  

 arbejdsgiveren betale beløbet til Arbejdsdirektoratet inden 4 uger efter  

 modtagelsen af afgørelsen.
Har direktoratet ikke fået beløbet til tiden, kan  

 kravet sendes til Finansstyrelsen, der inddriver beløbet med tillæg af et  

 gebyr  

 til direktoratet og Finansstyrelsens omkostninger ved inddrivelsen.
