Betænkning afgivet af Socialudvalget den  

 2. marts 2000 Betænkning over Forslag til lov om ændring af lov om  

 tilbageholdelse af stofmisbrugere i behandling (Forlængelse af ordning med mulighed for at  

 tilbageholde stofmisbrugere i behandling) Udvalget har behandlet lovforslaget i nogle møder  

 og har herunder stillet et spørgsmål til socialministeren, som  

 denne har besvaret skriftligt.
Udvalget opfordrer regeringen  

 til at overveje, hvorledes indsatsen i forhold til gravide stof- og  

 alkoholmisbrugere kan tilrettelægges mest hensigtsmæssigt.
Der  

 henvises til socialministerens svar på spørgsmål nr. 1,  

 der er optrykt som bilag til betænkningen.
 Herefter indstiller et flertal (udvalget med  

 undtagelse af Socialistisk Folkepartis og Enhedslistens medlemmer)  

 lovforslaget til vedtagelse uændret.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
Bilag Et af udvalgets spørgsmål til socialministeren  

 og dennes svar herpå Spørgsmål 1:
Vil et ændringsforslag om indførelse af  

 særlige bestemmelser om tilbageholdelse og behandling af gravide stof-  

 og alkoholmisbrugere efter ministerens opfattelse give anledning til  

 problemer - og i givet fald hvilke? Svar:
 I følge gældende lov om tilbageholdelse af  

 stofmisbrugere i behandling kan der ske tilbageholdelse af gravide  

 stofmisbrugere i behandling, hvis lovens betingelser i øvrigt er  

 opfyldt.
Således skal (amts)kommunen have truffet principiel  

 beslutning om at ville anvende loven enten generelt eller særligt for  

 gravide stofmisbrugere.
Videre skal der træffes konkret beslutning om  

 at tilbyde en stofmisbruger at indgå kontrakt om behandling for  

 stofmisbrug med mulighed for tilbageholdelse.
Og endelig kræves der  

 tilslutning fra den stofmisbrugers side, som har fået tilbud om  

 kontrakt af den omhandlede type.
 Der kan vælges flere modeller, hvis man vil sikre en  

 tilbageholdelsesmulighed i denne lov for gravide stofmisbrugere, hvorimod  

 særlige bestemmelser om behandlingen af gravide stofmisbrugere  

 samt  tilbageholdelse og behandling af gravide alkoholmisbrugere  

kræver en helt ny lovgivning, da sådanne ændringer i  

 lovgivningen er af principiel karakter og omfatter helt nye  

 målgrupper.
Hvis sigtet er, at alle gravide stofmisbrugere, som  

 ønsker behandling, tilbydes en kontrakt med tilbageholdelsesmulighed,  

 kan dette sikres ved, at loven gælder umiddelbart, således at  

  det ikke forudsættes, at (amts)kommunen først skal træffe  

 principiel beslutning om dens anvendelse.
Erfaringen viser herudover, at det  

 som minimum må være et retskrav at få tilbudt en kontrakt  

 med mulighed for tilbageholdelse.
Sådanne eventuelle ændringer i  

 lovgivningen rejser spørgsmålet, om der i givet fald  må  

 gælde tilsvarende regler for andre stofmisbrugere, der går i  

 behandling.
 Da hovedparten af stofmisbrugere i behandling imidlertid  

 er i ambulant behandling (af ca. 7.000 i behandling i 1998 skønnes  

 mere end 4.000 at være i ambulant behandling), vil en ændring af  

 loven således, at alle gravide stofmisbrugere og eventuelt også  

 alle andre stofmisbrugere skal have retskrav på  

 tilbageholdelseskontrakt, kunne indebære et øget brug af  

 døgnbehandling med deraf følgende stigning i amternes og  

 kommunernes udgifter til området.
 Hvis der med spørgsmålet sigtes på, at  

 det skal være obligatorisk at tilbageholde gravide stofmisbrugere i  

 behandling, som ønsker at forlade behandlingen, foreligger der en  

 sådan grad af tvang, at der kræves helt ny lovgivning, jf.  

 ovenfor.
Det vil imidlertid inden for stofmisbrugsområdet  

 kunne modvirke målet om, at så mange som muligt af  

 stofmisbrugerne er i kontakt med behandlingssystemet, hvis graden af tvang  

 optrappes.
Specielt for gravide stofmisbrugere er det vigtigt at nå  

 så mange som muligt så tidligt som muligt, således at der  

 er mulighed for at rådgive og vejlede samt tilbyde behandling.
Som eksempler på midler til at nå disse  

 mål kan ud over opsøgende arbejde peges på en udvidelse af  

 underretningspligten i serviceloven til også at omfatte gravide med et  

 alkohol- eller stofmisbrugsproblem, som er indeholdt i et udkast til  

 lovforslag, der for øjeblikket er til høring.
Ligesom  

 etablering af tværfaglige grupper i kommunerne for at styrke  

 sammenhængen og helheden i tilbudene til de svagest stillede  

 børn og unge, som også er et element i udkastet, kan medvirke  

 til at hjælpe gravide misbrugere mere hensigtsmæssigt.
 Det har ikke været muligt at indhente udtalelse fra  

 Sundhedsministeriet vedrørende tilbageholdelse og behandling af  

 gravide alkoholmisbrugere inden for fristen for besvarelsen af det stillede  

 spørgsmål, men opmærksomheden henledes på, at  

 behandling af alkoholmisbrugere fremgår af sygehuslovens § 16, samt at  

 det, som nævnt ovenfor, formentlig vil kræve ny lovgivning, hvis  

 der skulle være mulighed for tilbageholdelse og behandling af denne  

 gruppe.
