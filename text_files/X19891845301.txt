 Skat af løn, optjent i 1988 af en færing, der studerede her i landet,  

 blev eftergivet af Skatteministeren.
 En færing, der studerer i Danmark, anmodede om fritagelse for beskatning  

 af den løn, som han i indkomståret 1988 har oppebåret for arbejde, der har  

 forbindelse med studierne.
 Baggrunden for anmodningen er det forhold, at den studerende har  

 disponeret i tillid til at lønnen også var skattefri i 1988, og dette blev  

 understøttet af, at den pågældende i slutningen af 1987 fra sin bopælskommune  

 modtog en skattefritagelseserklæring for 1988.
 Ifølge artikel 11 i den dansk-færøsk dobbeltbeskatningsoverenskomst fra  

 1968 var den omhandlede indkomst helt skattefri, men denne skattefritagelse  

 er med virkning fra og med 1. januar 1988 ophævet i den nye  

 dobbeltbeskatningsoverenskomst af 12. august 1986.
 Skatteministeren imødekom efter omstændighederne anmodningen, idet der  

 herved blev lagt vægt på den af kommunen udsendte skattefritagelseserklæring.
