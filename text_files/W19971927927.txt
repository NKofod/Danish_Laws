Førtidspension på grund af følger efter whip-lash traume Ankestyrelsen har modtaget en del forespørgsler om praksis for tilkendelse  

 af førtidspension til personer med følger efter et whip-lash traume, senest  

 en forespørgsel fra Folketingets Socialudvalg til Socialministeren.
 Ankestyrelsen har oplyst, at det efter lov om social pension §  

 14,stk.1-3,jf. § 15 er en betingelse for tilkendelse af førtidspension på  

 rent helbredsmæssigt grundlag, at erhvervsevnen er varigt nedsat på grund af  

 fysisk eller psykisk invaliditet, og at der ikke er mulighed for bedring af  

 tilstanden ved behandling eller revalidering.
 Efter Ankestyrelsens praksis vil der kunne tilkendes førtidspension på  

 rent helbredsmæssigt grundlag til personer med følger efter et whip- lash  

 traume efter en konkret vurdering i det enkelte tilfælde.Bedømmelsen af om  

 der kan tilkendes højeste, mellemste eller forhøjet almindelig førtidspension  

 beror således også på en konkret vurdering, herunder af følgernes  

 sværhedsgrad.
 Der vil således ikke alene kunne tilkendes førtidspension i de tilfælde,  

 hvor traumet har medført sværere skader på rygsøjle eller rygmarv, men også i  

 de - relativt få - tilfælde, hvor der,uanset at der ikke kan påvises sådanne  

 sværere skader, udvikler sig varige symptomer.
 I de sidstnævnte tilfælde er det efter Ankestyrelsens praksis en  

 betingelse for tilkendelse af førtidspension, at tilstanden har bestået i  

 længere tid, og at det ikke har været muligt at bedre tilstanden ved  

 behandling eller revalideringsforanstaltninger.
 Ankestyrelsens praksis om til- kendelse af pension til personer med følger  

 efter whip- lash traume, hvor der ikke er påvist sværere skader på rygsøjle  

 eller rygmarv, fremgår af SM P-33-95.
