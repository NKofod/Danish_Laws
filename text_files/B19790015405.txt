 I henhold til § 6, nr. 1 og 2, § 35, stk. 2, og § 43 i lov nr. 372 af 13.  

 juni 1973 om miljøbeskyttelse fastsættes:
 § 1.  Etablering af punktudsugningsanlæg med en  

 maksimal kapacitet på indtil 1000 norm.m3 pr. time for håndslibemaskiner i  

 autolakererier, som er i drift på denne bekendtgørelses  

 ikrafttrædelsestidspunkt, kan ske uden godkendelse i medfør af  

 miljøbeskyttelseslovens § 35, stk. 1, 2. pkt., såfremt følgende betingelser  

 er opfyldt.
 1. Koncentrationen af slibestøv i luftafkastet  

 (emissionskoncentrationen) må ikke overstige 20 mg pr. norm.m3, målt som 1  

 times middelværdi.
 2. Den koncentration af slibestøv, som  

 punktudsugningsanlægget giver anledning til i omgivelserne  

 (immissionskoncentrationsbidraget, bestemt i overensstemmelse med  

 miljøstyrelsens vejledning nr. 7/ 1974 om begrænsning af luftforurening fra  

 virksomheder) må ikke overstige 0,06 mg. pr. norm.m3 (S * Ks).
 3. Støjudsendelse:
a.
Såfremt autolakereriet, hvori punktudsugningsanlægget installeres, er  

 godkendt i henhold til miljøbeskyttelseslovens kapitel 5, skal de i  

 godkendelsen fastsatte maksimale støjgrænser fortsat overholdes efter at  

 punktudsugningsanlægget er taget i brug.
b.
I alle andre tilfælde må støjbidraget fra sugeanlæg og luftafkast,  

 bestemt som det konstante, korrigerede lydniveau målt i 5 meters afstand over  

 en 15 minutters periode, ikke overstige 50 dB(A). Ved indendørs placering i  

 bygning opført af tunge materialer, eller opført af materialer med  

 tilsvarende støjdæmpende egenskaber, må støjbidraget, målt indendørs på samme  

 måde, dog være indtil 70 dB(A). Punktudsugningsanlægget må kun være i drift i  

 perioden kl. 07.00-18.00 hverdage og kl. 07.00-14.00 lørdage.
 Stk. 2.  Punktudsugningsanlægget må ikke anvendes til  

 udsugning af opløsningsmiddeldampe.
 § 2.  Bestemmelsen i § 1, stk. 1, nr. 1, anses for  

 overholdt, hvis enten:
1. Udsugningsluften, inden den udsendes i omgivelserne  

 passerer et fiberfilter, der af filterstofleverandøren er angivet som  

 beregnet for regenerering ved rystning eller blæsning.
Filteret skal være  

 forsynet med differenstrykmåler og trykfaldet under drift må maksimalt være  

 80 mm VS over filterdugen.
Filteret skal opfylde følgende specifikationer:
a.
Filter stofkvalitet.
 Nålefilt.
 Minimum vægt 500 g/ m2.
Maksimal permeabilitet på ren filterdug målt ved et trykfald på 20 mm VS efter DIN  

 53887:
 230 1/ dm2*min.
 Bomuldsvæv.
 Minimum vægt 240 g/ m2 udført efter DS73.
Maksimal permeabilitet på ren filterdug mål ved et trykfald på 20 mm VS efter DIN  

 53887:
 40 1/ dm2*min.
b.
Maksimal filterfladebelastning.
 Rysterenset 2,5 m3/ m2*min.
 Luftrenset 4 m3/ m2*min.
 eller:
2. Det ved måling på et eksisterende tilsvarende anlæg  

 af samme fabrikat, udført af et laboratorium, der af Statens Tekniske  

 Prøvenævn er autoriseret til at udføre sådanne målinger, over for  

 tilsynsmyndigheden dokumenteres, at kravet kan overholdes.
Referencemålingen  

 skal være udført på et filter, der har været i drift mindst 40 timer inden  

 målingen foretages.
 Stk. 2.  Bestemmelsen i § 1, stk. 1, nr. 2, anses for  

 overholdt, såfremt bestemmelsen i § 1, stk. 1, nr. 1, er overholdt, og  

 luftafkastet har en højde af 1 m over tag, og giver den afkastede luft en  

 opadrettet hastighed på mindst 15 m pr. sekund ved maksimal belastning.  

 Afkasthøjden skal dog mindst være lig højden af den højeste beboelsesejendom  

 indenfor en afstand af 50 m fra afkastet.
 § 3.  Tilsynet med at §§ 1-2 i denne bekendtgørelse  

 overholdes, påhviler kommunalbestyrelsen, jfr. dog miljøbeskyttelseslovens §  

 50.
 § 4.  Denne bekendtgørelse træder i kraft dagen efter  

 bekendtgørelsen i Lovtidende.
 Miljøministeriet, den 6. april 1979.
