 I medfør af §§ 52 f, 55, stk. 8, 57, stk. 5, 62, stk. 2, 62 a, stk. 5, 63,  

 stk. 5, og 65, stk. 5, i lov om arbejdsløshedsforsikring m.v., jf.  

 lovbekendtgørelse nr. 6 af 9. januar 1995, som ændret ved lov nr. 1058 af 20.  

 december 1995, § 5 b, stk. 2, i lov om orlov og § 40 a, stk. 2, i lov om  

 arbejdsmarkedsuddannelser, som senest ændret ved lov nr. 1060 af 20. december  

 1995, fastsættes efter forhandling med Landsarbejdsrådet:
Rådighed § 1.  Et ledigt medlem kan kun få dagpenge, hvis  

 medlemmet står til rådighed for arbejdsmarkedet.
 § 2.  Hvis medlemmet har en individuel handlingsplan,  

 er handlingsplanen udgangspunktet for, hvad medlemmet står til rådighed for.
§ 3.  Medlemmet skal opholde sig og have bopæl i  

 Danmark.
Hvis medlemmet rejser til udlandet, men kommer tilbage til Danmark  

 inden for samme døgn, kan der udbetales dagpenge for den pågældende dag, hvis  

 medlemmet har kunnet overtage arbejde, jf. § 5.
 § 4.  Medlemmet skal være tilmeldt og have kontakt til  

 Arbejdsformidlingen.
Stk. 2.  Selvom medlemmet ikke har været tilmeldt  

 Arbejdsformidlingen, kan medlemmet få dagpenge, hvis perioden ikke er på over  

 3 måneder, og det skyldes Arbejdsformidlingen, at medlemmet ikke er blevet  

 tilmeldt eller ved en fejl er blevet afmeldt.
Medlemmet skal i øvrigt opfylde  

 betingelserne for ret til dagpenge.
 Stk. 3.  Direktøren for arbejdsløshedsforsikringen kan  

 give tilladelse til, at medlemmet får dagpenge, selvom betingelserne i stk.  

 2, 1. pkt., ikke er opfyldt.
 § 5.  Medlemmet skal kunne overtage arbejde ved  

 arbejdstids begyndelse dagen efter, at arbejdet er formidlet af  

 Arbejdsformidlingen eller arbejdsløshedskassen.
Stk. 2.  Kravet om varslet kan fraviges for et medlem,  

 der arbejder inden for et arbejdsområde, hvor det er nødvendigt, at  

 tiltrædelse sker samme dag.
Arbejdsformidlingen eller arbejdsløshedskassen  

 skal på forhånd orientere medlemmet herom.
§ 6.  Medlemmet skal kunne formidles passende arbejde  

 med fuld sædvanlig arbejdstid på de vilkår, som er almindelige inden for  

 medlemmets faglige område.
Hvis medlemmet ikke kan overtage arbejde inden for  

 sit faglige område, kan medlemmet få dagpenge, når medlemmet kan overtage  

 arbejde inden for andre faglige områder.
Medlemmet skal oplyse  

 Arbejdsformidlingen og arbejdsløshedskassen om, hvilket arbejde medlemmet kan  

 overtage.
 Stk. 2.  Når medlemmet har været ledigt i sammenlagt 12  

 måneder inden for de seneste 15 måneder, skal medlemmet også kunne formidles  

 rimeligt arbejde, som ligger uden for medlemmets hidtidige faglige område.  

 Rimeligt arbejde er arbejde, som medlemmet kan varetage.
 Stk. 3.  Ved vurderingen af, om arbejdet er rimeligt,  

 jf. stk. 2, skal der i videst muligt omfang tages hensyn til medlemmets  

 alder, uddannelse, erhvervserfaring og øvrige kvalifikationer, men også til  

 længden af medlemmets ledighed og arbejdsmarkedssituationen i medlemmets  

 geografiske område.
Stk. 4.  Medlemmet skal kunne overtage arbejde med en  

 rimelig transporttid.
Hvis medlemmet bor i et område, hvor det er nødvendigt  

 med længere transporttid end sædvanligt, må medlemmet acceptere denne  

 transporttid.
Fra det tidspunkt, hvor medlemmet kan formidles rimeligt  

 arbejde, skal medlemmet kunne overtage arbejde i et større geografisk område.
Stk. 5.  Når et medlem har haft sammenlagt 12 måneders  

 ledighed inden for de seneste 15 måneder, skal arbejdsløshedskassen  

 underrette Arbejdsformidlingen herom.
Opgørelsen af ledighed i 1. pkt. sker  

 efter reglerne i §§ 125 og 126 i Arbejdsmarkedsstyrelsens bekendtgørelse om  

 en aktiv arbejdsmarkedsindsats.
 § 7.  Medlemmet skal søge arbejde og deltage i kurser  

 og andre tilbud, der øger mulighederne for at få arbejde.
 Stk. 2.  Medlemmet skal søge arbejde på den måde, der er  

 sædvanlig inden for det faglige område, og medlemmet skal søge arbejde med  

 fuld sædvanlig arbejdstid.
§ 8.  Et medlem, der deltager i tilbud efter en  

 individuel handlingsplan kan formidles arbejde, jf. § 6, medmindre andet er  

 fastsat.
Medlemmet har ikke pligt til at søge arbejde, jf. § 7, medmindre  

 medlemmet deltager i tilbud om uddannelse og samtidig får dagpenge.
 Stk. 2.  Stk. 1 finder også anvendelse på et medlem, der  

 deltager i omskoling eller anden uddannelse uden for en individuel  

 handlingsplan, som Arbejdsformidlingen vurderer vil forbedre den lediges  

 mulighed for at vende tilbage til arbejdsmarkedet, jf. § 12, stk. 2, i  

 Arbejdsmarkedsstyrelsens bekendtgørelse om en aktiv arbejdsmarkedsindsats.
 § 9.  Et ledigt medlem, der modtager orlovsydelse til  

 uddannelse efter lov om orlov, kan formidles arbejde, jf. § 6, medmindre  

 Arbejdsformidlingen har fraveget kravet.
 Stk. 2.  Er uddannelsesorloven givet til en uddannelse i  

 udlandet, er den ledige fritaget for kravet om at stå til rådighed for  

 formidlet arbejde i orlovsperioden, medmindre medlemmet under uddannelsen har  

 ophold i Danmark.
 § 10.  Et ledigt medlem, der modtager godtgørelse  

 eller elevstøtte efter lov om arbejdsmarkedsuddannelser, kan formidles  

 arbejde, jf. § 6, medmindre Arbejdsformidlingen har fraveget kravet.
 § 11.  Dagpenge må ikke udbetales til et medlem, som  

 deltager i undervisning, jf dog stk. 2-5.
 Stk. 2.  Et medlem kan bevare dagpengeretten ved  

 deltagelse i aftenskoleundervisning, hvortil der ydes støtte i henhold til  

 lov om støtte til folkeoplysning.
 Stk. 3.  Et medlem kan bevare dagpengeretten ved  

 deltagelse i undervisning, hvis undervisningens varighed er under 20 timer om  

 ugen, og uddannelsen ikke er godkendt som støtteberettigende efter lov om  

 statens uddannelsesstøtte i det omfang den udbydes som heltidsundervisning.  

 Dagpengeretten kan ligeledes bevares ved deltagelse i  

 HF-enkeltfagsundervisning under 20 timer om ugen og undervisning svarende til  

 folkeskolens 8.-10. klassetrin (uanset timetal). Hvis uddannelsen berettiger  

 til godtgørelse efter lov om arbejdsmarkedsuddannelser, kan dagpenge ikke  

 modtages for de timer, som uddannelsen varer.
 Stk. 4.  Et medlem bevarer dagpengeretten ved deltagelse  

 i undervisning i op til 2 uger (uanset timetal), hvis undervisningen  

 arrangeres af medlemmets faglige organisation, arbejdsløshedskasse eller  

 Arbejdsformidlingen med det formål at styrke medlemmets tilknytning til  

 arbejdsmarkedet.
Stk. 5.  Et medlem under 25 år, der har ret til dagpenge  

 efter § 52 b, stk. 1, 1. pkt., i lov om arbejdsløshedsforsikring m.v., kan i  

 en periode på op til sammenlagt 6 måneder deltage i højskole- eller  

 daghøjskoleforløb (uanset timetal) indtil medlemmet har haft 6 måneders  

 ledighed inden for de seneste 9 måneder.
Under forløbet har medlemmet ret til  

 50 pct. af højeste dagpenge, jf. §§ 47 og 70 i lov om  

 arbejdsløshedsforsikring m.v.
Stk. 6.  Dagpenge efter stk. 2-5 må ikke udbetales, hvis  

 et medlem afbryder et arbejdsforhold for at påbegynde eller fortsætte  

 deltagelse i undervisning.
Dagpenge må endvidere ikke udbetales, hvis et  

 medlem uden en gyldig grund, jf. § 23, undlader at afbryde undervisningen for  

 at påtage sig formidlet arbejde.
 Stk. 7.  Et ledigt medlem har pligt til at underrette  

 Arbejdsformidlingen og arbejdsløshedskassen om deltagelse i undervisning.  

 Arbejdsløshedskassen har pligt til straks ved underretningen at vejlede  

 medlemmet om rådighedsforpligtelsen.
 § 12.  Medlemmet må ikke forbeholde sin arbejdskraft  

 for sæsonarbejde.
 Stk. 2.  Medlemmet må ikke forbeholde sin arbejdskraft  

 for en bestemt arbejdsgiver eller arbejdsplads, og medlemmet må ikke begrænse  

 sin rådighed til et afgrænset arbejdsområde inden for sit faglige område.
 § 13.  Medlemmet skal oplyse arbejdsløshedskassen om  

 afslag på formidlet arbejde og arbejdsophør og begrænsninger i rådigheden for  

 arbejdsmarkedet.
 Stk. 2.  Medlemmet skal give oplysninger om sin  

 rådighed, herunder arbejdssøgning og deltagelse i kurser m.v., og årsagen til  

 afslag på arbejde og arbejdsophør, hvis arbejdsløshedskassen beder om det.
Særlige regler om rådighed § 14.  Medlemmet kan ikke få dagpenge, hvis medlemmet  

 afslår formidlet arbejde, tilbud om omskoling mv., jf. § 8, stk. 2, eller  

 tilbud efter en individuel handlingsplan eller uddannelsesplan, fordi  

 medlemmet skal Stk. 2.  Stk. 1 finder tilsvarende anvendelse, hvis  

 medlemmet bringer sit arbejde til ophør eller afbryder et tilbud om omskoling  

 mv., jf. § 8, stk. 2, eller et tilbud efter en individuel handlingsplan eller  

 uddannelsesplan.
 Stk. 3.  Medlemmet kan igen få dagpenge fra det  

 tidspunkt, hvor det dokumenteres, at forudsætningen for afslaget eller  

 ophøret er bortfaldet, jf. dog § 36 og § 37.
§ 15.  Medlemmet kan anses for at stå til rådighed for  

 arbejdsmarkedet under arbejdssøgning i et andet land, hvis medlemmet inden  

 afrejsen godtgør over for arbejdsløshedskassen at have en aftale med en  

 arbejdsgiver om en ansættelsessamtale i det andet land, og medlemmet giver  

 meddelelse om opholdets varighed til Arbejdsformidlingen og  

 arbejdsløshedskassen før rejsen.
Medlemmet skal komme tilbage til Danmark  

 inden for 5 dage.
 § 16.  Medlemmet kan anses for at stå til rådighed for  

 arbejdsmarkedet i resten af en orlovsperiode fra et arbejde, hvis perioden  

 forventes at vare over 4 uger, og medlemmet ikke har mulighed for at  

 genoptage arbejdet med det samme.
 § 17.  Et fuldtidsforsikret medlem, der arbejder på  

 nedsat tid, kan få supplerende dagpenge, selv om arbejdsgiveren har krav på  

 et opsigelsesvarsel, når arbejdsgiveren erklærer at ville se bort fra  

 opsigelsesvarslet, hvis medlemmet opnår arbejde med en længere arbejdstid.  

 Det gælder kun, hvis medlemmets nedsatte arbejdstid ligger inden for den  

 fulde, normale arbejdstid for medlemmets arbejdsområde.
 Stk. 2.  Arbejdsgiverens erklæring skal enten foreligge  

 på en formular (frigørelsesattest), som Direktoratet for  

 Arbejdsløshedsforsikringen udarbejder, eller frigørelsesmuligheden skal være  

 en del af ansættelseskontrakten.
Stk. 3.  Medlemmet vil kunne få supplerende dagpenge fra  

 ansættelsesforholdets første dag, når arbejdsgiverens erklæring er  

 arbejdsløshedskassen i hænde i underskrevet stand senest 14 dage efter, at  

 ansættelsen er begyndt.
Hvis arbejdsløshedskassen har modtaget  

 arbejdsgiverens erklæring senere end 14 dage efter, at ansættelsen er  

 begyndt, kan medlemmet tidligst få supplerende dagpenge fra dette tidspunkt.
 § 18.  Medlemmet kan anses for at stå til rådighed,  

 uanset at medlemmet har borgerligt ombud eller andet hverv i det offentliges  

 interesse, som begrænser muligheden for at overtage arbejde.
§ 19.  Medlemmet kan anses for at stå til rådighed i  

 en ledighedsperiode, indtil medlemmet har mulighed for at begynde en anden  

 del af en erhvervsuddannelse efter lov om erhvervsuddannelser, en del af en  

 uddannelse, som fuldt ud kan sidestilles hermed, eller en del af en  

 erhvervsgrunduddannelse efter lov om erhvervsgrunduddannelse m.v.
Det gælder  

 kun, hvis perioden mellem de to dele af uddannelsen forventes at vare over 4  

 uger.
Stk. 2.  Medlemmet kan anses for at stå til rådighed i  

 en ledighedsperiode mellem to perioder i et uddannelsesforløb, der ikke er  

 omfattet af stk. 1, eller i en orlovsperiode fra uddannelsen.
Det gælder kun,  

 hvis perioden forventes at vare over 4 uger.
Der kan ikke udbetales dagpenge,  

 hvis ledigheden skyldes uddannelsesstedets ferieperiode.
 § 20.  Direktøren for arbejdsløshedsforsikringen kan  

 give tilladelse til, at et medlem, der har fået et krav om arbejde efter  

 manglende rådighed, jf. § 25, fordi medlemmet har begrænset sin rådighed for  

 arbejdsmarkedet til sæsonarbejde, kan overgå til efterløn eller delefterløn,  

 hvis medlemmet i øvrigt opfylder betingelserne herfor, uanset kravet om  

 arbejde ikke er opfyldt.
Selvforskyldt ledighed § 21.  Medlemmet er selvforskyldt ledigt, hvis  

 medlemmet afslår et formidlet arbejde eller opsiger et arbejde uden en gyldig  

 grund, jf. § 23. Det samme gælder, hvis medlemmet uden en gyldig grund afslår  

 et formidlet arbejde, mens medlemmet deltager i et tilbud efter en individuel  

 handlingsplan.
 Stk. 2.  Medlemmet er selvforskyldt ledigt, hvis  

 medlemmet afslår at medvirke til at udarbejde eller revidere en individuel  

 handlingsplan eller afslår eller afbryder et tilbud efter en individuel  

 handlingsplan uden en gyldig grund, jf. § 24.
 Stk. 3.  Medlemmet er selvforskyldt ledigt, hvis  

 medlemmet afslår eller ophører med et tilbud om omskoling mv., jf. § 8, stk.  

 2, uden en gyldig grund, jf. § 24.
 Stk. 4.  Stk. 1-3 gælder også situationer, der kan  

 sidestilles med afslag.
 Stk. 5.  Stk. 1-3 gælder for et medlem, der tager orlov  

 fra et arbejde, medmindre medlemmet tager orlov fra arbejdet i henhold til  

 lov om orlov.
Stk. 6.  Reglerne i §§ 21-24 gælder ikke for medlemmer,  

 som i aktivperioden, jf. § 55, stk. 2, i lov om arbejdsløshedsforsikring  

 m.v., afslår at medvirke til at udarbejde eller revidere en individuel  

 handlingsplan eller afslår et tilbud, som er givet i henhold til § 33 i lov  

 om en aktiv arbejdsmarkedspolitik.
For disse medlemmer gælder reglerne i §  

 36, jf. dog § 24, stk. 4.
Stk. 7.  Reglerne i §§ 21-24 gælder ikke for medlemmer  

 under 25 år, der er omfattet af § 52 b i lov om arbejdsløshedsforsikring  

 m.v., som afslår tilbud efter en individuel uddannelsesplan eller afslår at  

 medvirke til at udarbejde eller revidere en individuel uddannelsesplan.
For  

 disse medlemmer gælder reglerne i § 37.
 § 22.  Medlemmet er selvforskyldt ledigt, hvis  

 medlemmet bliver afskediget af en grund, der væsentligst skyldes medlemmet.
 Stk. 2.  Stk. 1 gælder også i tilfælde, hvor et medlem  

 bliver afskediget i jobtræning eller individuel jobtræning efter en  

 individuel handlingsplan og i tilfælde, hvor uddannelsesstedet afbryder  

 medlemmets omskoling mv., jf. § 8, stk. 2, eller medlemmets uddannelse efter  

 en individuel handlingsplan eller uddannelsesplan.
 § 23.  Gyldige grunde, jf. § 21, er:
Medlemmet kan afslå eller opsige arbejdet, hvis der er lægelig  

 dokumentation for, at medlemmet på grund af sit helbred ikke eller kun med  

 vanskelighed kan udføre arbejdet, eller at arbejdet forventes at medføre, at  

 der opstår eller sker en forværring af helbredsmæssige problemer - herunder  

 problemer i forbindelse med graviditet.
Ved opsigelse skal medlemmet have  

 forsøgt at få andet arbejde på arbejdspladsen.
Der henvises i øvrigt til §  

 29, stk. 1.
Medlemmet kan afslå eller opsige arbejdet, hvis afstanden mellem bopæl og  

 arbejdssted medfører en urimelig belastning af medlemmet på grund af  

 transportvanskeligheder eller på grund af den tid, der går til transport.  

 Hvis medlemmet opsiger arbejdet, skal det ske i umiddelbar tilknytning til en  

 omlægning af offentlige transportmidler, en ændring af arbejdstidens  

 placering eller bortfald af kørelejlighed, og medlemmet skal før opsigelsen  

 have forsøgt at få arbejdstiden flyttet.
Der henvises i øvrigt til § 29, stk.  

 1.
Medlemmet kan afslå eller opsige arbejdet, hvis medlemmet mangler  

 pasningsmulighed for børn eller andre familiemedlemmer af husstanden, der  

 kræver pleje, og medlemmet har gjort rimelige forsøg på at skaffe  

 pasningsmulighed.
Ved opsigelse skal medlemmet have forsøgt at få anden  

 arbejdstid på arbejdspladsen.
Der henvises i øvrigt til § 29, stk. 1.
Medlemmet kan afslå eller opsige arbejdet, hvis medlemmet ønsker at overgå  

 til efterløn eller delefterløn, og medlemmet rent faktisk indtræder i  

 efterløns- eller delefterlønsordningen.
Ved afslag er det en betingelse, at  

 medlemmet anmoder om at overgå til efterløn eller delefterløn i umiddelbar  

 tilknytning til afslaget på arbejdet og med virkning fra anmodningen.
Der  

 henvises i øvrigt til § 14, stk. 1.
Medlemmet kan afslå eller opsige arbejdet, hvis medlemmets arbejdstid er  

 på over 6 timer i døgnet, eller arbejdstiden beregnet i gennemsnit for 1  

 måned har en varighed på over 30 timer pr. uge.
Ved opsigelse er det en  

 betingelse, at den ændrede arbejdstid er pålagt medlemmet af arbejdsgiveren,  

 og at medlemmet ikke har accepteret arbejdstiden.
Medlemmet kan afslå eller opsige arbejdet, hvis medlemmet mister retten  

 til supplerende dagpenge, jf. §§ 60, stk. 1, og 73, stk. 1 og 2, i lov om  

 arbejdsløshedsforsikring m.v.
Et fuldtidsforsikret medlem kan sige arbejdet  

 op og fratræde inden for 26 uger efter, at retten til supplerende dagpenge er  

 bortfaldet.
Hvis bortfaldstidspunktet udskydes af en uforudsigelig eller  

 pludseligt opstået situation, er det fortsat en gyldig grund til ophøret,  

 hvis medlemmet stilles som om, at retten til supplerende dagpenge er  

 bortfaldet ved arbejdsophøret.
Medlemmet kan afslå eller opsige arbejdet, hvis medlemmet mister retten  

 til supplerende dagpenge, fordi arbejdsgiveren ikke ønsker at udstede en  

 frigørelsesattest.
Det gælder ikke, hvis medlemmet har accepteret at  

 fortsætte arbejdet uden samtidig at få supplerende dagpenge.
 Medlemmet kan afslå eller opsige arbejdet, hvis arbejdet udføres i  

 udlandet, på Færøerne eller i Grønland.
Medlemmet kan afslå eller opsige arbejdet, hvis medlemmet nægter at  

 medvirke til udvikling og produktion af krigsmateriel, jf. lov om  

 krigsmateriel m.v.
Arbejdsløshedskassen skal indhente en skriftlig erklæring  

 fra Justitsministeriet om, at den pågældende virksomhed er omfattet af lov om  

 krigsmateriel m.v.
Medlemmet kan afslå eller opsige arbejdet, hvis medlemmet får støtte efter  

 lov om social bistand til pasning af handicappet barn eller pasning af  

 nærtstående, der ønsker at dø i eget hjem.
Medlemmet skal have fået afslag på  

 at få orlov fra arbejdet.
Der henvises i øvrigt til § 29, stk. 1.
Medlemmet kan opsige arbejdet, hvis almindelige arbejdsretlige principper  

 gør, at medlemmet ikke skal fortsætte med arbejdet.
Medlemmet skal have  

 henvendt sig til arbejdsgiveren for at opnå en løsning på de opståede  

 problemer - eventuelt gennem den faglige organisation.
Medlemmet kan opsige arbejdet senest 2 år efter en flytning, der skyldes,  

 at ægtefællen eller samleveren overtager varigt arbejde, begynder  

 længerevarende uddannelse eller begynder eller flytter selvstændig virksomhed  

 uden for det hidtidige hjemsted.
Det samme gælder hjemmeboende umyndige børn,  

 hvor forældrene skal flytte af en af de nævnte grunde.
Medlemmet kan opsige arbejdet, hvis medlemmet som led i en  

 fratrædelsesordning modtager en godtgørelse fra arbejdsgiveren i forbindelse  

 med fratrædelsen.
Godtgørelsen skal - sammenlagt med løn i den periode,  

 medlemmets eget opsigelsesvarsel løber - mindst svare til løn for den  

 periode, der svarer til arbejdsgiverens opsigelsesvarsel.
Medlemmet kan opsige arbejdet på grund af flytning uden for det hidtidige  

 hjemsted som følge af den samboende ægtefælles eller samleverens udøvelse af  

 fysisk vold mod medlemmet, når arbejdsophøret og flytningen sker i  

 tilknytning til den fysiske volds udøvelse.
Medlemmet skal ved lægeattest  

 eller politianmeldelse kunne dokumentere at have været udsat for fysisk vold.  

 Direktøren for arbejdsløshedsforsikringen kan bestemme, at det er en gyldig  

 grund, uanset medlemmet ikke kan dokumentere fysisk vold, men det ved  

 politianmeldelse kan dokumenteres, at medlemmets flytning og arbejdsophør i  

 tilknytning hertil skyldes overhængende fare for medlemmets liv på grund af  

 trusler om fysisk vold fra den samboende ægtefælles eller samleverens side.
 Medlemmet kan afslå arbejdet, hvis det formidlede arbejde ikke skal kunne  

 overtages, jf. §§ 5 og 6.
Stk. 2.  Der skal ikke ske registrering af selvforskyldt  

 ledighed i tilfælde, hvor et medlem ophører med sit arbejde i forbindelse med  

 a) overtagelse af andet varigt arbejde med samme eller højere ugentlige  

 timetal, eller et omfang, der ikke vil kunne give ret til supplerende  

 dagpenge, Stk. 3.  Der skal ikke ske registrering af selvforskyldt  

 ledighed i tilfælde, hvor et medlem, der ikke er omfattet af lov om  

 værnepligtsorlov, opsiger et arbejde for at aftjene militær eller civil  

 værnepligt, udføre FN-tjeneste eller ligestillede opgaver, som er omfattet af  

 lov om værnepligtsorlov.
 Stk. 4.  Uanset stk. 1 og 2, kan direktøren for  

 Arbejdsløshedsforsikringen i særlige tilfælde bestemme, at et medlem, der  

 ophører med et arbejde, som efter sin art normalt ikke udbydes som  

 hovedbeskæftigelse, ikke skal registreres for selvforskyldt ledighed.
 § 24.  § 23, stk. 1, nr. 1-14, og stk. 2 og 3, finder  

 tilsvarende anvendelse på medvirken til udarbejdelse eller revision af en  

 individuel handlingsplan, tilbud efter en individuel handlingsplan og  

 omskoling m.v., jf. § 8, stk. 2.
Stk. 2.  Et medlem kan afslå et tilbud om omskoling m.v.  

 eller et tilbud efter en individuel handlingsplan, hvis tilbudet ikke er  

 rimeligt, jf.
Arbejdsmarkedsstyrelsens bekendtgørelse om en aktiv  

 arbejdsmarkedsindsats.
 Stk. 3.  Der skal ikke ske registrering af selvforskyldt  

 ledighed i tilfælde, hvor et medlem ophører i tilbud om omskoling m.v. eller  

 i et tilbud efter en individuel handlingsplan eller uddannelsesplan i  

 forbindelse med, at medlemmet overtager varigt arbejde, der ikke gives  

 offentlige løntilskud til, eller arbejde, der er formidlet af  

 Arbejdsformidlingen eller medlemmets arbejdsløshedskasse efter reglerne i  

 Arbejdsmarkedsstyrelsens bekendtgørelse om en aktiv arbejdsmarkedsindsats.  

 Det samme gælder ved afbrydelse af omskoling m.v. eller ved afbrydelse af en  

 uddannelse, der er led i en individuel handlingsplan eller uddannelsesplan,  

 når uddannelsesinstitutionen bekræfter, at medlemmet ikke har de fornødne  

 færdigheder til at gennemføre uddannelsen.
 Stk. 4.  Et medlem kan i aktivperioden afslå eller  

 ophøre i et tilbud efter en individuel handlingsplan, bortset fra formidlet  

 ustøttet arbejde, hvis medlemmet umiddelbart efter afslaget eller ophøret  

 overgår til overgangsydelse.
Udbetaling af dagpenge § 25.  Hvis medlemmet efter §§ 31 og 32 ikke anses for  

 at stå til rådighed, kan medlemmet ikke få dagpenge.
 Stk. 2.  Er medlemmet 2 gange inden for 12 måneder  

 blevet selvforskyldt ledig, kan medlemmet ikke få dagpenge.
 Stk. 3.  Et fuldtidsforsikret medlem kan igen få  

 dagpenge efter mere end 300 timers arbejde i en periode på 10 uger, hvis  

 arbejdet er udbudt på almindelige løn- og arbejdsvilkår, og der ikke er givet  

 offentlige løntilskud til arbejdet.
 Stk. 4.  Et deltidsforsikret medlem kan på samme måde  

 igen få dagpenge efter mindst 150 timers arbejde i en 10-ugers-periode, jf. i  

 øvrigt stk. 3.
 Stk. 5.  Medlemmet kan igen få dagpenge, hvis medlemmet  

 i mindst 26 uger uafbrudt har drevet selvstændig erhvervsvirksomhed i  

 væsentligt omfang uden samtidig at modtage etableringsydelse efter lov om en  

 aktiv arbejdsmarkedspolitik, iværksætterydelse efter lov om arbejdstilbud til  

 ledige, igangsætningsydelse efter lov om social bistand eller lignende.
 Stk. 6.  Et medlem, der ikke står til rådighed, fordi  

 medlemmet har forbeholdt sin arbejdskraft for en bestemt arbejdsgiver eller  

 arbejdsplads, kan igen få dagpenge, hvis medlemmet dokumenterer, at årsagen  

 til den manglende rådighed ikke længere er til stede.
 Stk. 7.  Medlemmet kan ikke opfylde kravet om arbejde i  

 stk. 3 og 4 med arbejde af den karakter, der var årsag til den manglende  

 rådighed, jf. § 12.
 § 26.  Så længe medlemmet ikke kan overtage arbejde,  

 jf. §§ 5 og 6, ikke er tilmeldt Arbejdsformidlingen, jf. § 4, eller ikke har  

 bopæl og opholder sig i Danmark, jf. § 3, kan medlemmet ikke få dagpenge.
 Stk. 2.  Medlemmet kan ikke få dagpenge, så længe  

 medlemmet ikke har givet de oplysninger, som arbejdsløshedskassen har bedt  

 om, jf. § 13, stk. 2. Dagpengene kan dog efterbetales, hvis medlemmet har  

 stået til rådighed for arbejdsmarkedet i den mellemliggende periode.
 Stk. 3.  Medlemmet kan ikke få dagpenge, så længe  

 medlemmet udebliver fra en samtale i arbejdsløshedskassen, som  

 arbejdsløshedskassen har indkaldt medlemmet til skriftligt og personligt.  

 Medlemmet kan igen få dagpenge, når medlemmet har henvendt sig skriftligt,  

 personligt eller telefonisk til arbejdsløshedskassen.
stk. 4.  Medlemmet kan ikke få dagpenge, så længe  

 medlemmet udebliver fra en grundregistreringssamtale, eller uden en gyldig  

 grund, jf. §§ 23 og 39, udebliver fra en formidlingssamtale eller en samtale  

 vedrørende tilbud om omskoling mv., jf. § 8, stk. 2, eller udarbejdelse eller  

 revision af en individuel handlingsplan eller uddannelsesplan, som  

 Arbejdsformidlingen har indkaldt medlemmet til skriftligt og personligt, og  

 med angivelse af samtalens formål.
Medlemmet kan igen få dagpenge, når  

 medlemmet har henvendt sig skriftligt, personligt eller telefonisk til  

 Arbejdsformidlingen eller arbejdsløshedskassen, medmindre dagpengeretten helt  

 eller delvist er bortfaldet efter andre bestemmelser i bekendtgørelsen.
 Stk. 5.  Medlemmet kan ikke få dagpenge, så længe  

 medlemmet udebliver fra andre end de i stk. 4 nævnte møder eller aktiviteter,  

 som Arbejdsformidlingen har indkaldt medlemmet til skriftligt og personligt.  

 Dagpenge kan dog efterbetales - bortset fra de dage, som møderne eller  

 aktiviteterne vedrører - hvis medlemmet har stået til rådighed for  

 arbejdsmarkedet i den mellemliggende periode.
§ 27.  Hvis medlemmet uden en gyldig grund afslår et  

 formidlet arbejde, pålægges medlemmet 1 uges effektiv karantæne.
Tilsvarende  

 gælder, hvis medlemmet uden en gyldig grund afslår et formidlet arbejde, mens  

 medlemmet deltager i et tilbud efter en individuel handlingsplan.
Modtager  

 medlemmet under tilbudet en ydelse, som ikke udbetales af  

 arbejdsløshedskassen, får karantænen dog tidligst virkning fra det tidspunkt,  

 hvor medlemmet ophører med tilbudet.
 Stk. 2.  Hvis et ledigt medlem afslår et formidlet  

 arbejde uden en gyldig grund i en periode, hvor medlemmet er på  

 uddannelsesorlov eller modtager godtgørelse eller elevstøtte efter lov om  

 arbejdsmarkedsuddannelser, pålægges medlemmet 1 uges effektiv karantæne.
 Stk. 3.  Hvis et medlem uden en gyldig grund afslår at  

 deltage i omskoling mv., jf. § 8, stk. 2, pålægges medlemmet 1 uges effektiv  

 karantæne.
 Stk. 4.  Hvis medlemmet uden en gyldig grund afslår at  

 medvirke til at udarbejde eller revidere en individuel handlingsplan eller  

 afslår et tilbud efter en individuel handlingsplan, pålægges medlemmet 1 uges  

 effektiv karantæne.
Stk. 5.  Den effektive karantæne anses for udstået, hvis  

 karantænen ikke er afviklet senest 3 måneder efter afslaget eller tilbudets  

 ophør.
Karantænen anses endvidere for udstået, hvis medlemmet efter afslaget  

 har haft ustøttet beskæftigelse i en periode, der for fuldtidsforsikrede  

 udgør mindst 185 timer og for deltidsforsikrede 5 gange den gennemsnitlige  

 ugentlige arbejdstid, opgjort på grundlag af beskæftigelsen i den periode,  

 der danner grundlag for beregningen af medlemmets dagpengesats.
Stk. 6.  Stk. 4 gælder ikke for medlemmer i  

 aktivperioden, jf. § 55, stk. 2, i lov om arbejdsløshedsforsikring m.v., og  

 for medlemmer under 25 år, der er omfattet af § 52 b i lov om  

 arbejdsløshedsforsikring m.v., og som afslår tilbud efter en individuel  

 handlingsplan eller uddannelsesplan eller afslår at medvirke til at udarbejde  

 eller revidere en individuel handlingsplan eller uddannelsesplan.
For disse  

 medlemmer gælder reglerne i § 36 og § 37.
 Stk. 7.  Er medlemmet samtidigt pålagt flere effektive  

 karantæner, skal den karantæne, der forældes først, afvikles først.
 § 28.  Hvis medlemmet siger sit arbejde op uden en  

 gyldig grund eller bliver afskediget af en grund, der væsentligst skyldes  

 medlemmet, pålægges medlemmet 5 ugers effektiv karantæne.
 Stk. 2.  Stk. 1 finder tilsvarende anvendelse, hvis  

 medlemmet siger sit arbejde op uden en gyldig grund eller bliver afskediget  

 af en grund, der væsentligst kan tilregnes medlemmet, i en periode, hvor  

 medlemmet er på orlov med orlovsydelse efter lov om orlov eller deltager i  

 tilbud efter en individuel handlingsplan eller uddannelsesplan uden samtidig  

 at modtage dagpenge, jf. dog stk. 3.
Stk. 3.  Stk. 1 finder tilsvarende anvendelse, hvis et  

 medlem, der modtager orlovsydelse som lønmodtager efter lov om orlov, opsiger  

 det arbejde, som medlemmet er på orlov fra, eller hvis medlemmet modtager  

 godtgørelse eller elevstøtte efter lov om arbejdsmarkedsuddannelser.
I disse  

 tilfælde kan karantænen dog tidligst få virkning fra periodens ophør.
 Stk. 4.  Hvis medlemmet uden en gyldig grund selv siger  

 et formidlet arbejde op inden for den første uge, pålægges medlemmet 1 uges  

 effektiv karantæne.
Stk. 5.  Hvis medlemmet bliver afskediget, uden at  

 afskedigelsen væsentligst skyldes medlemmet, og medlemmet uden en gyldig  

 grund selv siger arbejdet op og fratræder, før arbejdsgiverens  

 opsigelsesvarsel udløber, er medlemmet selvforskyldt ledigt og pålægges 5  

 ugers effektiv karantæne.
Karantæneperioden kan dog ikke være længere end den  

 periode, som ligger mellem medlemmets fratrædelsestidspunkt og det tidspunkt,  

 hvor medlemmet skulle være fratrådt efter arbejdsgiverens opsigelsesvarsel.  

 Det samme gælder, hvis medlemmet bliver afskediget, uden at afskedigelsen  

 væsentligst skyldes medlemmet, og medlemmet accepterer et kortere  

 opsigelsesvarsel fra arbejdsgiverens side end det, der ellers gælder for  

 medlemmet.
Karantænen anses for udstået, hvis karantænen ikke er afviklet  

 senest på det tidspunkt, hvor medlemmet skulle være fratrådt i henhold til  

 arbejdsgiverens opsigelsesvarsel.
 Stk. 6.  Stk. 1-5, som handler om arbejde, gælder også  

 ophør i tilbud om omskoling m.v., jf. § 8, stk. 2, og ophør og afskedigelse i  

 tilbud efter en individuel handlingsplan eller uddannelsesplan.
 Stk. 7.  Den effektive karantæne anses for udstået, hvis  

 karantænen ikke er afviklet senest 3 måneder efter arbejdsophøret eller  

 orlovens ophør, jf. dog stk. 5. Karantænen anses endvidere for udstået, hvis  

 medlemmet efter ophøret har haft ustøttet beskæftigelse i en periode, der for  

 fuldtidsforsikrede udgør mindst 185 timer og for deltidsforsikrede 5 gange  

 den gennemsnitlige ugentlige arbejdstid, opgjort på grundlag af  

 beskæftigelsen i den periode, der danner grundlag for beregningen af  

 medlemmets dagpengesats.
 Stk. 8.  Er medlemmet samtidigt pålagt flere effektive  

 karantæner, skal den karantæne, der forældes først, afvikles først.
 § 29.  Hvis medlemmet har en gyldig grund til afslag  

 eller ophør, vil medlemmet efter en konkret vurdering kunne miste retten til  

 dagpenge, hvis medlemmet i øvrigt ikke kan anses for at stå til rådighed for  

 arbejdsmarkedet.
Stk. 2.  Hvis medlemmet er selvforskyldt ledigt, vil  

 medlemmet efter en konkret vurdering kunne miste retten til dagpenge, hvis  

 medlemmet i øvrigt ikke kan anses for at stå til rådighed for  

 arbejdsmarkedet.
Medlemmet får ikke karantæne, hvis medlemmet får et krav om  

 arbejde efter manglende rådighed, jf. § 25.
 Arbejdsløshedskassens administration m.v.
 § 30.  Arbejdsløshedskassen skal notere alle  

 oplysninger, der kan have betydning for medlemmets dagpengeret, herunder de  

 oplysninger medlemmet selv giver, og underretninger fra Arbejdsformidlingen.
 § 31.  Arbejdsløshedskassen skal senest vurdere  

 medlemmets rådighed i forbindelse med, at arbejdsløshedskassen indberetter  

 medlemmet til Arbejdsformidlingen, jf. § 144, stk. 2, i  

 Arbejdsmarkedsstyrelsens bekendtgørelse om en aktiv arbejdsmarkedsindsats.
 Stk. 2.  Arbejdsløshedskassen skal i dagpengeperioden  

 senest vurdere medlemmets rådighed 4 måneder før ydelsesperiodens udløb eller  

 3 måneder før referenceperiodens udløb, jf. § 6, stk. 1, og § 18 i  

 direktoratets bekendtgørelse om beskæftigelseskrav, dagpengeperiode og  

 aktivperiode.
 Stk. 3.  Arbejdsløshedskassen skal i øvrigt undersøge og  

 vurdere medlemmets rådighed, hvis der opstår tvivl om rådigheden for  

 arbejdsmarkedet.
§ 32.  Arbejdsløshedskassen skal undersøge og vurdere  

 medlemmets rådighed, hvis arbejdsløshedskassen ikke har vurderet medlemmets  

 rådighed efter denne bestemmelse inden for de seneste 6 måneder, når  

 medlemmet melder sig ledigt efter et sæsonarbejde, og medlemmet har haft  

 sæsonarbejde inden for de sidste 2 år.
Det samme gælder, hvis medlemmet har  

 indgået aftale om genansættelse, eller medlemmet har opsagt et arbejde eller  

 afslået et formidlet arbejde for at overtage det nu afsluttede sæsonarbejde.
 Stk. 2.  Hvis medlemmet har eller har haft andet arbejde  

 af større omfang end sæsonarbejdet, eller medlemmet har søgt andet arbejde  

 end sæsonarbejde i tidligere ledighedsperioder fra sæsonarbejdet, kan  

 medlemmet anses for at stå til rådighed.
 § 33.  Ved vurderingen efter §§ 31 og 32 skal  

 arbejdsløshedskassen sikre sig, at medlemmet selv gør en indsats for at komme  

 ud af ledigheden ved at søge arbejde og ved at deltage i kurser og andre  

 tilbud, der øger mulighederne for at få arbejde.
 Stk. 2.  Hvis arbejdsløshedskassen ved vurderingen  

 finder, at medlemmet står til rådighed, men der dog er tvivl om medlemmets  

 fortsatte tilknytning til arbejdsmarkedet, skal arbejdsløshedskassen give  

 medlemmet en frist på højst 3 måneder til at vise sin tilknytning til  

 arbejdsmarkedet.
 Stk. 3.  Arbejdsløshedskassen skal skriftligt meddele  

 medlemmet resultatet af vurderingen, hvis medlemmet ikke anses for at stå til  

 rådighed for arbejdsmarkedet, eller arbejdsløshedskassen giver medlemmet en  

 frist til at vise sin fortsatte tilknytning til arbejdsmarkedet.
 Stk. 4.  Arbejdsløshedskassen skal notere, at der er  

 foretaget en vurdering og resultatet af denne.
 § 34.  En arbejdsløshedskasse har tavshedspligt med  

 hensyn til, om en virksomhed er omfattet af lov om krigsmateriel m.v., og  

 arbejdsløshedskassen må ikke uberettiget videregive eller udnytte fortrolige  

 oplysninger herom.
 Stk. 2.  Ved overtrædelse af stk. 1, finder  

 straffelovens § 152 og §§ 152 c - 152 e anvendelse, jf. lov om  

 arbejdsløshedsforsikring m.v. § 94 a, stk. 2.
 § 35.  Bestemmelserne i denne bekendtgørelse, som  

 handler om ægteskab og ægtefæller, finder tilsvarende anvendelse på et  

 registreret partnerskab og registrerede partnere.
Tab af dagpenge ved afslag på tilbud i  

 aktivperioden og ved afslag § 36.  Et medlem, der i aktivperioden, jf. § 55, stk.  

 2, i lov om arbejdsløshedsforsikring mv., afslår at medvirke til at udarbejde  

 eller revidere en handlingsplan eller afslår et tilbud efter § 33 i lov om en  

 aktiv arbejdsmarkedspolitik, mister retten til dagpenge, jf. dog § 39.
 § 37.  Et medlem under 25 år, der er omfattet af § 52  

 b i lov om arbejdsløshedsforsikring m.v., og som afslår et tilbud efter § 32  

 a eller b i lov om en aktiv arbejdsmarkedspolitik, mister retten til  

 dagpenge, jf. dog § 39. Det samme gælder, hvis medlemmet afslår at medvirke  

 til at udarbejde eller revidere en individuel uddannelsesplan.
 § 38.  §§ 36 og 37 finder også anvendelse i  

 situationer, der kan sidestilles med afslag.
§ 39.  Et medlem, der er omfattet af § 36 eller § 37,  

 mister ikke retten til dagpenge, hvis afslaget skyldes, at 1. medlemmet fremlægger lægelig dokumentation for, at  

 medlemmet på grund af sit helbred ikke eller kun med vanskelighed kan deltage  

 i tilbudet, eller deltagelse i det konkret tilbud forventes at medføre, at  

 der opstår eller sker en forværring af helbredsmæssige problemer - herunder  

 problemer i forbindelse med graviditet.
Der henvises i øvrigt til § 29, stk.  

 1.
2. medlemmet mangler pasningsmuligheder for børn eller  

 andre familiemedlemmer, der kræver pleje, og medlemmet har gjort rimelige  

 forsøg på at skaffe pasningsmulighed.
Der henvises i øvrigt til § 29, stk. 1, 3. medlemmet i umiddelbar forlængelse af afslaget  

 overgår til at modtage støtte efter lov om social bistand til pasning af  

 handicappet barn eller pasning af nærtstående, der ønsker at dø i eget hjem.  

 Der henvises i øvrigt til § 29, stk. 1, 4. medlemmet tilbydes beskæftigelse i en virksomhed,  

 der udvikler og/eller producerer krigsmateriel, og medlemmet nægter at  

 medvirke til sådan udvikling/produktion, jf. lov om krigsmateriel m.v.  

 Arbejdsløshedskassen skal indhente en skriftlig erklæring fra  

 Justitsministeriet om, at den pågældende virksomhed er omfattet af lov om  

 krigsmateriel m.v., eller 5. medlemmet på grund af akut opståede, helt  

 ekstraordinære begivenheder, der ikke skyldes medlemmets forhold, er afskåret  

 fra at tiltræde tilbudet ved tilbudets start.
Der henvises i øvrigt til § 29,  

 stk. 1.
 Stk. 2.  Medlemmet mister endvidere ikke retten til  

 dagpenge, jf. § 36, i det i § 24, stk. 4, nævnte tilfælde.
§ 40.  For et fuldtidsforsikret medlem, hvis ret til  

 dagpenge er bortfaldet efter § 36 eller § 37, er generhvervelsen af retten  

 til dagpenge betinget af, at medlemmet har haft fuldtidsarbejde i 52 uger  

 inden for de sidste 3 år.
For et deltidsforsikret medlem er generhvervelsen  

 af retten til dagpenge betinget af, at medlemmet har haft arbejde, som svarer  

 til 34 ugers fuldtidsarbejde inden for de sidste 3 år.
Kun arbejde efter  

 indplaceringen i dagpengeperioden kan medregnes.
Stk. 2.  For et fuldtidsforsikret medlem, hvis ret til  

 dagpenge er bortfaldet efter § 36 og § 37, som følge af, at medlemmet før den  

 1. januar 1997 har afslået et tilbud, er generhvervelsen af retten til  

 dagpenge betinget af, at medlemmet har haft fuldtidsarbejde i 26 uger inden  

 for 3 år.
For et deltidsforsikret medlem er generhvervelsen af retten til  

 dagpenge betinget af, at medlemmet har haft arbejde, som svarer til  

 fuldtidsarbejde i mindst 17 uger inden for de sidste 3 år.
Kun arbejde efter  

 indplaceringen i dagpengeperioden kan medregnes.
 Ikrafttræden m.v.
 § 41.  Der udarbejdes en vejledning om anvendelsen af  

 bekendtgørelsen.
 § 42.  Bekendtgørelsen træder i kraft den 1. januar  

 1996.
 Stk. 2.  § 25, stk. 2, finder anvendelse på medlemmer,  

 der bliver selvforskyldt ledige 2 gange efter den 1. april 1995. For  

 medlemmer, der før 1. april 1995 er blevet selvforskyldt ledige, gælder  

 gentagelsesvirkningen inden for 6 måneder.
 Stk. 3.  Et medlem, der er påbegyndt en uddannelse efter  

 § 62 a i lov om arbejdsløshedsforsikring m.v. senest den 31. december 1995,  

 er, uanset bestemmelserne i § 7 d, berettiget til at færdiggøre uddannelsen  

 efter de regler, der var gældende før 1. januar 1996. De almindelige regler i  

 lov om arbejdsløshedsforsikring m.v. finder i øvrigt anvendelse.
 Stk. 4.  Et ledigt medlem, der modtager orlovsydelse til  

 uddannelse efter lov om orlov, på grundlag af en ansøgning, der er modtaget  

 hos Arbejdsformidlingen eller i arbejdsløshedskassen senest den 31. december  

 1995, har ret til at gennemføre orloven efter de regler, der var gældende før  

 1. januar 1996.
 Stk. 5.  Samtidig ophæves Direktoratet for  

 Arbejdsløshedsforsikringens bekendtgørelse nr. 146 af 7. marts 1995 om  

 rådighed og selvforskyldt ledighed.
