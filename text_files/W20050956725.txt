Pressenævnet  

 havde ikke mulighed for at foretage en bevismæssig bedømmelse af faktiske  

 forhold, som parterne var uenige om.
Nævnet kunne derfor ikke tage stilling  

 til, om klager havde fortalt journalisten, at han uddrev dæmoner.
 Pressenævnet  

 fandt, at læseren af artikelserien bibringes den opfattelse, at klager  

 uddriver  

 dæmoner, idet overskriften på avisens forside gav dette indtryk, når den blev  

 sammenholdt med, at klagers navn fremgik af opremsningen af præster, der  

 kunne  

 hjælpe besatte personer.
 Uanset  

 at det muligvis kunne have en samfundsmæssig interesse at finde ud af, om der  

 er præster i den danske folkekirke, der uddriver dæmoner, fandt Pressenævnet  

 det kritisabelt, at Ekstra Bladet ikke forud for offentliggørelsen havde  

 kontaktet klager for at få hans eventuelle kommentarer til det indhentede  

 materiale.
Pressenævnet  

 fandt det endvidere unødvendigt for reportagens formål og indhold at nævne  

 klager ved navn.
Det havde været tilstrækkeligt for artiklens budskab at  

 oplyse  

 antallet af præster, som havde de angivne holdninger.
Pressenævnet  

 fandt på den baggrund, at Ekstra Bladet havde tilsidesat god presseskik og  

 udtalte sin kritik heraf Kendelse  

 fra Pressenævnet i sag 2005-6-150 [K]  

 har klaget til Pressenævnet over en reportage  

 bragt søndag den 19. december 2004 i Ekstra Bladet, idet han mener, god  

 presseskik er tilsidesat.
 Avisens forside bar  

 overskriften   

  

 Undercover: Ekstra Bladet  

 afslører djævle-jagt i kirken. 37 af 100 præster uddriver dæmoner.  

 Reportagen blev bragt fra side 4 - 7 under overskriften Kvaksalveri i  

 Folkekirken.
 I artiklen side 4 hed det:
Derfor gik vi undercover VI HAR VALGT at kalde denne artikelserie kvaksalveri i  

 folkekirken.
Vi ved, det er stærke ord.
Men de er helt dækkende.  

 Problemet er,  

 at alt for mange danske præster tror, de kan helbrede psykisk syge mennesker.  

 Men præster er ikke psykiatere, og selv om bønner og en forkyndelse af Guds  

 ord  

 lyder helt uskyldigt, bliver det hurtigt meget alvorligt, hvis præsten tror,  

 bønner kan helbrede- og derfor undlader at sende den psykisk syge til  

 behandling.
Og det gør danske folkekirkepræster desværre.
Følgerne kan du  

 læse  

 om de kommende dage.
VI SATTE os for at afdække dæmon-uddrivelsen i folkekirken.  

 Hvordan foregår den, og hvor mange bedriver djævle-uddrivelse? Vi valgte at  

 lade en skuespiller optræde som dæmonbesat og fotografere djævle-uddrivelsen  

 med skjult kamera.
Vi valgte også at ringe til 100 præster - bredt sammensat  

 fra alle stifter i Danmark - og udgive os for at kende én, der måske var  

 besat  

 af dæmoner.
Vi ved, at undercover-metoden vil blive kritiseret, men den var  

 nødvendig.
Hvis vi havde ringet til præsterne og sagt: vi er  

 journalister fra  

 Ekstra Bladet.
Uddriver du dæmoner?, havde vi ikke fået et sandfærdigt  

 billede  

 af omfanget og metoden.
Som en af præsterne sagde; Det her skal ikke  

 frem i  

 pressen.
Det kommer det nu.
BERETNINGEN vil forhåbentlig ryste mange - også den store del af  

 de danske folkekirkepræster, som tager afstand fra djævle-uddrivelse.
Psykisk  

 syge hører hjemme hos de faguddannede psykologer og psykiatere - ikke hos  

 kvaksalvere i Den Danske Folkekirke. I artiklen side 4 og 5 hed det:
  

  

 HER UDDRIVES DÆMONER ONDE MAGTER  

  

 : Med  

 salmer, forbøn, trosbekendelsen og olietegnede kors på pande og hånd  

 helbreder  

 sognepræst [A] en falsk dæmon-besat.
Så let var det Det var utroligt let at finde frem til en folkekirkepræst, der  

 var villig til på stedet at uddrive påståede dæmoner fra en sund og rask  

 skuespiller: -  

  

 Er der noget med, at du  

 kan uddrive dæmoner  

  

 ? spurgte vi i telefonen sognepræst [B] fra Filips kirke  

 på Amager ved København.
Hvor har du mit navn fra? Er du blevet henvist til mig?   

  

 Jeg er bare blevet dig  

 anbefalet som en præst, der kan uddrive dæmoner.
Og jeg har en ven, Søren,  

 som  

 måske er dæmonbesat.
Ok, jamen det har jeg da gjort før: Hvad får dig til at tro, at  

 han er dæmonbesat?   

  

 Han hører stemmer og  

 snakker med folk, der ikke er der.
Det har stået på i et par år.
Den slags skal man tage meget alvorligt.
Kan I komme i Filips  

 Kirke på mandag kl. 16? Han er besat Mandag er [B] syg og sender i stedet sin hjælpepræst, [C], der  

 samtidig arbejder som præst på et psykiatrisk hospital.
Hun registrerer straks Sørens væmmelse ved overhovedet at  

 befinde sig i en kirke.
Efter små ti minutter siger hun:
 - Det er tydeligt, at han reagerer meget negativt, hver gang jeg  

 nævner Jesus eller Gud.
 Efter et kvarter:
Jeg tror desværre, du har ret i, at Søren er besat af onde  

 ånder: Hun går ud for at ringe efter en kapacitet på området: [A] kan uddrive  

 dæmonerne.
Han har desværre orlov og kan derfor ikke tage jer her og nu.
Men  

 kom til Bethlehems Kirke på Nørrebro mandag 13. december kl.19.30.
 Endelig er det blevet mandag aften, 13. december kl. 19.30.  

 Sammen med min ven Søren, skuespiller [D], møder jeg som aftalt  

 frem til  

 forbønsgudstjeneste i Bethlehems Kirke på Nørrebro i København.
 Her vil sognepræst [A] komme ind midt i sin orlov for personligt  

 at drive de dæmoner ud, som hospitalspræst [C] 14 dage tidligere i løbet af  

 ganske få minutter registrerede, at Søren var besat af.
[D] fejler absolut intet.
Men som Søren er han i stand til at  

 spille dæmon-besat.
Han sidder og ryster og sparker lidt til de foranstående  

 træstole.
En gang imellem hoster han hult og hvæser lidt.
Flygter væk fra nadver Men Søren overspiller bestemt ikke sin rolle.
Lige bag os sidder  

 en midaldrende kvinde; der tydeligvis er langt hårdere ramt.
Med jævne  

 mellemrum - specielt når ordene Jesus eller Gud bliver nævnt- hvæser hun  

 aggressivt, skriger eller hulker, mens hun råber nej, nej eller  

 mor, mor.
Hendes dybe hjerteskærende hvæs lyder nøjagtig som den unge  

 djævlebesatte piges i filmen Eksorcisten.
Sammen med de 35  

 fremmødte synger  

 vi et par salmer og lytter til et par bønner.
Den fælles, officielle del af  

 gudstjenesten  

 slutter med nadver.
Men jeg kan ikke få Søren med helt op til  

 alteret.
Han  

 reagerer voldsomt og flygter ned bagest i kirken.
  Måske skulle vi køre ham på skadestuen?, spørger [C].  

 Søren  

 ryster nemlig voldsomt nu.
   

  

 Hvad skulle det hjælpe  

  

 ? spørger jeg og undrer mig over, at det ikke  

 er en psykiater, hun foreslår.
 De kunne give ham noget beroligende.
Men selvfølgelig hjælper  

 det ikke på de onde magter i ham.
Tegner kors i olie Endelig er [A] klar til at tage sig af Søren.
Han ved fra [C],  

 hvem vi er og bruger højst et minut på lige at høre mig fortælle, at Søren  

 har  

 haft det dårligt i et par år.
At han hører stemmer og snakker med folk, der  

 ikke er til stede.
[A] prøver først at få kontakt med Søren ved at række sin højre  

 hånd frem mod ham.
Alt i Søren stritter imod, for han afskyr guder, præster  

 og  

 kirker.
Men til sidst rækker han i langsomme ryk sin venstre hånd frem.
Herefter virker det, som om Søren besvimer.
Han falder om på stolene  

 og ligger udstrakt. [A] benytter lejligheden til at dyppe pegefingeren i et  

 lille bæger med hellig olie, hvorefter han med sin oliefinger tegner korset  

 på  

 Sørens pande og hånd.
Driv de onde kræfter ud,  

 Jesus [A] lægger nu sin hånd på Sørens hoved og siger to gange:
 - Jeg beder dig, Jesus Kristus, tag plads i Sørens sind og sjæl  

 og driv de onde kræfter ud, der har taget plads i ham.
 Herefter fremsiger han trosbekendelsen.
Søren vågner langsomt op af sin dvaletilstand.
Han er som  

 forandret.
Rystelserne er ophørt, roen har sænket sig.
 Må jeg godt komme til nadver nu, spørger Søren.
Det er [A] helt med på.
Jovialt siger han:
- Jeg mener, der er en sjat vin tilbage.
Jeg henter lige tre  

 glas, så tager vi en omgang til.
Som sagt, så gjort.
Jesus tilgiver os gennem [A] vore synder.
   

  

 Kan vi nu være sikre på,  

 at de onde ånder er drevet ud af Søren  

  

 , spørger jeg.
Det kan man aldrig vide med sikkerhed.
Dæmoner findes.
Men jeg  

 vil gerne ordinere Søren to gudstjenestebesøg om måneden.
Enten her eller hos  

[B]  

 i Filips Kirke.
  

  

 Kan han også uddrive  

 dæmoner  

  

 ? Ja, det kan både han og [C] her.
Fortsæt med pillerne Før vi siger farvel, spørger præsten, om Søren tager nogen form  

 for medicin.
  Jeg tager antidepressiv medicin, lyver skuespiller- Søren.
 Det vil jeg anbefale dig at fortsætte med, siger præsten,  

 hvorefter vi giver hinanden hånden til [A]s selvbevidste slutreplik:
- Der er så mange kvinder inden for den her verden.
Det er helt  

 rart at have en ren mandegruppe.
Jeg tror, det virker bedre på en mand at  

 komme  

 til et stort, robust mandfolk som mig. I artiklen side 6 hed det:
LÆGER ER AMATØRER MOD DÆMONER Sådan sagde dæmonpræsterne Ekstra Bladet har så vidt muligt kontaktet samtlige 37 præster  

 igen og tilbudt dem at komme til orde i avisen.
De har ikke ønsket at blive  

 citeret ved navn, og derfor bringer vi her et anonymt udvalg af citater fra  

 undercover-samtalerne.
Hvis man nævner Jesu navn over for en besat, vil han blive  

 fuldstændig tosset Læger er amatører, når det kommer til dæmoner Jeg ser det som en pligt i min præstegerning at modtage og  

 behandle besatte mennesker Jeg kan ikke uddrive en dæmon, men det kan Gud, og Han har  

 brugt mig i flere omgange Artiklen fortsatte:
  

  

 VI KONTAKTEDE 100  

 PRÆSTER OG FANDT 37 DJÆVLEJÆGERE Så let er det at finde  

 dæmon-uddrivere i folkekirken Hvis du føler dig besat af onde ånder, er der efter alt at dømme  

 hjælp at hente hos hundredvis af folkekirkepræster over hele landet.
 Danmark har 1982 folkekirkepræster, og af de 100, Ekstra Bladet  

 har talt med, er 37 positivt indstillet overfor dæmonuddrivelse.
Nemme at finde Overalt i landet findes der præster, som mener, at mennesker kan  

 være besatte af dæmoner eller onde ånder.
Og i alle stifter kan man finde  

 præster, som gerne giver sig i kast med at bekæmpe onde ånder i Jesu navn.
Det er let nok at finde dem.
Ekstra Bladet behøvede kun at bruge  

 en, to eller tre telefonopringninger, før den eller de lokale eksperter var  

 fundet.
Med forbøn, velsignelse, fadervor, trosbekendelse og  

 håndspålæggelse mener 17 af de præster, som Ekstra Bladet har kontaktet, at  

 de  

 muligvis vil kunne jage en ond ånd væk, hvis et menneske er besat.
Og flere  

 af  

 præsterne har med succes prøvet at uddrive dæmoner fra mennesker og  

 huse. Netværk 20 af de 37 er dog forbeholdne og har kun få erfaringer.
Flertallet  

 af disse sendte den besatte ven videre til en mere erfaren kollega.
Flere  

 præster fortalte under samtalen, at der findes et netværk, som henviser til  

 hinanden, når okkulte sager dukker op.
 På avisens side 7 står:
Nemt at finde dæmon-uddrivere i Den Danske Folkekirke.
Ekstra  

 Bladet kontaktede telefonisk og under falsk identitet 100 præster og spurgte,  

 om de kunne hjælpe os med vores ven, som kunne være besat af en dæmon. 37  

 præster havde forståelse for situationen   Neden for denne tekst er tegnet en oversigt, i hvilken [K]s navn  

 er omtalt i en liste med 17 præster, som rubriceres som aktive  

 præster.
I  

 overskriften på den relevante rubrik i oversigten er vist en tegning af en  

 præst, der taler i telefon og i en talebobbel siger: JA, det kan jeg  

 godt  

 hjælpe dig med. Artiklen fortsætter:
Sådan gjorde vi Ekstra Bladet reportere udvalgte tilfældigt omkrig 75 præster  

 fordelt på alle ti stifter i Danmark.
Herefter ringede vi i løbet af to uger  

 rundt under dække af at have en ven, som var besat af onde ånder.
Under samtalen fortalte vi, at den dæmonbesatte ven hørte  

 stemmer og talte med sig selv.
Vi fortalte ikke på noget tidspunkt under  

 samtalen, at vi var journalister.
De gange, hvor en præst henviste til en  

 kollega, fulgte vi henvisningen, og kontaktede således i alt 100 præster.  

 Samtalerne varede mellem fem og femten minutter.
 Kun fem præster ønskede ikke at tale med vennen, men benægtede  

 eller tvivlede stærkt på, at en ond kraft kan besætte et menneske, og at en  

 præst kan uddrive denne kraft.
De resterende 37 præster var positive over for den mulighed, at  

 et menneske kan være besat, og at en præst i så fald måske kan hjælpe. [K] mener, at anførelsen af hans navn i artiklen er  

 agtelsesforringende, idet særligt reportagens overskrift - Kvaksalveri  

 i  

 folkekirken  gør forholdet stærkt agtelsesforringende i forhold  

 til hans  

 embede.
Han bestrider i øvrigt at have beskæftiget sig med djævlefordrivelse  

 og  

 anfører, at han aldrig har udtalt, at han beskæftiger sig hermed.
[K] har videre anført, at brugen af skjulte lyd  og  

 billedoptagelser er i strid med god presseskik, idet disse metoder ikke var  

 nødvendige for at opnå information til udarbejdelse af reportagen.
Han ville  

 have været villig til at tale med journalisten, hvis denne ved sin  

 henvendelse  

 havde præsenteret sig som journalist.
Ekstra Bladet har anført, at det er korrekt at karakterisere [K]  

 som værende aktivt beskæftiget med dæmonuddrivelse.
Det er derfor ikke i  

 strid  

 med god presseskik, at hans navn fremgik af oversigten over præster  

 rubricerede  

 som aktive i oversigten over præster, Ekstra Bladet har kontaktet  

 telefonisk  

 under falskt navn i forbindelse med udarbejdelsen af reportagen.
 I sagens behandling har følgende nævnsmedlemmer deltaget:  

 Niels Grubbe, Finn Rowold, Lene Sarup  

 og Kirsten Dyregaard.
 Pressenævnet udtaler:
Pressenævnet har ikke mulighed for at foretage en bevismæssig  

 bedømmelse af faktiske forhold, som parterne er uenige om.
Nævnet kan derfor  

 ikke tage stilling til, om [K] har fortalt journalisten, at han uddriver  

 dæmoner.
 Pressenævnet finder, at læseren af artikelserien bibringes den  

 opfattelse, at [K] uddriver dæmoner, idet overskriften på avisens forside  

 giver  

 dette indtryk, når den sammenholdes med, at [K]s navn fremgår af opremsningen  

 af præster, der kan hjælpe besatte personer.
 Uanset at det muligvis kan have en samfundsmæssig interesse at  

 finde ud af, om der er præster i den danske folkekirke, der uddriver dæmoner,  

 finder Pressenævnet det kritisabelt, at Ekstra Bladet ikke forud for  

 offentliggørelsen har kontaktet [K] for at få hans eventuelle kommentarer til  

 det indhentede materiale.
Pressenævnet finder det endvidere unødvendigt for reportagens  

 formål og indhold at nævne [K] ved navn.
Det havde været tilstrækkeligt for  

 artiklens budskab at oplyse antallet af præster, som havde de angivne  

 holdninger.
 Pressenævnet finder på den baggrund, at Ekstra Bladet har tilsidesat  

 god presseskik og udtaler sin kritik heraf.
 I medfør af medieansvarsloven § 49 pålægger Pressenævnet herefter  

 den ansvarshavende redaktør af Ekstra Bladet at offentliggøre følgende:
   

  

 Kendelse fra Pressenævnet  

  

 :
Søndag den 19. december  

 2004 bragte Ekstra Bladet en artikelserie med overskriften: Undercover:  

 Ekstra  

 Bladet afslører djævle-jagt i kirken. 37 af 100 præster uddriver  

 dæmoner.  

 Reportagen blev bragt fra side 4-7 under overskriften: Kvaksalveri i  

 Folkekirken.
Præst [K]s navn var anført i en opregning af præster, der  

 angiveligt  

 kunne hjælpe besatte personer.
 [K] har klaget til  

 Pressenævnet, idet han finder, at god presseskik er tilsidesat.
 Pressenævnet udtaler:
Pressenævnet har ikke  

 mulighed for at foretage en bevismæssig bedømmelse af faktiske forhold, som  

 parterne er uenige om.
Nævnet kan derfor ikke tage stilling til, om [K] har  

 fortalt journalisten, at han uddriver dæmoner.
 Pressenævnet finder, at  

 læseren af artikelserien bibringes den opfattelse, at [K] uddriver dæmoner,  

 idet overskriften på avisens forside giver dette indtryk, når den  

 sammenholdes  

 med, at [K]s navn fremgår af opremsningen af præster, der kan hjælpe besatte  

 personer.
 Uanset at det muligvis kan  

 have en samfundsmæssig interesse at finde ud af, om der er præster i den  

 danske  

 folkekirke, der uddriver dæmoner, finder Pressenævnet det kritisabelt, at  

 Ekstra Bladet ikke forud for offentliggørelsen har kontaktet [K] for at få  

 hans  

 eventuelle kommentarer til det indhentede materiale.
 Pressenævnet finder det  

 endvidere unødvendigt for reportagens formål og indhold at nævne [K] ved  

 navn.  

 Det havde været tilstrækkeligt for artiklens budskab at oplyse antallet af  

 præster, som havde de angivne holdninger.
 Pressenævnet finder på den  

 baggrund, at Ekstra Bladet har tilsidesat god presseskik og udtaler sin  

 kritik  

 heraf.
København, den 23. august 2005 Niels Grubbe, Finn Rowold, Lene Sarup og Kirsten  

 Dyregaard. Afgjort den 23. august 2005.
