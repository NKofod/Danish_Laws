Betænkning afgivet af Retsudvalget den  

 10. maj 2001 Betænkning over Forslag til lov om ændring af  

 udlændingeloven (Frihedsberøvelse af asylansøgere og  

 administrativ udvisning m.v.) [af indenrigsministeren (Karen Jespersen)] 1. Ændringsforslag Der er stillet 4 ændringsforslag til lovforslaget.  

 Det Konservative Folkepartis medlemmer af udvalget har stillet  

 ændringsforslag nr. 1 og Venstres medlemmer af udvalget har stillet  

 ændringsforslag nr. 2-4.
2. Udvalgsarbejdet Lovforslaget blev fremsat den 20. marts 2001 og var til 1.  

 behandling den 27. marts 2001. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Indenrigsministeren har løbende oversendt  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dansk Røde Kors, som indenrigsministeren har  

 kommenteret skriftligt over for udvalget.
Spørgsmål Udvalget har stillet 46 spørgsmål til  

 indenrigsministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (S, CD, RV og KRF)  

 indstiller lovforslaget til vedtagelse uændret.
 Socialdemokratiet, Centrum-Demokraterne, Det Radikale  

 Venstre og Kristeligt Folkeparti henviser til, at lovforslagets bestemmelser  

 om frihedsberøvelse skal træde i kraft den 1. august 2001.  

 Dermed sendes det signal til asylansøgere, der vil udnytte deres  

 ophold i Danmark til at begå kriminalitet, at deres adfærd ikke  

 tolereres af de danske myndigheder, og at der vil blive skredet ind  

 øjeblikkeligt og med konsekvens over for dem.
Frihedsberøvelse af asylansøgere, der er  

 administrativt udvist på grund af kriminalitet, træder i stedet  

 for udsendelse af landet, fordi der efter flygtningekonventionen er en  

 forpligtelse til at behandle asylansøgninger   også fra  

 asylansøgere, der begår kriminalitet.
De pågældende  

 kan derfor ikke udsendes af landet, før asylsagen er afgjort med et  

 afslag.
Lovforslagets udvidelse af adgangen til  

 frihedsberøvelse gør det nødvendigt og naturligt at  

 udvide Institutionen for Frihedsberøvede Asylansøgere i Center  

 Sandholm.
En lovfæstelse af adgangen til at anvende Center Sandholm til  

 det beskrevne formål er ganske ubetænkelig i forhold til det  

 lokale demokrati, når den overordnede samfundsmæssige interesse  

 tages i betragtning.
Lovforslaget medfører således et behov for at  

 inddrage visse af de bygninger i Center Sandholm, der i dag anvendes til  

 almindelig indkvartering af asylansøgere, til  

 frihedsberøvelsesformål.
Der vil i den forbindelse opstå  

 et tilsvarende behov for opførelse af nye bygninger til indkvartering  

 af asylansøgere.
Der vil endvidere kunne være behov for  

 opførelse af nye bygninger til bl.a.  

 frihedsberøvelsesformål.
 Det er således vigtigt, at der foreligger  

 faciliteter til frihedsberøvelse og nye bygninger til indkvartering af  

 asylansøgere hurtigst muligt efter lovens ikrafttræden.
I dag er anvendelsen af Center Sandholm   der har  

 været anvendt til indkvartering af asylansøgere siden 1985  

 underlagt de begrænsninger, der følger af lokalplan og  

 midlertidige landzonetilladelser.
Den seneste landzonetilladelse af 13.  

 februar 2001 gælder for fem år.
Herefter ligger der i  

 tilladelsen, at der skal ske enten afvikling af Center Sandholm eller  

 lokalplanlægning.
Landzonetilladelsen er givet til et asylcenter for  

 1050 asylansøgere.
 Det er på denne baggrund foreslået, at der  

 indsættes en bestemmelse i udlændingelovens § 42 e, der sikrer,  

 at der kan ske de nødvendige udvidelser og ombygninger, og at Center  

 Sandholm også fremover kan anvendes som asylcenter.
Det er imidlertid en betingelse, at bygningerne   som i  

 dag   anvendes til modtagecenter for nyankomne asylansøgere,  

 indkvarteringssted for asylansøgere m.v., faciliteter til brug for  

 frihedsberøvelse i medfør af udlændingelovens § 36 og  

 administrationsformål.
Det er også en betingelse, at der  

 maksimalt modtages og indkvarteres 1050 asylansøgere, hvilket svarer  

 til den begrænsning, som er indeholdt i den nuværende  

 landzonetilladelse af 13. februar 2001.
 Der er således ikke tale om, at der åbnes  

 mulighed for at anvende Center Sandholm til andre formål end i dag,  

 ligesom der ikke vil kunne indkvarteres flere asylansøgere, end det er  

 tilfældet i dag.
Herudover vil byggelovens almindelige bestemmelser om  

 bebyggelsesprocent m.v. fortsat være gældende.
Dog skal kravene i  

 det nugældende bygningsreglement ikke finde anvendelse med hensyn til  

 eksisterende bygninger   f.eks. flygtningelandsbyer   som overflyttes til  

 Center Sandholm.
Ændringsforslag nr. 2-4, der vil indebære  

 anvendelse af den sædvanlige planlovgivning, vil kunne blokere for en  

 hurtig og effektiv gennemførelse af den ændrede anvendelse af  

 Center Sandholm.
Det vil give en risiko for at svække det helt  

 afgørende signal til asylansøgere, der vil udnytte deres ophold  

 i Danmark til at begå kriminalitet.
Dermed vil der også  

 være en risiko for, at det overordnede formål med lovforslaget om  

 at modvirke kriminalitet blandt asylansøgere bliver svækket.
 Et andet mindretal i udvalget (V, KF og DF)  

 indstiller lovforslaget til forkastelse ved 3. behandling, men vil ved  

 2. behandling stemme for de stillede ændringsforslag.
Venstre og Det Konservative Folkeparti finder ikke, at  

 regeringens lovforslag indeholder reelle stramninger.
Ikke mindst  

 indenrigsministerens svar viser, at det nærmest er umuligt at skelne  

 mellem den bestående lovgivning og regeringens lovforslag.
Der er tale  

 om ren kosmetik.
Lovforslaget vil kun få minimal betydning.
Regeringens  

 forslag om at lovfæste tilstedeværelsen af Sandholmlejren, der  

 huser kriminelle asylsøgere, viser, at regeringen totalt har opgivet  

 at gøre noget ved tilstrømningen af kriminelle  

 asylsøgere og opgivet at udsende dem omgående.
Såfremt  

 regeringen gjorde noget ved tilstrømningen og forkortede  

 sagsbehandlingstiderne, ville det slet ikke være nødvendigt for  

 ministeren at være på stadig jagt efter flere asylpladser.
Lovforslaget kommer desuden meget sent i forhold til, hvad  

 regeringen lovede.
De løfter om stramninger, der er givet i  

 dagspressen, bliver slet ikke opfyldt.
Lovforslaget er på alle  

 måder udtryk for, at regeringen har opgivet at ændre markant ved  

 Danmarks udlændingepolitik.
Indsatsen mod kriminelle asylsøgere  

 kunne have været forstærket for længst uden  

 lovændringer.
Desuden kunne regeringen for længst uden  

 lovændringer have nedsat sagsbehandlingstiden, ligesom øget  

 politiovervågning kan finde sted uden ændringer i  

 udlændingeloven.
Venstres og Det Konservative Folkepartis eget  

 beslutningsforslag om ændring af udlændingelovgivningen  

 står i skærende kontrast til regeringens opgivende  

 udlændingepolitik.
Der henvises til beslutningsforslag nr.
B 161.
 Venstre og Det Konservative Folkeparti foreslår  

 bl.a.:
Dansk Folkeparti udtaler, at regeringens forslag til  

 stramninger over for kriminelle asylsøgere længe har været  

 imødeset med spænding.
Lovforslaget, der blev slået stort  

 op, er imidlertid en narresut uden de stramninger, som burde være  

 gennemført for lang tid siden.
Derfor kan Dansk Folkeparti ikke  

 støtte lovforslaget.
Lovforslaget lever slet ikke op til forventningerne og  

 gør slet ikke noget ved det store antal flygtninge og indvandrere  

 sidste år 22.601 familiesammenførte og asylsøgere   der  

 hele tiden kommer til landet.
Endnu værre bliver det nu, hvor  

 grænsekontrollen med Schengenaftalens indførelse den 25. marts  

 2001 er blevet fjernet.
Det vil gøre det sværere at fange  

 illegale indvandrere og dermed dæmme op for kriminelle menneskesmuglere  

 og asylsøgere.
Dansk Folkeparti har noteret sig, at der ikke er taget  

 hensyn til de indvendinger, som er kommet mod lovforslaget fra Dansk  

 Fængselsforbund, som bl.a. har gjort opmærksom på, at  

 sikkerhedsniveauet i Center Sandholm ikke kommer til at svare til den normale  

 standard inden for Kriminalforsorgen.
Det vil være nemmere at flygte  

 derfra, end det vil være fra andre af Kriminalforsorgens institutioner,  

 hvor det jo i forvejen er muligt at flygte.
Man mener også fra Dansk  

 Fængselsforbunds side, at antallet af pladser med lovforslaget samlet  

 set vil blive 80 og ikke de 110, som der står i lovforslaget.
Man  

 mener, at det er meget usikkert, om det generelt holder med de  

 belægningsforudsætninger, der er lagt op til i lovforslaget,  

 ligesom der nævnes en række andre bekymringer såsom  

 manglende ressourcer.
Det afgørende for Dansk Folkeparti er, at når  

 man begår kriminalitet som asylsøger, så bryder man nogle  

 helt afgørende forudsætninger for at kunne være til stede  

 her i landet.
Begår man kriminalitet som asylsøger, skal man  

 ikke have yderligere behandling eller frihedsberøvelse, men sendes  

 hjem, hvor man kommer fra, sådan at man ikke ligger det danske system  

 til last.
Hvis man ikke kan finde ud af at overholde den lovgivning, der er i  

 det nye land, man kommer til, er man ikke berettiget til at forblive her.
 Et tredje mindretal i udvalget (SF) indstiller  

 lovforslaget til forkastelse ved 3. behandling og vil redegøre  

 for sin stilling til de stillede ændringsforslag ved 2. behandling.
SF finder, at der bør sættes ind over for det  

 misbrug, som asylsystemet har været udsat for fra personer, der bruger  

 asylsystemet som base for kriminel aktivitet.
Det er da helt  

 afgørende, at man får nedsat sagsbehandlingstiden, og at man  

 supplerer med en øget politiovervågning over for personer, som  

 man har mistanke til   og det har aktuelt været mange personer fra  

 SNG-landene.
Det er de foranstaltninger, der i nogen udstrækning  

 blev sat ind i efteråret 2000, og det viser sig allerede nu, at de har  

 haft en betydelig virkning.
Hvor der i 1999 og 2000 kom i gennemsnit ca. 20  

 personer om ugen fra SNG-landene og i september i størrelsesordenen  

 30, så er der i perioden februar   maj 2001 kommet 3-4 om ugen og med  

 en aftagende tendens.
Man kan derfor næsten sige, at det aktuelle  

 problem er løst med de foranstaltninger, der er sat i værk.
Det  

 er SF s ønske, at man skal udbygge beredskabet til at kunne lave en  

 hurtig sagsbehandling over for grupper, der viser en overvejende tendens til  

 at misbruge asylsystemet.
SF mener, at det kan ske uden at svække  

 retssikkerheden for asylansøgere.
SF vil ikke udelukke, at der kan være situationer,  

 hvor varetægtsfængsling er nødvendig.
Da  

 frihedsberøvelse er et meget alvorligt indgreb, er det vigtigt, at det  

 bruges på en måde, der er i overensstemmelse med de normale  

 principper for Danmark som en retsstat.
Det finder SF ikke, at det foreliggende lovforslag er.
Det  

 indebærer, at asylansøgere risikerer at blive  

 frihedsberøvet i flere måneder for mindre tyverier.
Det angives  

 i lovforslaget, at 3 måneder sandsynligvis vil være normalt.
Det  

 er i sig selv alt for lang tid for et mindre tyveri, og det er endda  

 sandsynligt, at mange reelt vil komme til at være frihedsberøvet  

 i 6-9 eller 12 måneder, som lovforslaget er udformet.
 SF er enig med de høringssvar, som efterlyser  

 proportionalitet i straffens længde, så der for de mindre  

 tyverier kun bliver tale om få dages varetægtsfængsling og  

 måske, som nogen angiver, maksimalt 1-2 uger.
Lovforslaget bevæger sig også stærkt  

 på grænsen af Danmarks internationale forpligtelser i forhold til  

 bl.a. konventioner.
Den manglende proportionalitet er klart et problem, og  

 det er yderst problematisk, at man alene overlader det til domstolene at  

 vurdere, hvor grænsen går.
Det er tvivlsomt, om der for de mindre  

 forseelser er tale om forstyrrelse af den offentlig orden.
UNHCR angiver, at  

 en frihedsberøvelse bør være tidsafgrænset og ikke  

 som i lovforslaget en reelt tidsubestemt frihedsberøvelse.
Det er problematisk, at lovforslaget helt udelukker, at  

 man kan lave mindre indgribende foranstaltninger.
Det har været praksis  

 i lovgivningen hidtil og i overensstemmelse med internationale aftaler.
 SF finder det endvidere problematisk, at en del  

 bestemmelser, som reelt er lovstof, udelukkende står i  

 bemærkningerne og ikke er angivet i selve lovteksten.
 Et fjerde mindretal i udvalget (EL) indstiller  

 lovforslaget til forkastelse ved 3. behandling og vil redegøre  

 for sin stilling til de stillede ændringsforslag ved 2. behandling.
Enhedslisten mener, at de dele af lovforslaget, der drejer  

 sig om at frihedsberøve asylansøgere, som ikke giver politiet  

 de oplysninger om rejseruter, det ønsker, er helt uacceptable.
Efter  

 Enhedslistens opfattelse kan der være oplagte grunde til, at folk ikke  

 ønsker at oplyse rejseruten, for eksempel hensynet til konsekvenserne  

 for dem selv, hvis de afslørede den.
Efter Enhedslistens opfattelse er  

 der tale om et fuldstændig selvskabt problem, som er opstået,  

 fordi det efterhånden er blevet vanskeligt, ja næsten umuligt, at  

 komme over grænsen på en legal måde på grund af alle  

 de restriktioner, som regeringen så ivrigt har indført:  

 Transportcirkulærer, stram visumpolitik, transitvisum osv.
Ikke nok  

 med, at folk på den måde bliver tvunget i armene på mere  

 eller mindre kriminelle elementer rundt omkring i landene ved EU's  

 ydergrænser, nu bliver de også straffet for ikke at ville  

 fortælle om de flugtveje, der endnu er åbne.
Dermed bliver de  

 straffet for ikke at ville bringe sig selv eller deres familie i fare, hvis  

 det er kriminelle, som har transporteret dem.
Men efter Enhedslistens opfattelse er det bestemt ikke  

 alle menneskesmuglere, som er kriminelle.
Der er folk, som med fare for deres  

 eget liv udfører en heltegerning for at hjælpe andre mennesker  

 på flugt fra forfølgelse.
Sådanne folk burde have en  

 medalje og roses.
Og det ville da være fuldstændig absurd at  

 angive og afsløre dem.
Tværtimod skal de fortsætte deres  

 meget gavnlige arbejde for menneskerettighederne.
Efter Enhedslistens opfattelse ville det have være  

 en meget, meget dårlig idé, at jøder, som var blevet  

 transporteret til Sverige under den nazistiske besættelse af Danmark,  

 plaprede op med, hvilke fiskere der havde transporteret dem til Sverige.
Det  

 ville være absurd og uanstændigt.
Efter Enhedslistens opfattelse  

 er der grund til at håbe, at de mennesker, som er blevet hjulpet af  

 nogle af menneskesmuglerheltene, holder tand for tunge og ikke oplyser til  

 nogen, hvem de er, uanset hvilken pression der bliver lagt på dem.
Efter Enhedslistens opfattelse viser erfaringen fra den  

 såkaldte madpakkeordning, at politiet stort set indstillede alle, der  

 kom til Kastrup, til frihedsberøvelse på grund af manglende  

 samarbejdsvilje.
Det kan godt være, det var politiets måde at  

 demonstrere civil ulydighed på over for et flertal i Folketinget, men  

 uanset motivet betød det, at folk, der var klemt af en urimelig stram  

 lovgivning om adgang til landet, blev gjort til strafmateriale, fordi man  

 ikke reelt vidste, hvad man skulle stille op med en asylpolitik, som har  

 gjort Europa til et kvælende stramt rum for folk, der kommer udefra.  

 Efter Enhedslistens opfattelse er det fuldstændig uacceptabelt, at folk  

 vil kunne komme til at sidde fængslet i månedsvis, uden at  

 straffens længde er afgjort af og prøvet ved en domstol, og  

 Enhedslisten føler sig overbevist om, at også Europarådets  

 Parlamentariske Forsamling vil synes det.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Til § 1 Af et mindretal (KF), tiltrådt af et mindretal (V og  

 DF):
 1) Efter nr. 1 indsættes som nyt nummer:
» »Stk. 2. En udlænding, der er dømt for  

 overtrædelse af straffelovens § 276 eller over for politiet har erkendt  

 overtrædelsen eller er pågrebet under eller i umiddelbar  

 tilknytning til udøvelsen af det strafbare forhold, kan udvises efter  

 stk. 1, nr. 1, uanset værdien af det stjålne.« Stk. 2 bliver herefter stk. 3.« [Bagatelgrænsen på 500 kr. fjernes] Af et mindretal (V), tiltrådt af et mindretal (KF og  

 DF):
 2) Nr. 8 udgår.
[Opretholdelse af gældende lokalplan] Til § 2 3) Stk. 1, 2. pkt., udgår.
[Konsekvensændring] Til § 3 4) Paragraffen udgår.
[Opretholdelse af gældende lokalplan] Bemærkninger Til nr. 1 Ændringsforslaget ophæver den  

 bagatelgrænse på 500 kr., som der ifølge lovforslaget  

 mindst skal stjæles for, før der kan ske administrativ udvisning  

 og frihedsberøvelse.
Forslagsstillerne finder, at enhver kriminalitet  

 begået af asylsøgere bør få konsekvenser.  

 Asylsøgere skal vide, at det ikke er gratis at begå kriminalitet  

 i Danmark.
I øvrigt finder forslagsstillerne ikke, at det er en  

 bagatel at stjæle f.eks. en transistorradio til 499 kr.
Til nr. 2-4 Ændringsforslagene fjerner lovforslagets bestemmelse  

 om en særlig paragraf i udlændingeloven, som fastlægger  

 anvendelsen af Sandholmlejren og dermed sætter lov om planlægning  

 og nærdemokratiet ud af kraft for området og bygningerne.
Derved  

 sikrer ændringsforslagene, at Sandholmlejrens anvendelse fremover sker  

 efter den almindelige planlovgivning, med hvad det indebærer af lokale  

 myndigheders inddragelse.
Forslagsstillerne finder ikke, at lovforslagets §  

 1, nr. 8, og § 3 hører naturligt hjemme i udlændingeloven.  

 Oprettelse og drift af asylcentre er ministerens ansvar.
I det omfang det er  

 nødvendigt at oprette nye centre eller udvide bestående, skal  

 den sædvanlige lovgivning om planlægning m.v. følges.  

 Forslaget om, at Sandholmlejren skal udvides betydeligt, er efter  

 forslagsstillernes opfattelse udtryk for, at regeringen totalt har opgivet at  

 få begrænset tilstrømningen af asylsøgere til  

 Danmark og at få afkortet sagsbehandlingstiden.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 191 Bilagsnr.
