Klage  

 over tvangsmedicinering- for kort betænkningstid Sundhedsvæsenets Patientklagenævn fandt efter en samlet  

 vurdering, at patienten var sindssyg, og at det ville være uforsvarligt ikke  

 at  

 tvangsbehandle ham, da udsigten til hans helbredelse eller en betydelig og  

 afgørende bedring i tilstanden ellers ville blive væsentligt forringet.  

 Nævnet  

 lagde herved vægt på, at patienten befandt sig i en psykotisk tilstand,  

 præget  

 af vrangforestillinger af forfølgelseskarakter.
Sundhedsvæsenets Patientklagenævn fandt imidlertid ud  

 fra en konkret vurdering, at tvangsbehandlingen ikke opfyldte kravet om  

 mindst  

 indgribende foranstaltning.
Nævnet lagde vægt på, at beslutningen om  

 tvangsbehandling blev truffet efter, at patienten gennem 7 dage var blevet  

 forsøgt motiveret for frivillig behandling med antipsykotisk medicin.
I dette  

 tidsrum virkede han efter det oplyste ikke forpint, og han virkede heller  

 ikke  

 udadreagerende, men var tværtimod rolig og venlig i afdelingen.
Nævnet lagde  

 endvidere vægt på, at der var tale om en længerevarende psykotisk tilstand.
Sundhedsvæsenets Patientklagenævn fandt på denne  

 baggrund, at patienten burde have haft yderligere betænkningstid, inden  

 beslutning om tvangsmedicinering blev truffet.
Nævnet ændrede derfor  

 afgørelsen  

 fra Det lokale Psykiatriske Patientklagenævn.
