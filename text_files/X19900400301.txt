 En kommune krævede tilbagebetaling af den i 1986 udbetalte  

 boligstøtte.
 Amtsankenævnet omgjorde kommunens afgørelse, da kommunen efter nævnets  

 opfattelse var nærmest til at bære risikoen for, at N.N. fik for meget  

 udbetalt, idet den fejlagtige udbetaling i det væsentlige måtte tilregnes  

 kommunen.
 Nævnet lagde vægt på, at kommunen havde udbetalt boligsikring fra  

 1.1.1986 på grundlag af en husstandsindkomst på 80.260 kr. til trods for, at  

 boligsikring indtil denne dato var udbetalt på grundlag af en aktuel  

 husstandsindkomst på 146.000 kr.
 Nævnet lagde endvidere vægt på, at kommunen havde fortsat  

 udbetalingen, selvom forvaltningen ikke modtog de indtægtsoplysninger, som  

 N.N. var blevet afkrævet den 1.1. og 1.3.1986.
 Nævnet tillagde det i denne forbindelse betydning, at kommunen ikke  

 havde taget forbehold om udbetalingens rigtighed.
 Nævnet fandt det herefter betænkeligt at statuere, at N.N. mod bedre  

 vidende uberettiget havde modtaget boligstøtte.
 I brev af 27. oktober 1988 klager De over, at socialforvaltningen i  

 Svendborg Kommune kræver tilbagebetaling af den boligstøtte, som er udbetalt  

 Dem i 1986, kr. 19.008,00.
 Amtsankenævnet har i møde den 13. februar 1990 truffet følgende afgørelse:
 »Amtsankenævnet finder, at det sociale udvalg i Svendborg Kommune må  

 være nærmest til at bære risikoen for, at N.N. i 1986 fik udbetalt for meget  

 boligsikring med kr.
 19.008,00, idet den fejlagtige udbetaling i det væsentlige må tilregnes  

 kommunen.
 Nævnet har herved lagt vægt på, at socialforvaltningen udbetalte  

 boligsikring fra 1. januar 1986 på grundlag af en husstandsindkomst på kr.  

 80.260,00, til trods for, at boligsikring indtil denne dato var udbetalt på  

 grundlag af en aktuel husstandsindkomst på kr. 146.000,00.
 Nævnet har endvidere lagt vægt på, at socialforvaltningen fortsatte  

 udbetalingen af boligsikring, selv om forvaltningen ikke modtog de  

 indtægtsoplysninger, som N.N. var blevet afkrævet den 1. januar og 1. marts  

 1986.
 Nævnet har i denne forbindelse tillagt det betydning, at  

 socialforvaltningen ikke tog forbehold om udbetalingens rigtighed.
 Amtsankenævnet finder det på denne baggrund betænkeligt at statuere, at  

 N.N. mod bedre vidende uberettiget har modtaget boligsikring og ophæver  

 således tilbagebetalingskravet.
Afgørelsen er truffet i henhold til lov om individuel boligstøtte § 41,  

 stk. 1, som bestemmelsen var affattet indtil 1. januar 1987.« Afgørelsen er truffet på grundlag af de oplysninger og lovbestemmelser  

 m.v., som fremgår af vedlagte fotokopi af sagsresumee.
Amtsankenævnets afgørelse kan ikke indbringes for anden administrativ  

 myndighed, men Boligministeren (Boligstyrelsen) kan dog optage en sag til  

 behandling, hvis det skønnes, at sagen er af principiel betydning.
 En anmodning herom skal inden 4 uger efter modtagelsen af denne skrivelse  

 indgives til Amtsankenævnet, Ørbækvej 100, 5220 Odense SØ, der fremsender  

 anmodningen til Boligstyrelsen tillige med sagens akter.
P.
A.
V.
 e.b.
