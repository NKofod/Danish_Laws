Skriftlig fremsættelse (12. marts 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om anvendelsen af visse af De Europæiske Fællesskabers  

 retsakter  

 om økonomiske forbindelser til tredjelande. (Skærpelse af eksportkontrollen  

 med  

 udførslen af produkter med både civil og militær anvendelse (dual-use  

 produkter)).
(Lovforslag nr.
L 180).
 Udviklingen efter terrorangrebene i USA den 11. september  

 2001 har medvirket til en væsentligt forøget international politisk  

 opmærksomhed på bekæmpelse af terrorisme og en øget fokus på eksportkontrol.  

 Internationalt betragtes lovforslagets stramning af reglerne om  

 eksportkontrol  

 for  catch-all  situationer som et af de midler, der kan anvendes til at  

 modvirke fremtidige anslag mod den internationale sikkerhed.
 Lovforslaget ligger endvidere i klar forlængelse af  

 regeringens anti-terrorpolitik og  terrorpakken . I forbindelse med  

 regeringens  

  terrorpakke  er strafferammen i straffeloven blevet forhøjet fra 2 til 6 år  

 for den, som forsætligt og under skærpende omstændigheder overtræder reglerne  

 om udførsel af dual-use produkter. Ændringen bragte Danmarks strafferamme på  

 niveau med de fleste andre europæiske lande.
 Lovforslaget har til formål at sikre en mere effektiv  

 retshåndhævelse af reglerne om eksportkontrol og består konkret i en  

 skærpelse  

 af eksportkontrollen med udførslen af dual-use produkter, dvs. produkter, som  

 både kan anvendes civilt og militært, og som i de forkerte hænder kan bruges  

 til udvikling og produktion af masseødelæggelsesvåben eller missiler.
I dag kan danske virksomheder eksportere dual-use produkter  

 uden at ansøge om udførselstilladelse, selv om de ved, eller burde vide, at  

 produkterne skal anvendes i forbindelse med masseødelæggelsesvåben,  

  

 uden  

  

 at det i praksis er muligt at  

 straffe dem for det.
Det skyldes, at anklagemyndigheden skal bevise, at  

 virksomhederne har haft konkret  

  

 viden  

  

 om den mulige anvendelse og derfor forsæt til spredning af  

 masseødelæggelsesvåben, og denne bevisbyrde er meget vanskelig at løfte.
 Det vil regeringen sætte en stopper for.
 Forslaget sigter alene på den såkaldte  catch-all  

 bestemmelse, der vedrører udførsel af dual-use produkter, som ikke er opført  

 på  

 kontrollisten i  

    

 EFs dual-use forordning.
Ændringen gennemføres ved at præcisere i loven, at groft  

 uagtsomme overtrædelser af eksportkontrolreglerne for dual-use produkter kan  

 straffes.
Dermed udnytter Danmark, som f.eks.
UK og Holland, muligheden i EF  

 forordningen for at straffe virksomheder, der ikke har ansøgt om  

 udførselstilladelse, selvom de burde vide, at produkterne skulle anvendes i  

 forbindelse med masseødelæggelsesvåben eller missiler.
For at sikre en afklaring af retstilstanden på området har  

 vi i forbindelse med fremsættelse af lovforslaget iværksat en række  

 foranstaltninger, så virksomhederne lettere kan søge hjælp og information om  

 eksportkontrol.
Foranstaltningerne består bl.a. i opbygning af en database,  

 indførelse af kontrolbesøg, effektivisering og forbedring af styrelsens  

 sagsbehandlingsprocedurer  

 samt øget information og rådgivning til virksomhederne.
Initiativerne skal  

 forhindre, at virksomhederne uforvarende eksporterer produkter, som fanges af  

 bestemmelsen om eksportkontrol og dermed pådrager sig strafansvar.
 Høringsrunden samt en beregning af lovforslagets  

 administrative konsekvenser støtter op omkring disse initiativer som et  

 nødvendigt supplement til lovforslaget.
 Idet jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets velvillige  

 behandling.
