 1. Administration.
 De danske Mejeriers Fællesorganisation, Frederiks Alle 22, 8000 Århus C,  

 varetager på EF-direktoratets vegne administrationen af bestemmelserne om  

 interventionskøb af skummetmælkspulver.
 2. Definitioner.
 I henhold til Fællesskabets bestemmelser om interventionskøb af  

 skummetmælkspulver forstås ved:
a.
Kærnemælk : Det biprodukt, der fremkommer ved fremstilling af smør  

 efter kærning eller kontinuerlig smørfremstilling af fløden og udskillelse af  

 den faste fedtfase.
b.
Valle : Det biprodukt, der fremkommer ved fremstilling af ost eller  

 kasein som følge af indvirkningen fra syre, osteløbe og/eller kemisk- fysiske  

 processer.
 3. Krav til skummetmælkspulveret.
 3.1. Genstand for interventionskøb er skummetmælkspulver af 1. kvalitet,  

 som er fremstillet efter forstøvningsmetoden (spraytørret) på virksomheder,  

 der er autoriseret af Statskontrollen med Mejeriprodukter og Æg m.m. til  

 tilvirkning af mælkekonserves, jvf. bekendtgørelse nr. 617 af 15. december  

 1877 om mælkekonserves, og som er fremstillet af skummetmælk, der hidrører  

 fra mælk, der er produceret inden for Det europæiske økonomiske Fællesskabs  

 område.
 3.2. Skummetmælkspulver, der tilbydes til interventionskøb, må ikke  

 indeholde andre produkter, herunder kærnemælk og valle, og skal være  

 fremstillet af skummetmælk uden tilsætning.
3.3. Skummetmælkspulver, der tilbydes til interventionskøb, må på dagen  

 for De danske Mejeriers Fællesorganisations modtagelse af tilbudet ikke være  

 ældre end 1 måned regnet fra fremstillingsdagen.
Skummetmælkspulver, der  

 oplagres i silo, må dog ikke være ældre end 4 uger regnet fra den første dag  

 i den uge, der følger efter ugen, hvori pulveret er fremstillet.
 3.4. Overtagelse ved interventionskøb af et parti skummetmælkspulver er  

 betinget af, at pulveret opfylder de krav med hensyn til egenskaber, som er  

 anført i bilag 2 under nr. 1, konstateret efter de kontrolmetoder, som er  

 angivet i bilag 2 under nr. 2.
 4. Mindstemængde.
 Partier af skummetmælkspulver på under 20 tons overtages ikke ved  

 interventionskøb.
 5. Krav til emballagen.
5.1. Det tilbudte parti skummetmælkspulver skal være pakket i nye, rene,  

 tørre og hele sække, der har et nettoindhold på 25 kg.
Sækkene skal alle være  

 af samme art og være lukket på samme måde.
 5.2. Sækkene skal opfylde de nedenfor under a, b eller c angivne krav:
1 papirsæk af tjærepapir som mellemlag med en papirtykkelse, som svarer  

 til en vægt på mindst 140 g pr. mee, 1 polyethylen-inderpose af mindst 0,08 mm tykkelse.
1 papirsæk »Kraft« med polyethylenlag med en papirtykkelse, som  

 svarer til en vægt på mindst 80 g + 15 g pr. kvadratmeter, 3 papirsække »Kraft« med en papirtykkelse, som svarer til en  

 vægt på mindst 70 g pr. kvadratmeter, 1 polyethylen-inderpose af mindst 0,08 mm tykkelse.
1 papirsæk »Kraft« med polyethylenlag med en papirtykkelse, som  

 svarer til mindst 70 g + 15 g pr. kvadratmeter, 2 papirsække »Kraft« med en papirtykkelse, som svarer til en  

 vægt på mindst 70 g pr. kvadratmeter, 1 polyethylen-inderpose af mindst 0,12 mm tykkelse.
5.3. Ved fyldning af de i pkt. 5.2. omhandlede sække skal indtrængning af  

 løst pulver mellem de forskellige lag ubetinget forhindres.  

 Polyethylensækkene skal, efter at den ovenfor pulveret stående luft er  

 uddrevet så godt som muligt, så højt på sækken som muligt enten ombindes  

 dobbelt efter ombøjning af sækkens hals eller lukkes tæt ved varmesmeltning.  

 Lukkes polyethylensækkene ved varmesmeltning skal det påses, at  

 svejsefladerne er fri for pulver forinden lukningen.
Papirsækkene skal lukkes  

 tæt ved sammensyning af de øverste rande af alle sækkene.
Syningen skal  

 udføres således, at sækken på enkel måde lader sig åbne, uden at sækken  

 beskadiges.
Ved syningen skal det påses, at sækken i lukket stand er helt  

 fyldt, således at tomrum ikke forekommer i sækken i nævneværdigt omfang.  

 Sækkene skal i det hele være lukket således, at der ikke kan sive pulver ud  

 f.eks. som følge af de med ind- og udlagring forbundne påvirkninger.
 5.4. De fyldte sække må ikke have form som en ligesidet firkant, men  

 længden skal være tydeligt større end bredden.
5.5. Såfremt et parti skummetmælkspulver tilbydes i emballage, som er  

 lukket ved varmesmeltning, skal tilbyderen for hver 20 tons medsende 2 tomme  

 sække til ompakning af det skummetmælkspulver, hvoraf prøveudtagning er  

 foretaget.
Disse sække skal opfylde de krav, der er angivet i stk. 2, litra  

 a, b eller c, idet dog den indre polyethylensæk altid skal kunne lukkes ved  

 dobbelt ombinding efter ombøjning af sækkens hals, og papirsækken altid skal  

 kunne lukkes ved ombinding.
 6. Mærkning af emballagen.
 Hver enkelt sæk i et tilbudt parti skummetmælkspulver skal være mærket med  

 følgende oplysninger:
a.
Navn og adresse på producent eller forhandler.
b.
Følgende angivelse på et af Fællesskabets sprog: »Spray-tørret  

 skummetmælkspulver«.
c.
Nettovægt.
d.
Angivelse af den medlemsstat, hvori produktet er fremstillet.
e.
Angivelse af partiets produktionsnummer.
f.
Fabriksanlæggets løbenummer (autorisationsnummer).
g.
Angivelse af fremstillingsdato, evt. i kode.
Såfremt  

 skummetmælkspulveret oplagres i silo, angives i stedet for  

 fremstillingsdatoen den uge (mandag til søndag), hvori produktet er  

 fremstillet.
 7. Tilbud.
7.1. Tilbud på et parti skummetmælkspulver til intervention skal  

 fremsættes over for De danske Mejeriers Fællesorganisation på en blanket, der  

 på begæring tilsendes af fællesorganisationen.
På blanketten skal bl.a.  

 angives emballagens art, jvf. pkt. 5.2., og den måde, hvorpå  

 polyethylensækkene er lukket, jvf. pkt. 5.3., 2. punktum.
Der skal anvendes  

 en blanket for hver emballageart og lukkemetode.
7.2. Fællesorganisationen underretter sælgeren skriftligt om tid og sted  

 for skummetmælkspulverets levering til intervention.
Overtagelsen skal finde  

 sted senest inden 1 måned efter tilbudets modtagelse.
 8. Afsendelsesmeddelelse.
8.1. Sælgeren udfylder før leveringen af skummetmælkspulveret til det  

 lager, som De danske Mejeriers Fællesorganisation har udpeget, formularer til  

 afsendelsesmeddelelse med kopi, til tilsyns- og kontrolrapport samt til  

 indlagringsbevis med de i formularerne krævede oplysninger.
Formularerne  

 tilsendes sælgeren af fællesorganisationen.
 8.2. De udfyldte formularer skal sendes med det første køretøj, der  

 transporterer skummetmælkspulveret til lageret.
 9. Transport.
 9.1. Sælgeren skal for egen regning og risiko transportere  

 skummetmælkspulveret fra sit lager til det af De danske Mejeriers  

 Fællesorganisation anviste lager.
 9.2. Såfremt skummetmælkspulveret ved indlagring skal transporteres over  

 100 km regnet fra sælgerens lager til det af Fællesorganisationen anviste  

 lager, ydes der sælgeren et af fællesskabsmyndighederne fastsat beløb for  

 omkostninger ved transport udover 100 km.
10. Risikoovergang Risikoen for skummetmælkspulveret overgår først til EF-direktoratet resp.  

 lagerholderen, når overtagelse har fundet sted, jvf. pkt. 12.1.
 11. Indgang på interventionslager.
 11.1. Når skummetmælkspulveret leveres til det af De danske Mejeriers  

 Fællesorganisation anviste lager, påhviler det lagerholderen at foretage  

 aflæsning og indlagring af pulveret.
11.2. Ved indlagringen kontrollerer lagerholderen, at antallet af sække  

 og disses mærkning er i overensstemmelse med de i transportpapirerne givne  

 oplysninger, samt at transportpapirerne er forsynet med sælgerens  

 underskrift.
Lagerholderen skal fra indlagring afvise sække, hvis mærkning  

 ikke er i overensstemmelse med de omhandlede oplysninger, samt beskadigede,  

 utætte, våde eller snavsede sække.
 11.3. Efter modtagelse og kontrol som angivet i pkt. 11.2. kvitterer  

 lagerholderen på den dertil beregnede formular for modtagelse af  

 skummetmælkspulveret og sender formularen til De danske Mejeriers  

 Fællesorganisation.
 11.4. Om mangler, der konstateres ved indlagringen, giver lagerholderen  

 omgående meddelelse til fællesorganisationen, der underretter sælgeren herom.
 12. Overtagelse.
 Skummetmælkspulveret betragtes som overtaget fra sælgeren, når indlagring  

 har fundet sted, dog under forbehold af resultatet af den af Statskontrollen  

 med Mejeriprodukter og Æg m.m. foretagne kontrol, jvf. pkt. 14.
 13. Betaling.
Det overtagne skummetmælkspulver betales med den interventionspris, som  

 fællesskabsmyndighederne har fastsat som gældende på fremstillingsdagen.  

 Prisen angives excl. merværdiafgift, incl. pakning, franko det lager, som De  

 danske Mejeriers Fællesorganisation har anvist.
Betaling finder sted inden  

 for en frist, der begynder på den 120. dag efter datoen for direktoratets  

 overtagelse af skummetmælkspulveret og udløber den 140. dag efter samme dato.
 14. Kontrol.
Når skummetmælkspulveret er indlagret, underkastes det kontrol af  

 Statskontrollen med Mejeriprodukter og Æg m.m. til konstatering af, om  

 pulveret og dettes emballage opfylder de for overtagelse ved interventionskøb  

 fastsatte betingelser.
Som led i kontrollen udtages prøver af  

 skummetmælkspulveret efter regler, der udfærdiges af statskontrollen.
 15. Afvisning.
15.1. Såfremt det ved den i pkt. 14. omtalte kontrol viser sig, at  

 skummetmælkspulveret ikke opfylder de fastsatte krav, afvises  

 skummetmælkspulveret.
De danske Mejeriers Fællesorganisation giver sælgeren  

 underretning om afvisningen, og det påhviler herefter sælgeren omgående for  

 egen regning at fjerne skummetmælkspulveret fra lageret.
 15.2. I tilfælde af afvisning skal sælgeren betale en af  

 fællesskabsmyndighederne fastsat erstatning for opståede lageromkostninger  

 beregnet for tidsrummet fra dagen for overtagelsen til udlagringsdatoen.  

 Erstatningsbeløbet meddeles sælgeren af fællesorganisationen og indbetales af  

 sælgeren til fællesorganisationen.
 15.3. Sælgeren er endvidere pligtig til efter påkrav fra  

 fællesorganisationen straks at tilbagebetale det beløb, der er udbetalt til  

 ham for det afviste skummetmælkspulver, med tillæg af en af  

 fællesskabsmyndighederne fastsat rente, som beregnes fra datoen for beløbets  

 udbetaling.
 16. Anke.
 Afgørelser, der træffes af EF-direktoratet i henhold til denne vejledning,  

 kan indankes for landbrugsministeriet.
Bilag 1 Retsgrundlag Rådsforordning nr. 804/68 af 27. juni 1968 om den fælles markedsordning  

 for mælk og mejeriprodukter, senest ændret ved forordning nr. 1557/84 af 4.  

 juni 1984.
 Rådsforordning nr. 1014/68 af 20. juli 1968 om fastsættelse af almindelige  

 regler om offentlig oplagring af skummetmælkspulver, senest ændret ved  

 forordning nr. 1272/79 af 25. juni 1979.
 Kommissionsforordning nr. 625/78 af 30. marts 1978 om  

 gennemførelsesbestemmelser for offentlig oplagring af skummetmælkspulver,  

 senest ændret ved forordning nr. 718/85 af 20. marts 1985.
 Bekendtgørelse nr. 124 af 5. marts 1974 om interventionskøb af  

 skummetmælkspulver, som ændret ved bekendtgørelse nr. 430 af 17. oktober  

 1979.
BILAG 2 SKUMMETMÆLKSPULVERETS KVALITET 1. Egenskaber a) Indhold af mælkefedt: højst 1,00% b)  

 Indhold af vand: højst 3,5% c) Surhedsgrad udtrykt: - ml. 0,1 normal  

 natriumhydroxidopløsning højst 3,0 - i mælkesyre højst 0,15% d) Indhold af  

 laktat: højst 150 mg/100 g e) Tilsætningsstoffer: ingen f) Phosphatase:  

 påvisning negativ, dvs. lig med 4 microgram pr. gram rekonstitueret mælk  

 eller derunder g) Indhold af uopløselige stoffer: højst 0,5 ml h)  

 Renhedsgrad: højst 15,0 mg dvs. mindst filterprøve B i) Indhold af  

 mikroorganismer: højst 40.000 pr. g k) Påvisning af koliformbakterier:  

 negativ i 0,1 g l) Påvisning af kærnemælk: negativ m) Påvisning af valle:  

 negativ n) Smag og lugt: ren o) Udseende: hvid til let gullig farve, ingen  

 urenheder eller farvede partikler 2. Kontrolmetoder a) Med forbehold af bestemmelser  

 vedrørende harmonisering af analysemetoder er de nedenfor anførte  

 referencemetoder obligatoriske ved anvendelsen af denne vejledning: -  

 Påvisning af mælkefedt: International Standard F.I.L. 9A: 1969 - Påvisning af  

 vand: International Standard F.I.L. 26: 1964 - Påvisning af surhedsgrad:  

 A.O.M.L.
Standard Methods EO. 1971, s. 31 - Påvisning af laktat:  

 International Standard F.I.L. 69: 1972 eller en enzymatisk metode, der vil  

 give tilsvarende resultater - Phosphatase: International Standard F.I.L. 63:  

 1971 - Indhold af uopløselige stoffer: A.D.M.I.
Standard Methods EO. 1971, s.  

 26 - Bestemmelse af renhedsgrad: A.D.M.I.
Standard Methods ED.1971, s. 28 -  

 Tælling af mikroorganismer: International Standard F.I.L. 49: 1970 -  

 Påvisning af koliformbakterier: International Standard F.I.L. 64: 1971 b) Med  

 hensyn til påvisning af: - Kærnemælk: bestemmelsen af fravær af kærnemælk kan  

 ske ved uanmeldt kontrol mindst een gang om ugen af fabriksanlægget på stedet  

 eller ved laboratorieanalyse af slutproduktet - Løbevalle: bestemmelse af  

 glucomakropeptiindholdet ved hjælp af højtryksvæskekromatografi.
Indtil den  

 31. marts 1986 kan dog også anvendes bestemmelse af indholdet af fri  

 sialinsyre.
Indtil nævnte dato skal der, såfremt den berørte part fremsætter  

 indsigelse mod en i henhold til 1. punktum foretaget bestemmelse af  

 glucimakropeptidindholdet, på dennes anmodning og for dennes regning  

 foretages bestemmelse af indholdet af fri sialinsyre.
De derved opnåede  

 resultater er afgørende.
Sur valle: metoder fastsat af Statskontrollen med  

 Mejeriprodukter og Æg m.m.
