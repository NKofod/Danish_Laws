 I medfør af §§ 1, 3 og 5 i lov nr. 131 af 13. april 1954 om udførsel og  

 indførsel af levende dyr m.v. og §§ 1, 2, 4 og 7 i lov nr. 209 af 23. maj  

 1979 om omsætning af husdyr m.v. fastsættes:
§ 1 Indførsel af sæd og befrugtede æg fra husdyr må kun finde sted mod  

 forevisning for de indførselskontrollerende myndigheder af  

 indførselstilladelse fra veterinærdirektoratet - eller for så vidt angår  

 rugeæg passerseddel fra Statskontrollen med mejeriprodukter og æg m.m. - og  

 på de betingelser, der måtte være stillet i tilladelsen (passersedlen) til  

 sikring mod indslæbning af sygdomme.
§ 2 Dyr, der fremkommer fra sæd eller befrugtede æg indført her til landet,  

 kan kun indføres eller registreres i stambog, såfremt det kan dokumenteres,  

 at sæd og befrugtede æg hidrører fra racerene avlsdyr.
Stk. 2 Den i stk. 1 krævede dokumentation skal omfatte en erklæring, hvori en  

 avlsorganisation, der er officielt anerkendt i det land, hvorfra sæden eller  

 de befrugtede æg stammer, attesterer, at disse produkter hidrører fra  

 racerene avlsdyr samt den nøjagtige betegnelse for vedkommende race.
Stk. 3 For tyresæd skal den i stk. 2 nævnte erklæring endvidere indeholde eller  

 vedlægges følgende oplysninger:
 1. Navn og adresse på tyrens ejer.
 2. Tyrens nationalitet, race, navn, stambogsnummer og  

 identifikation.
 3. Tyrens afstamning i 2 umiddelbart forudgående led  

 (nationalitet, race, navn, stambogsnummer og identifikation).
 4. Bekræftet forældreskabsattest for tyren med  

 angivelse af blodtype.
Stk. 4 For de fra kvæg hidrørende befrugtede æg, skal den i stk. 2 nævnte  

 erklæring endvidere indeholde eller vedlægges følgende oplysninger:
 1. Navn og adresse på ægdonors ejer.
 2. Ægdonors nationalitet, race, navn, stambogsnummer  

 og identifikation.
 3. Ægdonors afstamning i 2 umiddelbart forudgående led  

 (nationalitet, race, navn, stambogsnummer og identifikation).
 4. Anvendt tyrs nationalitet, race, navn,  

 stambogsnummer og identifikation.
 5. Afstamning i 2 umiddelbart forudgående led for den  

 tyr, der er anvendt til bedækning eller inseminering (nationalitet, race,  

 navn, stambogsnummer og identifikation).
 6. Bekræftet forældreskabsattest med blodtypeangivelse  

 for forældregenerationen.
§ 3 Udførsel af sæd og befrugtede æg fra husdyr med undtagelse af rugeæg må  

 kun finde sted, såfremt sæden eller de befrugtede æg er ledsaget af  

 veterinærattest udfærdiget på en af veterinærdirektoratet godkendt formular.
Stk. 2 Hver sædportion og hver forsendelse af befrugtede æg skal være mærket  

 således, at sædportionen og ægget til enhver tid kan identificeres.
Stk. 3 Ved udførsel af tyre- og ornesæd skal det af den i § 1, stk. 2, nævnte  

 attest bl.a. fremgå, at sæden hidrører fra et dyr, der på  

 opsamlingstidspunktet var opstaldet på en af landbrugsministeriet godkendt  

 tyre- henholdsvis ornestation, og at sæden siden opsamlingen har været  

 opbevaret på en virksomhed, som af landbrugsministeriet er godkendt til at  

 modtage og opbevare sæd med henblik på videre fordeling (f.eks. en sædbank,  

 en sædcentral eller et subcenter).
§ 4 Ved racerent avlskvæg forstås ethvert stykke kvæg, hvis afstamning i de to  

 foregående led er indført eller registreret i en stambog for samme race, og  

 som selv enten er indført heri eller er registreret og kan forventes indført  

 heri.
Stk. 2 Ved stambog forstås enhver bog, ethvert register, kartotek eller enhver  

 database, - der føres af en avlsorganisation eller -forening, som er officielt  

 anerkendt i den stat i Det europæiske økonomiske Fællesskab, hvori  

 avlsorganisationen eller foreningen er oprettet, og - hvori racerent avlskvæg af en bestemt race indføres eller registreres  

 med angivelse af deres afstamning.
§ 5 Racerent avlskvæg skal på begæring indføres eller registreres i  

 vedkommende stambog, der føres af en her i landet officielt anerkendt  

 avlsorganisation eller -forening.
Stk. 2 Indførsel eller registrering i en stambog af racerent avlskvæg, der  

 stammer fra et land uden for Det europæiske økonomiske Fællesskab er betinget  

 af, at der foreligger følgende dokumentation:
a.
Afstamningscertifikat, hvori en anerkendt avlsorganisation eller  

 -forening i vedkommende tredjeland attesterer, at kvæget er indført eller  

 registreret i tredjelandets stambog.
b.
Erklæring fra en i Det europæiske økonomiske Fællesskab officielt  

 anerkendt avlsorganisation eller -forening for vedkommende race, hvoraf det  

 fremgår, at kvæget er indført eller registreret og kan forventes indført i en  

 stambog i et af landene i Det europæiske økonomiske Fællesskab.
c.
For tyre endvidere bekræftet forældreskabsattest.
§ 6 For racerent avlskvæg udfærdiger vedkommende anerkendte avlsorganisation  

 eller -forening på begæring en stamtavle som dokumentation for, at dyret og  

 dets afstamning er optaget i stambogen for den pågældende race.
Stk. 2 Den i stk. 1 nævnte organisation eller forening har til enhver tid ret til  

 at foretage kontrol af dyr, for hvilke der er begæret eller udstedt stamtavle  

 eller anden erklæring om, at dyret er indført eller registreret i stambogen.
§ 7 Alle omkostninger i forbindelse med indførelse eller registrering i  

 stambøger og udstedelse af stamtavler eller tilsvarende erklæringer er det  

 offentlige uvedkommende.
Stk. 2 Det er forbudt at kræve betaling af særafgift for indførelse eller  

 registrering i stambøger af racerent avlskvæg, der allerede er indført eller  

 registreret i en stambog, der føres af en anerkendt avlsorganisation eller  

 -forening i et af medlemslandene i Det europæiske økonomiske Fællesskab.
§ 8 Overtrædelse af bestemmelserne i § 1, § 3, § 5, stk. 1 og § 7, stk. 2,  

 straffes med bøde.
§ 9 Bekendtgørelsen træder i kraft ved offentliggørelsen i Lovtidende.  

 Samtidig ophæves bekendtgørelse nr. 212 af 17. april 1974 om udførsel og  

 indførsel af sæd fra husdyr og om avlskvæg.
