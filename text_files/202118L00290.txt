Ændringsforslag stillet den 1. december 2021 Ændringsforslag til 3. behandling af Forslag til lov om ændring af lov om forsøgsordning med medicinsk cannabis (Forlængelse af forsøgsordningen) [af sundhedsministeren (Magnus Heunicke)]:
Til § 1 Af Jane Heitmann (V):
 1) I indledningen indsættes efter »2018,«: »og som ændres ved det af Folketinget den 2. december 2021 vedtagne forslag til lov om ændring af lov om forsøgsordning med medicinsk cannabis (Permanent mulighed for dyrkning af cannabis m.v.),«.
[Lovteknisk ændring som følge af vedtagelsen af lovforslag nr.
L 44 A] 2) Nr. 41 affattes således:
 »41. Efter kapitel 11 b indsættes:
»Kapitel 11 c Referencegruppe for medicinsk cannabis § 64 c.
Lægemiddelstyrelsen nedsætter en referencegruppe for medicinsk cannabis.«« [Lovteknisk ændring som følge af vedtagelsen af lovforslag nr.
L 44 A] 3) Nr. 43 affattes således:
 »43. Efter § 67 a indsættes:
»§ 67 b.
Sundhedsministeren laver en evaluering af forsøgsordningen med medicinsk cannabis, jf. § 1, stk. 2 og 3. Evalueringen skal foreligge inden udgangen af 2024.«« [Lovteknisk ændring som følge af vedtagelsen af lovforslag nr.
L 44 A] Bemærkninger Til nr. 1 Der er tale om en lovteknisk begrundet ændring af lovforslagets indledning på baggrund af vedtagelsen af L 44 A, forslag til lov om ændring af lov om forsøgsordning med medicinsk cannabis.
Til nr. 2 og 3 Ændringsforslagene er lovtekniske konsekvenser af delingen af L 44, hvorefter der nu er et L 44 A og L 44 B.
Som følge af delingen af L 44 er det nødvendigt at foretage nogle lovtekniske ændringer, så de ændringsforslag, der blev vedtaget ved 2. behandling, kan videreføres i henholdsvis L 44 A og L 44 B.
Forslagene indeholder ingen indholdsmæssige ændringer.
