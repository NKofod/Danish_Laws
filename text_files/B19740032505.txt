§ 1 I justitsministeriets bekendtgørelse nr. 94 af 22. marts 1933, instruks  

 for det ved lov nr. 119 af 20. april 1926 anordnede tilsyn med de af  

 eksekutorer behandlede dødsboer, som ændret ved justitsministeriets  

 bekendtgørelse nr. 278 af 27. august 1959, nr. 355 af 25. juni 1969 og nr. 83  

 af 5. marts 1971, foretages følgende ændringer:
 1. I § 2, stk. 2, § 8, stk. 3, § 9, stk. 2, § 10, stk.  

 3, og § 12 ændres »Skattedepartementet« til »2.  

 revisionsdepartement«.
 2. § 2, stk. 3, affattes således:
»Stk. 3.  Skifteretten, i København præsidenten for  

 byretten, autoriserer kassebog og skifteprotokol.
Eksekutor kan dog føre  

 boets regnskab på en særlig konto i sit bogholderi og anvende  

 løsbladsskifteprotokol, hvis han følger reglerne i § 2 a og § 2 b.
 3. Efter § 2 a indsættes:
»§ 2 b.  Anvender eksekutor  

 løsbladsskifteprotokol, skal han nummerere bladene fortløbende.
Ligesom i de  

 tilfælde, hvor autoriseret skifteprotokol anvendes, skal indførsel om  

 skiftesamlinger ske straks.
 Stk. 2.  Ved enhver tilførsel til løsbladsprotokollen  

 skal eksekutor snarest og inden otte dage efter tilførslens dato sende  

 genpart til arvinger og andre vedkommende eller til den, de pågældende har  

 bemyndiget til at modtage en sådan genpart.
 4. I § 8, stk. 1, ændres »den af  

 Justitsministeren beskikkede Revisor« til »revisionen af  

 eksekutorboer i København«.
 5. I § 9, stk. 1, udgår »paa Ansættelsen af Boets  

 Værdier«.
 I § 9, stk. 2, ændres »Lov nr. 147 af 10. April 1922 § 24« til  

 »finansministeriets bekendtgørelse nr. 161 af 28. marts 1973 § 5, stk.  

 2«.
 6. § 11 affattes således:
»§ 11.  Skifteretten påser, at foreløbig  

 opgørelse i henholdt til § 24 i arve- og gaveafgifteloven (lovbekendtgørelse  

 nr. 443 af 28. september 1972) indsendes rettidigt til skifteretten eller til  

 revisionen af eksekutorboer i København, og at skifte- og arveafgift  

 indbetales rettidigt.
I januar, april, juli og oktober måneder indsendes til  

 2. revisionsdepartement foretegnelse over de boer, hvori der i det  

 forudgående kvartal er indsendt foreløbig opgørelse.
Den foreløbige opgørelse revideres efter samme retningslinier som endelige  

 opgørelser.
Giver revisionen anledning til benærkninger, underrettes 2.  

 revisionsdepartement herom.
 7. § 13 ophæves.
§ 2 Bekendtgørelsen træder i kraft den 15. juli 1974. Dog finder § 1, nr. 1,  

 anvendelse på boer, der modtages til revision efter den 1. januar 1973, samt  

 på andre boer efter skattedepardementets bestemmelse.
 Justitsministeriet, den 24. juni 1974.
Nathalie Lind /O.
Perch Nielsen.
