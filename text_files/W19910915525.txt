Tiltalefrafald - allerede undergivet foranstaltning (gruppe 1) - sindssygdom - berigelseskriminalitet1) En 49-årig kvinde forsøgte at begå forsikringsbedrageri for godt 40.000 kr. i forbindelse med falsk anmeldelse til politiet om indbrudstyveri på bopælen.
Hun var kronisk sindssyg og havde været i behandling herfor i mange år.
Tiltalefrafald meddelt.2) En 49-årig kvinde indgav i forening med sin datter falsk politianmeldelse om indbrudstyveri på deres fælles bopæl og forsøgte at få udbetalt ca. 42.000 kr. af forsikringsselskabet.
Sigtede udfyldte og underskrev skadesopgørelsen til selskabet og fastholdt flere gange sin anmeldelse over for politiet, indtil hun efter 2 måneders forløb erkendte forholdet under indtryk af politiets bevismateriale.
Sigtede havde siden 1978 været i behandling for en kronisk sindssygdom og i tæt kontakt med den distriktspsykiatriske afdeling.
Det påsigtede forhold var begået i en periode,hvor behandlingen var optimal.
Selv om det påsigtede forhold havde været nøje planlagt og ikke vidnede om nogen særlig utilregnelighed blev tiltalefrafald meddelt, idet der ikke fandtes udsigt til, at en domstol ville idømme anden foranstaltning end den ambulante behandling, sigtede allerede var undergivet.
 1) Offentliggøres i Anklagemyndighedens Årsberetning 1991.
2) Området for tiltalefrafald, når sigtede allerede er undergivet foranstaltninger (gruppe 1) er nærmere beskrevet i Anklagemyndighedens Årsberetning 1989, side 102-103 (Almindelige kriterier), 1988, side 77-78 (Åndssvage.
Sigtede modvilje mod behandling), 1987, side 127-131 (Åndssvage på lukket institution.
Sindssyges overtrædelse af straffelovens § 119, stk. 1. Foranstaltningen ophørt inden tiltalefrafald), 1984, side 35 (Alternativ til dom til sikringsanstalt), 1980, side 41 (Andre foranstaltninger end sindssyge- eller åndssvageforsorg).
