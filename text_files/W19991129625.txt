 Der blev klaget over patientens undersøgelse og behandling, idet  

 CT-scanningen først blev foretaget 11 dage efter indlæggelsen.  

 Herefter begyndte man behandling med blodpropforebyggende medicin.
Forsinket CT-scanning ved mistanke om blodprop  

 i hjernen Patientklagenævnet fandt, at lægerne på  

 apopleksiafsnittet ikke havde udvist manglende omhu og samvittighedsfuld ved  

 undersøgelse og behandling af patienten.
For så vidt angår undersøgelsen lagde  

 nævnet vægt på, at der straks på  

 indlæggelsesdagen blev iværksat et relevant  

 undersøgelsesprogram, som tillige omfattede en CT-scanning af hjernen.  

 På grund af kapacitetsproblemer på sygehusets  

 røntgenafdeling kunne CT-scanningen ikke gennemføres inden for  

 den sædvanlige tidsramme.
Lægerne rykkede 5 dage efter  

 indlæggelsen for scanningen, men kapacitetsproblemerne på  

 røntgenafdelingen var på det tidspunkt så store, at blandt  

 andet et antal livstruede patienter ikke kunne scannes akut.
For så vidt angår behandlingen lagde  

 nævnet vægt på, at der blev iværksat en relevant  

 medicinsk behandling, så snart patientens diagnose var afklaret ved  

 hjælp af CT-scanningen.
Nævnet fandt ikke grundlag for at  

 tilsidesætte det lægelige skøn, hvorefter en  

 blodpropforebyggende medicinbehandling ikke skulle iværksættes,  

 inden CT-scanningen tillod en sikker vurdering af apopleksitilstandens  

 årsag.
Nævnet kan endvidere oplyse, at en apopleksitilstand  

 tillige kan være forårsaget af blødninger eller en  

 svulster.
Ca. 15 % af apopleksitilfældene skyldes således en  

 hjerneblødning, og i disse tilfælde anses en behandling med  

 blodpropforebyggende midler som uegnet eller direkte skadelig.
 Nævnet fandt imidlertid, at det havde været  

 hensigtsmæssigt, om lægerne snarest efter patientens  

 indlæggelse havde iværksat en behandling med acetylsalicylsyre.  

 Nævnet lagde vægt på nyere undersøgelser, hvorefter  

 en sådan behandling, såfremt den iværksættes indenfor  

 48 timer efter tilstandens optræden, medfører en sikker, om end  

 beskeden, nedsættelse af risikoen for ny blodpropdannelse.
