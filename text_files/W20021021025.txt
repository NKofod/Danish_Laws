afsagt  

 af Tvistighedsnævnet den 23. januar 2002 i sag nr. 19.2001 Elev A mod  

 virksomhed B v/C Mellem  

 klageren, elev A, født den 7. juni 1982, og indklagede, virksomhed B v/C,  

 blev  

 der den 13. juni 1999 indgået uddannelsesaftale, hvorefter klageren skulle  

 uddannes i detailhandel med specialet salgsassistent og med  

 uddannelsesperiode  

 fra den 9. august 1999 til den 8. august 2002.
 Klageren  

 har ved sin faglige organisation, HK København, ved klageskrift modtaget den  

 23. februar 2001 indbragt sagen for Tvistighedsnævnet med påstand om, at  

 indklagede til klageren skal betale 92.277,54 kr., med tillæg af procesrente  

 af  

 65.000 kr., fra sagens indbringelse for nævnet og med tillæg af procesrente  

 af  

 27.277,54 kr., fra de enkelte løndeles forfaldstidspunkt, subsidiært betaling  

 af 65.000 kr., med procesrente som påstået ovenfor og mere subsidiært et  

 mindre  

 beløb med tillæg af procesrente som påstået ovenfor.
 Klagerens  

 påstand er sammensat af et beløb på 65.000 kr., der udgør godtgørelse for tab  

 af uddannelsesgode og 27.277,54 kr., svarende til løn i perioden 1. december  

 2000 - 28. februar 2001, 24.246,69 kr., med tillæg af feriegodtgørelse  

 3.030,84  

 kr.
 Indklagede  

 har påstået frifindelse.
 Den 21.  

 november 2000 skrev HK København til indklagede og oplyste, at klageren havde  

 rettet henvendelse til forbundet og anført, at indklagede efter hendes  

 opfattelse ikke efterlevede de bestemmelser, der var grundlaget for  

 godkendelsen af indklagede som praktikvirksomhed.
 Samme dag  

 skrev indklagede til klageren, der da var sygemeldt, vedrørende erklæring om  

 klagerens sygdom og samtidig fremsendte indklagede et udgiftsbilag,  

 påført  

 vort tilgodehavende hos dig, idet vores Revisor har efterlyst dette.   

 Det  

 nævnte udgiftsbilag angav dels computer modtaget i 1999, 2000,-  

 og Lån (kr.  

 800,-) rest 400,-.
 Den 25.  

 november 2000 skrev indklagede således til klageren:
 Undertegnede bekræfter hermed modtagelsen af udlånt  

 Computer, afleveret Fredag d. 24/11-2000, af Christina Larsen.
Vi må desværre konstatere, at der mangler div.  

 Ramblokke-Computerkort, plus at Harddisken er skruet løs, hvilket gør  

 computeren ubrugelig, Det betragtes som tyveri og hærværk, og derfor, til  

 Din orientering, er blevet anmeldt til Gladsaxe Politi . HK meddelte  

 i brev af 28. november 2000 indklagedes arbejdsgiverorganisation, at  

 klageren,  

 som følge af politianmeldelsen mod hende og manglende tiltro til, at  

 indklagede  

 magtede at foretage en oplæring i henhold til gældende bestemmelser, ophævede  

 uddannelsesforholdet med virkning fra den 30. november 2000, idet klageren  

 gjorde gældende, at indklagede således havde misligholdt ansættelsesforholdet  

 groft.
Klageren og  

 indklagede har givet personligt møde under sagens behandling i nævnet.
Der er  

 afgivet forklaring af klageren, medindehaver af virksomhed B D, samt af E, F,  

 G  

 og H.
Klageren  

  

  

 har forklaret nærmere om  

 forholdene under uddannelsen.
Om computeren har klageren forklaret bl.a., at  

 indklagede i september 1999 tilbød hende, at hun kunne købe computeren for  

 2.000 kr.
Betalingen kunne ordnes hen ad vejen.
Dette accepterede klageren,  

 men  

 efter ca. 14 dage gik computeren kold.
En af hendes venner, E,  

 der har  

 forstand på computere, spurgte, om han måtte tage den med og se nærmere på  

 den.  

 Det gav hun ham lov til.
På et senere tidspunkt sagde E, at computeren ikke  

 var  

 mere end 500 kr. værd.
Hun ville have sagt det til D, men turde ikke rigtig.  

 E  

 havde stadig computeren, da hun fik brevet af  

    

  

 21. november 2000, hvor indklagede krævede underskrift på et bilag for  

 sit tilgodehavende vedrørende computeren.
Hun følte ikke, at det ville være  

 rimeligt, om hun skulle betale 2.000 kr., for en computer, der kun var 500  

 kr.,  

 værd og alene havde virket i kort tid.
Derfor ringede hun til E og sagde, at  

 computeren skulle afleveres omgående.
Det skete, men E sagde ikke i den  

 forbindelse noget om, at der manglede noget af computeren.
Da hun fik brev  

 om,  

 at hun var blevet anmeldt til politiet, gik hun helt i panik.
Hun ringede til  

 politiet, der sagde, at hvis de ting, der manglede, blev afleveret, ville  

 sagen  

 være slut.
Derefter sørgede hun for, at de manglende dele blev afleveret.  

 Efter  

 ophævelsen af uddannelsesforholdet har hun fået arbejde som  

 pædagogmedhjælper.
D  

  

  

 har forklaret om uddannelsesforholdene hos  

 indklagede.
Om computeren har hun forklaret bl.a., at klageren købte  

 computeren  

 i september 1999. Computeren fungerede udmærket på det tidspunkt, og den  

 havde  

 forud for salget været igennem et serviceeftersyn.
Klageren har aldrig  

 fortalt  

 hende, at computeren ikke virkede.
Da de pludselig fik computeren retur,  

 virkede den ikke.
Den raslede, og de fandt ud af, at der manglede forskellige  

 dele.
Samtidig havde hun efter klagerens sygemelding og henvendelsen fra HK  

 af  

 21. november 2000 en klar fornemmelse af, at klageren ikke ville komme  

 tilbage  

 på arbejde.
Hun anmeldte forholdet til politiet, fordi der manglede dele af  

 computeren og computeren var uanvendelig.
Hun kontaktede ikke klageren før  

 anmeldelsen, for hun var ikke i tvivl om, at der var tale om tyveri.
E  

  

  

 og  

  

 G  

  

 har  

 forklaret, at de er klagerens venner.
De har samstemmende forklaret som  

 klageren om computerens tilstand og tilbageleveringen af den.
 F  

  

  

 har forklaret om uddannelsesforholdene hos indklagede.  

 Hun var ansat fra den 13. juli 1998 til oktober 1999.
H  

  

  

 har forklaret bl.a., at han er direktør i  

 bagergruppen.
Han har talt med klageren, der på et tidspunkt gav udtryk for,  

 at  

 hun var træt af uddannelse og hellere ville have med børn at gøre.
Klageren  

  

  

 har til støtte for sin påstand  

 gjort gældende, at indklagedes uddannelse af klageren var mangelfuld.
Dertil  

 kommer, at indklagedes politianmeldelse af klageren var klart grundløs og  

 krænkende, og at klageren som følge af begge forhold var berettiget til at  

 ophæve uddannelsesforholdet som groft misligholdt.
Indklagede  

  

  

 har anført, at klageren ikke har  

 godtgjort, at uddannelsen var mangelfuld.
Politianmeldelsen af klageren var  

 berettiget, idet der i hvert fald var udøvet hærværk.
Desuden manglede  

 væsentlige dele af computeren.
Klageren havde således objektivt foretaget  

 handlinger, som beskrevet i straffelovens bestemmelser om tyveri og hærværk..
I sagens  

 behandling har som faste medlemmer af Tvistighedsnævnet deltaget landsdommer  

 Mogens Kroman (formand), Tine B.
Skyum og konsulent Pernille Knudsen (Begge  

 Dansk Arbejdsgiverforening) samt konsulent Evelyn Jørgensen og konsulent Ane  

 K.  

 Lorentzen (Begge Landsorganisationen i Danmark). Herudover har som særlig  

 sagkyndigt medlem deltaget Bente Andersen, HK og advokatfuldmægtig Marianne  

 Søgaard Jensen, Dansk Handel & Service.
 Tvistighedsnævnets bemærkninger:
Indklagede  

 gav ikke klageren lejlighed til at forklare sig nærmere om computerens  

 tilstand  

 ved tilbageleveringen.
Nævnet finder ikke, at indklagede havde grundlag for  

 at  

 anmelde klageren for tyveri og hærværk.
Klageren var, som følge af den  

 uberettigede og krænkende politianmeldelse, berettiget til at ophæve  

 uddannelsesforholdet som groft misligholdt fra indklagedes side.
Tvistighedsnævnet  

 finder det herefter ikke fornødent, at tage stilling til spørgsmålet, om  

 klageren var berettiget til at ophæve uddannelsesforholdet som følge af  

 mangelfuld uddannelse.
Klageren har efter ophævelsen fået arbejde som  

 pædagogmedhjælper, og der er ikke oplysninger om, at hun har haft  

 vanskeligheder som følge af politianmeldelsen.
Efter en samlet vurdering,  

 hvorved der også er taget hensyn til, at indklagede under sagen har fastholdt  

 beskyldningerne, tilkendes klageren en erstatning på 45.000 kr.
 T h i  

    

  

 b e s t e m m e s :
 Indklagede,  

 virksomhed B v/C, skal inden 14 dage til klageren elev A, betale 45.000 kr.  

 med  

 tillæg af procesrente fra den 23. februar 2000 til betaling sker.
 Hver part  

 betaler sine egne omkostninger.
 Denne sag  

 kan senest 8 uger efter nævnets afgørelse indbringes for domstolene.
