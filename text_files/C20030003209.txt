Cirkulære om ændring af praksis og genoptagelse af sager om  

 godtgørelse af olie- og CO  

  

 2  

  

 -afgift af olie forbrugt som  

 motorbrændstof i forbindelse med rensning af roer mv.  

1) 1. Tilbagebetaling af afgift af motorbrændstof, der  

 udelukkende anvendes til afgiftspligtig virksomhed med jordbrug mv.
Ifølge § 11, stk. 3, i lovbekendtgørelse nr. 701  

 af 28. september 1998 om energiafgift af mineralolieprodukter mv. senest  

 ændret  

 ved lov nr. 395 af 6. juni 2002 tilbagebetales afgiften af olieprodukter  

 anvendt som motorbrændstof, der udelukkende anvendes til afgiftspligtig  

 virksomhed efter merværdiafgiftsloven med jordbrug, husdyrbrug, gartneri,  

 frugtavl, skovbrug, fiskeri, dambrug eller pelsdyravl.
Der ydes ligeledes  

 afgiftsgodtgørelse for transport fra ejendommens område af egne produkter  

 hidrørende fra den nævnte virksomhed.
Afgift af motorbrændstof anvendt i  

 registrerede motorkøretøjer refunderes ikke.
 Det er den udøvede aktivitet, der er afgørende for, om der  

 foreligger et godtgørelsesberettiget motorbrændstofforbrug, når det drejer  

 sig  

 om afgiftspligtig virksomhed med jordbrug, husdyrbrug, gartneri, frugtavl,  

 skovbrug, fiskeri, dambrug eller pelsdyravl omfattet af  

 mineralolieafgiftslovens § 11, stk. 3, 1. pkt.
 Ifølge § 9, stk. 1, i lovbekendtgørelse nr. 643 af  

 27. august 1998 om kuldioxidafgift af visse energiprodukter senest ændret ved  

 lov nr. 393 af 6. juni 2002 får virksomheder, der er registreret efter  

 merværdiafgiftsloven tilbagebetalt 10 pct. af afgiften efter § 9,  

 stk. 4. Ifølge denne bestemmelse ydes tilbagebetaling efter stk. 1  

 for det forbrug, der er fuldt ud tilbagebetalingsberettiget efter § 11 i  

 mineralolieafgiftsloven.
 Told- og Skattestyrelsen udsendte den 18. september 2000 en  

 Intern Meddelelse med en præcisering af reglerne i mineralolieafgiftslovens  

 § 11, stk. 3, med hensyn til sondringen mellem primæraktiviteter i  

 jordbrug mv. og transport af egne varer, idet der var konstateret en  

 uensartet  

 administration hos de regionale told- og skattemyndigheder.
Ifølge meddelelsen skulle rensning af roer foretaget af  

 vognmænd i forbindelse med læsningen af roerne anses for at være en del af  

 transporten.
Der kunne således alene ydes godtgørelse af motorbrændstof  

 anvendt  

 til rensning og læsning, hvis aktiviteten var foretaget af landmanden selv.  

 Hvis rensningen blev foretaget uafhængigt af læsningen, kunne aktiviteten  

 anses  

 for omfattet af de godtgørelsesberettigede aktiviteter i  

 mineralolieafgiftslovens § 11, stk. 3, uanset hvem der foretog  

 rensningen.
2. Landsskatteretskendelse om godtgørelse af olie-  

 og  

 CO  

  

 2  

  

 -afgift  

 af olie forbrugt som motorbrændstof i forbindelse med rensning af roer Landsskatteretten har den 6. december 2002 afsagt kendelse i  

 en sag om godtgørelse af olie- og  

 CO  

  

 2  

  

 -afgift  

 af olie forbrugt som motorbrændstof i forbindelse med rensning af roer.  

 Kendelsen er offentliggjort i SKM2003.45.LSR.
Landskatteretten fandt, at det  

 er  

 den udøvede aktivitet, der er afgørende for, om der foreligger et  

 godtgørelsesberettiget motorbrændstofforbrug efter mineralolieafgiftslovens  

 § 11, stk. 3, 1. pkt.
Roerensning som den i sagen omhandlede, må  

 anses for omfattet af bestemmelsens 1. pkt. vedrørende såkaldte  

 primæraktiviteter.
Landsskatteretten fandt, at der ikke er hjemmel til at  

 foretage en sondring afhængig af, hvem der udfører en given aktivitet, der i  

 øvrigt  

 kan henregnes til bestemmelsens 1. pkt.
Da virksomheden har forestået den  

 omhandlede roerensning med særskilt materiel samt aftalt særskilt afregning  

 herfor, fandt Landsskatteretten, at virksomheden var berettiget til  

 godtgørelse  

 for olie- og  

 CO  

  

 2  

  

 -afgift  

 vedrørende det i sagen omhandlede forbrug.
Om virksomhedens aktivitet er det oplyst, at virksomheden  

 har en gummiged og en rensemaskine, der anvendes i forbindelse med rensning  

 og  

 læsning af roer.
Roerne læsses fra jorden til rensemaskinen med gummigeden.  

 Rensemaskinen ryster jord og sten af roerne, der herefter ved et  

 transportbånd  

 transporteres til lastbilen, hvorefter de køres til sukkerfabrikken.
Der  

 anvendes olie til gummigeden og roerenseren.
Virksomheden anvender ikke olie  

 til andre fradragsberettigede formål.
 Transport foretaget af andre end landmanden selv, er ikke  

 fradragsberettiget.
3. Kendelsens betydning vedrørende tilbagebetaling  

 af afgift for primæraktiviteter Kendelsen får betydning for sager, der er afgjort i  

 overensstemmelse med den fortolkning, der kommer til udtryk i Told- og  

 Skattestyrelsens meddelelse af 18. september 2000 vedrørende godtgørelse af  

 olie- og Anmodning om tilbagebetaling skal indgives til de regionale  

 told- og skattemyndigheder.
 De regionale told- og skattemyndigheder anmodes om af egen  

 drift at genoptage og afgøre de sager, som de har kendskab til.
 Berettiget til tilbagebetaling af energiafgift i første led  

 er momsregistrerede virksomheder, som på baggrund af den ændrede praksis  

 omhandlet i nærværende cirkulære, må anses for godtgørelsesberettigede.
Fremover skal praksis vedrørende godtgørelse af olie- og  

 CO  

  

 2  

  

 -afgift  

 af olie, når olien er forbrugt som motorbrændstof i forbindelse med rensning  

 af  

 roer mv., ændres.
Der skal således ikke foretages en sondring afhængig af,  

 hvem  

 der udfører en given aktivitet, der er omfattet af mineralolieafgiftslovens  

 § 11, stk. 3, 1. pkt.
Det er dog en forudsætning, at virksomheden  

 foretager aktiviteten med særskilt materiel og opgør aktiviteten særskilt i  

 forbindelse med afregningen.
Transportaktiviteter fx læsning, losning, omladning eller  

 lignende er omfattet af mineralolieafgiftslovens § 11, stk. 3, 2.  

 pkt.
Der ydes afgiftsgodtgørelse for transport fra ejendommens område af  

 landmandens egne produkter hidrørende fra den nævnte virksomhed.  

 Transportaktiviteter foretaget af andre godtgøres ikke dvs., hvis der ikke  

 sker  

 rensning eller anden primæraktivitet, omfattet af § 11, stk. 3, 1.  

 pkt., af roerne eller kartoflerne mv., men kun læsning direkte på lastbilen,  

 kan der således ikke godtgøres afgift.
 Afgift af motorbrændstof anvendt i registrerede  

 motorkøretøjer refunderes ikke.
4. Oplysninger til brug for behandlingen af  

 tilbagebetalingskrav Det beror på en konkret vurdering af samtlige oplysninger i  

 sagen, om betingelserne for tilbagebetaling er opfyldt.
Det påhviler  

 virksomheden at give de oplysninger, der er relevante for en konkret  

 bedømmelse  

 af den enkelte sag.
 En virksomhed, der vil rejse krav om tilbagebetaling, må  

 dokumentere følgende:
 1. Størrelsen af det rejste krav, herunder oplysning om  

 kravets fordeling på afgiftsperioder og oplysning om afgiftssatsen, således  

 at  

 der udelukkende indgår tilbagebetalingsberettiget afgift i kravet.
 2. Oplysninger om, at virksomheden i den periode, kravet  

 vedrører, har været afskåret fra at overvælte afgiften på sine kunder,  

 således  

 at virksomheden har lidt et tab.
4.1. Dokumentationskravet konkret Virksomheden skal vedlægge følgende oplysninger som  

 dokumentation:
 1. Oplysninger og dokumentation af størrelsen af det rejste  

 krav gennem regnskabsmateriale for den periode, som kravet vedrører, herunder  

 om der er sket særskilt opgørelse for aktiviteten i forbindelse med  

 afregningen.
 2. En beskrivelse af virksomheden, dens arbejdsområde,  

 kundegrundlag, prispolitik mv.
 3. Oplysninger om prisfastsættelsen for de enkelte ydelser,  

 herunder prispolitik og priskalkulationer, i det omfang sådanne kalkulationer  

 foreligger, med henblik på belysning af konkurrencesituationen.
4.2. Øvrige oplysninger Evt. andre oplysninger, som de regionale told- og  

 skattemyndigheder må anse for nødvendige ved behandlingen af den konkrete  

 sag,  

 fx:
 1. Oplysninger om navne og beliggenhed vedrørende de  

 konkurrerende virksomheder, der efter virksomhedens opfattelse hindrede  

 virksomheden i at indregne afgiften i dens priser.
2. Oplysninger om de priser, herunder de af konkurrenternes  

 priser, der er indgået i virksomhedens prisfastsættelse.
Virksomheden skal i  

 den forbindelse sandsynliggøre, at de pågældende oplysninger faktisk er  

 indgået  

 i prisfastsættelsen.
 3. Oplysninger om konkurrenceforholdene konkret, herunder  

 oplysninger om sammenlignelighed, omsætningskalkuler, virksomhedens skønnede  

 markedsandele o.l.
 4. Oplysninger om branchen generelt i form af omsætnings-,  

 pris- og markedsudvikling.
5. Forældelse og forrentning Kravet om tilbagebetaling i henhold til dette cirkulære er  

 omfattet af den femårige forældelsesfrist efter lov om forældelse af visse  

 fordringer (1908-loven). Kravet om tilbagebetaling er omfattet af lovens  

 § 1, stk. 1, nr. 6, om betalinger, der er foretaget i urigtig  

 formening om, at beløbet skyldtes (condictio indebiti).
Forældelsesfristen løber fra tidspunktet, hvor godtgørelse  

 kunne være modregnet i momstilsvaret.
Forældelsesfristen berostilles, så  

 længe  

 en anmodning om tilbagebetaling behandles af de regionale told- og  

 skattemyndigheder.
Forældelsesfristen afbrydes ved de regionale told- og  

 skattemyndigheders anerkendelse af tilbagesøgningskravet eller ved  

 foretagelse  

 af retslige skridt.
Tilbagebetalingskrav forrentes efter de almindelige regler  

 om forrentning, jf. cirkulære nr. 157 af 14. oktober 1987 om forrentning af  

 visse tilbagebetalingsbeløb.
Forrentningen er skattepligtig indkomst i  

 henhold  

 til statsskattelovens § 4, litre e.
6. Kompetence og klagefrister Virksomhedens tilbagebetalingskrav skal rejses overfor  

 virksomhedens regionale told- og skattemyndighed, der træffer afgørelse i 1.  

 instans.
 Såfremt en virksomhed ønsker at klage over den regionale  

 told- og skattemyndigheds afgørelse, gælder de almindelige klagebestemmelser.
Landsskatteretten behandler klager over de afgørelser, der  

 er nævnt i mineralolieafgiftslovens § 27 A og kuldioxidafgiftslovens  

 § 17 a.
Andre afgørelser fx vedrørende overvæltning og forældelse  

 påklages  

 til Told- og Skattestyrelsen.
 Klagefristen til Landsskatteretten og til Told- og  

 Skattestyrelsen er 3 måneder, jf. sagsudlægningsbekendtgørelsens § 20. I  

 øvrigt finder reglerne i skattestyrelseslovens kap. 3 og 3 A anvendelse.
7. Gyldighed Cirkulæret træder i kraft den 14. maj 2003 og ophæves den  

 31. maj 2008.
Told- og Skattestyrelsen, den 7. maj  

 2003 Ole Kjær /Per Hvas 1)  

 I Told- og Skattestyrelsens interne nummerrække har cirkulæret  

 nr. 2003-10.
