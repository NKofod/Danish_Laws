 I medfør af § 1 i lov nr. 834 af 18. december 1991 om frø, kartofler og  

 planter, § 25 i lov nr. 866 af 23. december 1987 om plantenyheder og  

 tekstanmærkning nr. 59 ad § 24 på Finansloven for finansåret 1995 samt efter  

 bemyndigelse fastsættes:
 § 1.  Til dækning af omkostningerne ved  

 sortslisteoptagelse og plantenyhedsbeskyttelse betales gebyrer og afgifter  

 til Statens Planteavlsforsøg, Afdeling for Sortsafprøvning, i henhold til  

 bilag 1 og 2.
 Stk. 2.  Gebyrer og afgifter tillægges merværdiafgift.
 § 2.  Betalingen af gebyrer og afgifter, jf. § 1,  

 påhviler anmelderen eller den, der over for Afdeling for Sortsafprøvning  

 opgives som debitor.
 Stk. 2.  Hvis en anden person end anmelderen opgives som  

 debitor, skal anmelderens skriftlige bekræftelse medsendes, og debitor skal  

 godkendes af Afdeling for Sortsafprøvning.
Stk. 3.  Gebyrer og afgifter opkræves af Afdeling for  

 Sortsafprøvning.
Statens Regnskabsdirektorat varetager betalingsafviklingen.  

 Gebyrer og afgifter forfalder ved påkrav, og betaling skal ske senest 30 dage  

 efter fakturaens dato.
§ 3.  Betales forfaldne gebyrer og afgifter ikke  

 rettidigt, betales der rente af beløbet fra forfaldsdagen.
Renten fastsættes  

 til 1,3 pct. månedligt for hver påbegyndt måned fra forfaldsdatoen at regne.
 Stk. 2.  Gebyrer og afgifter er tillagt udpantningsret.
 § 4.  Bekendtgørelsen træder i kraft den 7. marts  

 1995.
 Stk. 2.  Samtidig ophæves bekendtgørelse nr. 235 af 28.  

 marts 1994 om betaling for sortslisteoptagelse og plantenyhedsbeskyttelse  

 m.m.
Plantedirektoratet, den 24. februar 1995 Mogens Nagel Larsen / Henrik Wanscher Bilag 1 Betaling for sortslisteoptagelse For så vidt angår de gebyrer, der er nævnt i afsnit I, litra B-D, og i  

 afsnit II, litra B og C, er der tale om a contobeløb, der inden påkrav om  

 betaling vil blive reguleret på grundlag af de faktiske udgifter i finansåret  

 ved administration og afprøvning.
I.
Landbrugsplanter, inkl. plænegræsser Artsgruppe Hvis komponenter af hybridraps SES-afprøves, betales 5.025 kr. pr.  

 komponent.
SES-afprøvning af majs og kartoffel sker i henhold til samarbejdsaftaler  

 kun i udlandet.
Den herfra fastsatte betaling opkræves med et tillægsgebyr på  

 1.000 kr. til dækning af administrationsudgifter.
Købes rapport fra nyhedsafprøvning i udlandet for andre arter, betales det  

 afprøvningsgebyr, der er gældende i Danmark.
Dækkes udgifterne ved køb af  

 udenlandsk rapport ikke af det danske afprøvningsgebyr, betales de faktiske  

 udgifter ved køb af udenlandsk rapport.
Artsgruppe Købes afprøvningsrapport i udlandet, betales det af pågældende land  

 opkrævede gebyr, dog minimum 3.175 kr. pr. afprøvningsår.
Ved køb af rapport  

 fra allerede stedfunden afprøvning betales 2.440 kr.
III.
Anmeldes en sort til sortslisteoptagelse såvel som til  

 plantenyhedsbeskyttelse, jf. lov nr. 866 af 23. december 1987 om  

 plantenyheder, betales kun for SES-afprøvningen.
 Beslutter afprøvningsmyndigheden i særlige tilfælde at begrænse  

 afprøvningens omfang væsentligt, reduceres afprøvningsgebyret tilsvarende.
Bilag 2 Betaling for plantenyhedsbeskyttelse For så vidt angår de gebyrer, der er nævnt i afsnit I, litra B, afsnit II,  

 litra B, og afsnit III, litra B, er der tale om a contobeløb, der inden  

 påkrav om betaling vil blive reguleret på grundlag af de faktiske udgifter i  

 finansåret ved administration og afprøvning.
 For så vidt angår den årlige afgift i beskyttelsesperioden, jf. afsnit I,  

 litra C, afsnit II, litra C, og afsnit III, litra C, vil et evt.  

 reguleringsbeløb blive modregnet i eller tillagt afgiften for det følgende  

 år.
I.
Landbrugsarter, inkl. plænegræsser Hvis komponenter af hybridraps SES-afprøves, betales et beløb på 5.025 kr.  

 pr. komponent.
SES-afprøvning af majs og kartoffel sker i henhold til samarbejdsaftaler  

 kun i udlandet.
Den herfra fastsatte betaling opkræves med et tillægsgebyr på  

 1.000 kr. til dækning af administrationsudgifter.
Købes rapport fra nyhedsafprøvning i udlandet for andre arter, betales det  

 afprøvningsgebyr, der er gældende i Danmark.
Dækkes udgifterne ved køb af  

 udenlandsk rapport ikke af det danske afprøvningsgebyr, betales dog de  

 faktiske udgifter ved køb af udenlandsk rapport.
II.
Havebrugsplanter, ekskl. grønsager Prydplanter samt frugtbuske og -træer III.
Grønsager Købes afprøvningsrapport i udlandet, betales det af det pågældende land  

 opkrævede beløb, dog minimum 3.175 kr. pr. afprøvningsår.
Ved køb af rapport  

 fra allerede stedfunden afprøvning betales 2.440 kr.
IV.
Anmeldes en sort til plantenyhedsbeskyttelse såvel som til  

 sortslisteoptagelse, jf. bekendtgørelse nr. 810 af 11. december 1987 om en  

 sortsliste over landbrugsplanter hhv. bekendtgørelse nr. 36 af 23. januar  

 1974 om afprøvning og optagelse af sorter af kulturplanter på sortsliste,  

 benyttes SES-afprøvningen til begge formål.
 Beslutter afprøvningsmyndigheden i særlige tilfælde at begrænse  

 afprøvningens omfang væsentligt, reduceres afprøvningsgebyret tilsvarende.
