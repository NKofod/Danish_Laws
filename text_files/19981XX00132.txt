Skriftlig fremsættelse (2. december  

 1998) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om aktiv  

 socialpolitik, lov om dagpenge ved sygdom eller fødsel og lov om  

 social pension. (Styrkelse af den virksomhedsrettede revalidering m.v.).
(Lovforslag nr.
L 110).
 Forslaget er et led i regeringens bestræbelser  

 på at styrke den forebyggende indsats og fremme et rummeligt  

 arbejdsmarked.
Med forslaget søges den virksomhedsrettede indsats  

 generelt styrket.
Det gælder aktivering af  

 kontanthjælpsmodtagere, opfølgning i sygedag-pengesager og  

 revalidering.  Hermed satses der på, at såvel personer, der har  

 vanskeligheder med at opretholde en placering på arbejdsmarkedet, som  

 personer, der ville kunne få en placering på arbejdsmarkedet,  

 så tidligt som muligt får tilbud af aktiverende karakter.
 Formålet med forslagene om  

virksomhedsrevalidering er at styrke indsatsen og effekten af  

 revalideringen ved at fremme virksomhedsrevalidering og andre lokale  

 virksomhedsrettede initiativer.
 Indholdet er i hovedtræk følgende:
indførelse af begrebet virksomhedsrevalidering udvikling og styrkelse af den virksomhedsrettede revalideringsindsats  

 samt andre virksomhedsrettede tilbud præcisering af kommunernes adgang til at inddrage private m.fl.  

 i formidlingen af virksomhedsrevalidering eller andre virksomhedsrettede  

 tilbud 145 mill. kr. årligt (dog 95 mill. kr. i 1999) til  

 koordinationsudvalgene til fremme af særlige virksomhedsrettede lokale  

 initiativer en præcisering af omfang og størrelse af  

 løntilskud samt virksomhedens bidrag til aflønning.
 Videre foreslås, at udbetaling af  

sygedagpenge fra kommunen bortfalder, når den sygemeldte  

 undlader at medvirke ved den kommunale sygedagpengeopfølgning.
Herudover foreslås, at  

førtidspensionen kan gøres hvilende uden  

 tidsbegrænsning for at fremme førtidspensionisters mulighed for  

 en tilbagevenden til arbejdsmarkedet, fx i fleksjob.
Efter de  

 nugældende regler kan førtidspensionen højst gøres  

 hvilende for et tidsrum af 3 år.
 Med disse bemærkninger skal jeg indstille  

 lovforslaget til Folketingets velvillige behandling.
