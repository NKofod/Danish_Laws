Ved sammenlægning af to landbrugsejendomme, blev det samlede areal  

 større end 70 ha.
Da erhververen imidlertid efterfølgende ved frasalg  

 nedbragte det dyrkbare areal til mindre end 70 ha, bortfaldt naboens  

 fortrinsstilling til suppleringsjord.
I skrivelse af 26. april 1990 har advokat E.
Mortensen på vegne af Hans Sørensen påklaget Jordlovsudvalgets afgørelse ved skrivelse af 11. april 1990, hvorefter der meddeles Per Henrik Hegelund tilladelse til erhvervelse af landbrugsejendommen matr. nr. 14 a Agersted Fjerding, Voer m.fl. uden krav om frastykning af suppleringsjord til Hans Sørensen.
Det fremgår af sagen, at Per Henrik Hegelund, som i forvejen var ejer af landbrugsejendommen matr. nr. 24 a Agersted Fjerding, Voer m.fl. af areal 50,9994 ha, ved slutseddel af 2. marts 1989 erhvervede landbrugsejendommen matr. nr. 14 a Agersted Fjerding, Voer m.fl. af areal 34,5890 ha med henblik på frastykning af bygningsparcellen med et areal på højst 2 ha fra sidstnævnte ejendom og sammenlægning af ejendommens landbrugsjorder med den i forvejen ejede ejendom.
Ved skrivelse af 1. februar 1990 afgjorde Jordlovsudvalget sagen således, at erhvervelsen alene kunne tillades, hvis der blev frastykket et areal på ca. 12-13 ha til supplering af Hans Sørensens naboejendom.
Efter at Jordlovsudvalget havde modtaget oplysning om, at Per Henrik Hegelund har frasolgt parcellen matr. nr. 3 n Nr.
Voerså By, Albæk af areal 8,7210 ha, og at der i følge landinspektør A.
Balle-Petersen, Sæby på den resterende del af de to ejendomme, som Per Henrik Hegelund ønsker at sammenlægge, findes arealer uden dyrkningsmæssig værdi på ca. 6 ha, meddelte Jordlovsudvalget imidlertid ved skrivelse af 11. april 1990 Per Henrik Hegelund den ansøgte tilladelse.
Der blev dog taget forbehold for Hans Sørensens adgang til at indbringe afgørelsen for Landbrugsministeriet.
Advokat E.
Mortensen har i skrivelse af 26. april 1990 forespurgt, hvorvidt det kan anses for at være i overensstemmelse med landbrugslovens § 13 eller hensigten og den politiske baggrund for reglerne om fortrinsstilling for naboer med suppleringsbehov på grund af animalsk produktion, at der lægges vægt på det nævnte efterfølgende bortsalg af et areal på 8,7 ha til trediemand.
Det anføres endvidere, at det må anses for tvivlsomt, om der findes fradragsarealer i det opgjorte omfang, idet der herved henvises til Landbrugsministeriets vejledning nr. 113 af 15. august 1989.
Advokat E.
Mortensen opfordrer Landbrugsministeriet til at lade jordbrugskommissionen besigtige de to ejendomme.
 Landbrugsministeriet skal bemærke følgende:
 Fortrinsstillingen for naboer med suppleringsbehov ifølge § 13, stk.
 3, i landbrugsloven (Landbrugsministeriets lovbekendtgørelse nr.
504 af 17. juli 1989) består kun, hvis erhververen af suppleringsjord eller ejendom nr. 2 opretholder sit ønske om at gennemføre en disposition, hvorved 70 ha-grænsen overskrides.
Fortrinsstillingen til suppleringsjord bortfalder således, hvis ansøgeren foretrækker at genafhænde en erhvervet ejendom nr. 2 eller afstå fra en supplering, som fra jordlovsmyndighedernes side er betinget af frastykning af suppleringsjord.
Dette gælder også, hvis ansøgeren genafhænder en del af det pågældende areal til trediemand og derved bringer størrelsen af den pågældende ejendom ned under 70 ha-grænsen.
Landbrugsministeriet kan tilslutte sig, at Jordlovsudvalget ved sin fornyede afgørelse af sagen har lagt vægt på den med trediemand indgåede aftale om frasalg af 8,7 ha.
Med hensyn til størrelsen af fradragsarealer bemærkes, at den af landinspektøren udarbejdede opgørelse har givet Jordbrugsdirektoratet som sekretariat for Jordlovsudvalget anledning at forelægge spørgsmålet for det stedlige medlem af Jordlovsudvalget  Kresten  Madsen.
Denne har udtalt, at der findes fradragsarealer i et sådant omfang, at det samlede dyrkbare areal udgør ca. 70 ha.
Landbrugsministeriet finder på grundlag af landinspektørens opgørelse og erklæringen fra det stedlige medlem af Jordlovsudvalget at måtte lægge til grund, at fradragsarealerne udover det frasolgte areal på ca. 8,7 ha og den bygningsparcel uden landbrugspligt af areal 2 ha, som tilsigtes frastykket, har en størrelse af mindst 4,9 ha, således at ejendommenes dyrkbare areal, herunder de arealer, der udgør en naturlig bestanddel af en landbrugsejendom som nævnt i Deres skrivelse, ikke overstiger 70 ha.
Der er således ikke grundlag for at betinge tilladelsen til  Per Henrik  Hegelunds erhvervele af frastykning af suppleringsjord, jf. § 13, stk. 3, i landbrugsloven (Landbrugsministeriets lovbekendtgørelse nr. 504 af 17. juli 1989).
Der meddeles Per Henrik Hegelund tilladelse til erhvervelse af landbrugsejendommen matr. nr. 14 a Agersted Fjerding, Voer m.fl.
Nærværende skrivelse er ligelydende tilsendt advokatE.
Mortensen og Landbogården Flauenskjold.
Desuden er Jordbrugsdirektoratet, retten i Sæby, og Dronninglund kommune herfra underrettet om ovenstående.
 P.M.V.
 e.b.
