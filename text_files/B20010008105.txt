Bekendtgørelse om Charlottenborg  

 Udstillingsbygning I henhold til § 1 i lov nr. 105 af 24. juli 1880 om opførelse af en  

 udstillingsbygning ved Charlottenborg Slot fastsættes:
Navn, hjemsted og formål § 1. Charlottenborg Udstillingsbygning er en  

 statsinstitution, som har hjemsted i Københavns Kommune.
 § 2. Bygningen tjener som udstillingssted for  

 dansk, nordisk og anden udenlandsk kunst inden for alle kunstarter.
Stk. 2. Bygningens udstillingsperioder skal fordeles ligeligt  

 mellem bestyrelsesarrangerede udstillinger og udstillinger, der arrangeres af  

 Charlottenborg Fonden og kunstnersammenslutninger.
Ved tildeling af  

 udstillingsperioder bør bestyrelsen tage skyldigt hensyn til  

 sammenslutningernes traditionelle udstillingsperioder.
Så vidt muligt i  

 marts måned afholdes ved Charlottenborg Fondens foranstaltning en  

 åben censureret udstilling, "Charlottenborgs  

 Forårsudstilling".
 Stk. 3. Bygningen kan endvidere anvendes til andre  

 kunstneriske formål til gavn for kunstnere.
 Stk. 4. En nærmere angivet del af bygningen anvendes til  

 Kunstakademiets bibliotek.
Bestyrelse § 3. Udstillingsbygningens virksomhed ledes af en  

 bestyrelse på 5 personer, der sammensættes i overensstemmelse med  

 lov om ligestilling mellem mænd og kvinder ved besættelse af  

 visse bestyrelsesposter i den statslige forvaltning.
Kulturministeren udpeger  

 2 medlemmer, herunder bestyrelsens formand.
Formanden skal være  

 billedkunstner eller kunstkyndig.
De øvrige medlemmer udpeges  

 af:
 1)	Akademiraadet (1 medlem).
 2)	Kunstnersammenslutningernes Samråd (1 medlem).
 3)	Charlottenborg Fonden (1 medlem).
Stk. 2. Bestyrelsens medlemmer beskikkes af  

 kulturministeren for 4 år ad gangen.
Umiddelbar genbeskikkelse kan kun  

 finde sted én gang.
 Stk. 3. I tilfælde af udtræden udpeges et nyt  

 medlem kun for den resterende del af beskikkelsesperioden.
 Stk. 4. Bestyrelsen kan vælge en næstformand  

 blandt de øvrige bestyrelsesmedlemmer.
 § 4. Bestyrelsen, som er Udstillingsbygningens  

 øverste myndighed, har over for Kulturministeriet det overordnede  

 ansvar for overholdelsen af de for virksomheden fastsatte bestemmelser.
 Stk. 2. Bestyrelsen fastsætter retningslinier for  

 udstillingsbygningens virksomhed inden for de af Kulturministeriet afstukne  

 rammer.
 Stk. 3. Bestyrelsen afgiver senest 1. maj hvert år en  

 årsberetning til kulturministeren.
 Stk. 4. Bestyrelsen fastsætter selv sin  

 forretningsorden.
 Bestyrelsens møder m.v.
§ 5. Formanden for bestyrelsen bestemmer tid og  

 sted for bestyrelsesmøderne.
Hvis mindst 3 bestyrelsesmedlemmer  

 kræver det, skal formanden indkalde til møde.
Stk. 2. Bestyrelsen er beslutningsdygtig, når mindst 3  

 medlemmer, herunder formanden, er til stede.
Beslutninger træffes ved  

 simpelt stemmeflertal.
Ved stemmelighed er formandens stemme  

 udslagsgivende.
Sekretariat § 6. Udstillingsbygningens løbende  

 administration varetages af et sekretariat med en daglig administrativ leder,  

 som ansættes af Kulturministeriet.
 Finansiering, regnskab m.v.
 § 7. Udstillingsbygningens virksomhed finansieres  

 gennem de på finansloven fastsatte bevillinger, herunder  

 egenindtægter fra entré, udstillingsleje, salg af kataloger og  

 lign., tipsstøtte, gaver m.v.
 § 8. Der føres og aflægges regnskab i  

 overensstemmelse med de til enhver tid af staten fastsatte regler herom.
Ændring af bekendtgørelsen § 9. Bestyrelsen kan stille forslag om  

 ændring af bekendtgørelsen over for Kulturministeriet.
Ikrafttræden § 10. Bekendtgørelsen træder i kraft  

 den 17. februar 2001.
 Stk. 2. Kulturministeriets bekendtgørelse nr. 528 af  

 20. juni 1994 om Charlottenborg Udstillingsbygning ophæves.
