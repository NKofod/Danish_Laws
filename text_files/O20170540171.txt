Opfølgning til 2015-54. Praksis for brug af undervisere, der ikke opfylder folkeskolelovens kvalifikationskrav, fremgik ikke af loven En ny bestemmelse i folkeskoleloven trådte i kraft den 1. august 2017. Efter den nye bestemmelse kan kommunalbestyrelsen i helt særlige tilfælde fravige lovens kvalifikationskrav og ansætte personale, der ikke lever op til disse krav.
(Sag nr. 15/02275) Ved lov nr. 192 af 27. februar 2017 om ændring af lov om folkeskolen og lov om institutioner for almengymnasiale uddannelser og almen voksenuddannelse m.v. blev der bl.a. indsat en ny bestemmelse i folkeskolelovens § 30 c.
 Efter den nye bestemmelse kan kommunalbestyrelsen i helt særlige tilfælde, hvor det ikke er muligt at ansætte personer som nævnt i lovens §§ 28, 29 og 30 b til at varetage undervisningen i børnehaveklassen og i 1.-10. klasse, fravige lovens § 28, stk. 1, 1. pkt., § 29, 1. pkt., § 29 a, 1. pkt., og § 30 om kvalifikationskrav til undervisere.
 Bestemmelsen trådte i kraft den 1. august 2017.
