Nr LSF 196 Forslag til Lov om ændring af lov om offentlig sygesikring Fremsat af sundhedsministeren (Elsebeth Koch-Petersen) den 1. februar 1989 Vedtaget ved tredjebehandling den 19. maj 1989 Lov nr. 343 af 24/05/1989 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret ved § 5 i lov nr. 948 af 23. december 1986, foretages  

 følgende ændringer:
 1. I § 7 indsættes efter stk. 4 som nye stykker:
 »Stk. 5. Tilskud efter stk. 1-4 ydes, såfremt de afholdte udgifter  

 til tilskudsberettigede lægemidler til den sikrede overstiger 800 kr. inden  

 for et kalenderår.
 Stk. 6. Uanset bestemmelsen i stk. 5 ydes tilskud efter stk. 1-4 til  

 lægemidler, der ordineres til personer, der modtager personligt tillæg til  

 dækning af medicinudgifter efter § 17, stk. 1, i lov om social pension.
Stk. 7. Sundhedsministeren kan fastsætte regler om administration og  

 udbetaling af tilskud efter stk. 1-5 og kan herunder fastsætte regler om  

 apotekernes medvirken ved administrationen.« Stk. 5-7 bliver herefter stk. 8-10.
 2. § 7, stk. 6, der bliver stk. 9, affattes således:
»Stk. 9. Medicintilskudsnævnet, der består af højst 7 medlemmer,  

 rådgiver Sundhedsstyrelsen i sager om de i stk. 1-3 nævnte forhold.
Et medlem  

 beskikkes af sundhedsministeren efter indstilling fra Sygesikringens  

 Forhandlingsudvalg.
De øvrige medlemmer, hvoraf 2 skal være alment  

 praktiserende læger, beskikkes af sundhedsministeren efter indstilling fra  

 Sundhedsstyrelsen.
Beskikkelsen gælder for 4 år ad gangen.
Ministeren udpeger  

 en formand blandt nævnets medlemmer.« § 2 Loven træder i kraft den 1. juli 1989 og finder anvendelse på lægemidler,  

 der udleveres fra og med dette tidspunkt.
§ 3 Stk. 1. For perioden 1. juli 1989 til 31. december 1989 udgør den  

 beløbsgrænse, der er nævnt i § 1, nr. 1, 400 kr.
 Stk. 2. Beskikkelsesperioden for det medlem af Medicintilskudsnævnet, der  

 udpeges efter indstilling fra Sygesikringens Forhandlingsudvalg, jf. § 1, nr.  

 2, udløber første gang efter lovens ikrafttræden samtidig med  

 beskikkelsesperioden for de øvrige medlemmer.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret ved § 5 i lov nr. 948 af 23. december 1986 foretages  

 følgende ændringer:
 1. I § 7 indsættes efter stk. 4 som nye stykker:
 »Stk. 5. Tilskud efter stk. 1-4 ydes, såfremt de afholdte udgifter  

 til tilskudsberettigede lægemidler til den sikrede overstiger 800 kr. inden  

 for et kalenderår.
 Stk. 6. Uanset bestemmelsen i stk. 5 ydes tilskud efter stk. 1-4 til  

 lægemidler, der ordineres til personer, der modtager personligt tillæg til  

 dækning af medicinudgifter efter § 17, stk. 1, i lov om social  

 pension.«.
 Stk. 5-7 bliver herefter stk. 7-9.
 2. § 7, stk. 6, der bliver stk. 8, affattes således:
»Stk. 8. Medicintilskudsnævnet, der består af højst 7 medlemmer,  

 rådgiver Sundhedsstyrelsen i sager om de i stk. 1-3 nævnte forhold.
Et medlem  

 beskikkes af sundhedsministeren efter indstilling fra Sygesikringens  

 Forhandlingsudvalg.
De øvrige medlemmer, hvoraf 2 skal være alment  

 praktiserende læger, beskikkes af sundhedsministeren efter indstilling fra  

 Sundhedsstyrelsen.
Beskikkelsen gælder for 4 år ad gangen.
Ministeren udpeger  

 en formand blandt nævnets medlemmer.«.
§ 2 Loven træder i kraft den 1. juli 1989 og finder anvendelse på lægemidler,  

 der udleveres fra og med dette tidspunkt.
§ 3 Stk. 1. For perioden 1. juli 1989 til 31. december 1989 udgør den  

 beløbsgrænse, der er nævnt i § 1, nr. 1, 400 kr.
 Stk. 2. Beskikkelsesperioden for det medlem af Medicintilskudsnævnet, der  

 udpeges efter indstilling fra Sygesikringens Forhandlingsudvalg, jf. § 1, nr.  

 2, udløber første gang efter lovens ikrafttræden samtidig med  

 beskikkelsesperioden for de øvrige medlemmer.
Bemærkninger til lovforslaget Efter sygesikringslovens § 7, stk. 1 og 2, yder den offentlige sygesikring  

 tilskud med enten 75 pct. eller 50 pct. til lægeordinerede lægemidler, der er  

 optaget på den af sundhedsministeren udsendte fortegnelse.
Tilskud til  

 tilskudsberettigede lægemidler ydes uafhængigt af patientens økonomiske eller  

 andre forhold.
Fortegnelsen over tilskudsberettigede lægemidler er inddelt i  

 to afsnit, I og II, svarende til lovens bestemmelser om ydelse af henholdsvis  

 75 pct. og 50 pct. tilskud.
Fortegnelsen blev gennemgående revideret i 1981,  

 og i denne forbindelse blev retningslinierne for optagelse af lægemidlerne på  

 fortegnelsen over tilskudsberettigede lægemidler fastlagt således, at der  

 under afsnit II (50 pct. tilskud) kan optages lægemidler, der har en sikker  

 terapeutisk effekt, og hvor der ikke foreligger risiko for et uønsket  

 overforbrug.
Under afsnit I (75 pct. tilskud) kan optages lægemidler, der  

 derudover anvendes til behandling af veldefinerede, ofte livstruende  

 sygdomme.
Fortegnelsen revideres løbende.
Efter sygesikringslovens § 7, stk. 3, yder den offentlige sygesikring  

 endvidere 50 pct. eller 75 pct. tilskud til visse håndkøbslægemidler, der  

 lægeordineres til pensionister eller kronisk syge.
Denne bestemmelse blev  

 indsat i loven i maj 1984, hvorved ydelse af sygesikringstilskud til  

 håndkøbslægemidler blev begrænset til pensionister og kronisk syge.
 I ganske særlige tilfælde kan Sundhedsstyrelsen på grundlag af en konkret  

 ansøgning bestemme, at enten 75 pct. eller 50 pct. af udgiften til  

 ikke-tilskudsberettigede lægemidler, der ordineres af lægen til en bestemt  

 patient, skal afholdes af den offentlige sygesikring.
 Til § 1, nr. 1:
Forslaget betyder, at der indføres en egenbetalingsgrænse for  

 medicinudgifter.
Egenbetalingsgrænsen indebærer, at udgifter til  

 tilskudsberettigede lægemidler afholdes fuldt ud af patienten selv op til en  

 årlig grænse på 800 kr.
Sygesikringslovens tilskud ydes således alene til  

 patienter, for hvem de afholdte udgifter til tilskudsberettigede lægemidler  

 overstiger 800 kr. inden for det pågældende kalenderår.
Når patientens udgifter til medicin overstiger 800 kr. indenfor et år,  

 ydes der tilskud efter sygesikringslovens regler.
Tilskuddet udgør 75 pct.  

 eller 50 pct. af lægemidlets pris.
Tilskud ydes til tilskudsberettigede  

 lægemidler, som patienten køber i den resterende del af året.
Ved opgørelsen af de afholdte udgifter til medicin indgår kun udgifter til  

 lægemidler, der er optaget på fortegnelsen over lægemidler, der har generelt  

 tilskud efter sygesikringsloven, samt lægemidler, hvortil patienten har fået  

 en individuel tilskudsbevilling fra Sundhedsstyrelsen.
Udgifterne medregnes  

 uden hensyn til, om patienten selv har afholdt dem eller har modtaget tilskud  

 efter for eksempel bestemmelser i lov om social bistand.
Børn under 16 år er i henhold til sygesikringslovens nuværende regler som  

 hovedregel ikke selvstændigt sygesikrede.
Lægemidler til børn ordineres  

 derfor i en af forældrenes navn og personnummer.
Børns medicinforbrug vil i  

 relation til administrationen af egenbetalingsgrænsen blive indregnet i en af  

 forældrenes forbrug.
Børnefamilier vil derfor ikke skulle afholde 800 kr. for  

 hvert familiemedlem, før tilskud efter sygesikringsloven opnås.
 Sygesikringslovens tilskud ydes efter de nuværende regler til alle  

 patienter, der får ordineret tilskudsberettiget medicin, uanset størrelsen af  

 patientens samlede medicinforbrug og medicinudgifter.
Indførelse af en egenbetalingsgrænse for medicin betyder, at de  

 ressourcer, der anvendes til medicintilskud, gives som tilskud til patienter  

 med medicinudgifter af en vis størrelse.
Medicintilskudssystemet målrettes  

 herved til at støtte patienter, der har store medicinudgifter og derfor er  

 belastet økonomisk heraf.
Det anses for hensigtsmæssigt, at tilskud først og  

 fremmest ydes til patienter, der lider af kroniske sygdomme eller af flere  

 sygdomme, der medfører et dyrt og vedvarende medicinforbrug.
 Forslaget medfører, at patienter med små årlige medicinudgifter selv skal  

 betale udgiften op til 800 kr.
 Imidlertid vil særlige patientgrupper blive friholdt for effekten af  

 egenbetalingsgrænsen og dermed for en stigning i egenbetalingen.
 Efter bistandslovens § 46 a kan kommunerne yde hjælp til dækning af  

 udgifter til medicin, såfremt den pågældende ikke har midler til at afholde  

 udgifterne selv.
Efter bistandslovens § 48 dækker kommunen nødvendige merudgifter ved  

 forsørgelsen, herunder udgifter til medicin, for personer, der i hjemmet  

 forsørger et barn med et fysisk eller psykisk handicap, såfremt disse  

 overstiger 2.400 kr. om året.
Beløbsgrænsen gælder ikke, hvis handicappet er  

 vidtgående eller barnet har en kronisk lidelse, eller hvis personen, der  

 forsørger barnet, ikke har midler til at afholde merudgiften.
Endvidere  

 dækkes udgifter til medicin, der er nødvendig på grund af handicappet, for  

 voksne, hjemmeboende personer med vidtgående fysiske eller psykiske handicap.
I medfør af bistandslovens § 58 kan personer, der får ordineret  

 tilskudsberettiget medicin på grund af en varig lidelse, få hjælp til dækning  

 af den del af egenudgiften, der overstiger 500 kr. pr. måned, uanset  

 indkomst- og formueforhold.
Denne bestemmelse sikrer, at kronisk syge, der  

 har egenudgifter på over 500 kr. pr. måned, ikke påføres øgede udgifter ved  

 indførelse af egenbetalingsgrænsen.
Vurderingen af, om der kan ydes hjælp  

 efter bestemmelsen, foretages af det sociale udvalg.
Der vil blive afsat et beløb til sociale kompensationer til kommunerne,  

 således at der fortsat kan ydes hjælp til dækning af patienternes  

 egenudgifter efter disse bestemmelser.
Det vil af Socialministeriet blive  

 præciseret overfor kommunerne, at kompensationen ydes for at imødegå, at  

 disse patientgrupper berøres økonomisk af indførelsen af  

 egenbetalingsgrænsen.
Således som bestemmelsen om egenbetalingsgrænsen er udformet, opnår  

 patienter, der har haft udgifter til medicin på over 800 kr. inden for et år,  

 et retskrav på tilskud efter sygesikringsloven til tilskudsberettigede  

 lægemidler i resten af året.
Administrationen af egenbetalingsgrænsen må  

 derfor tilrettelægges således, at tilskud kan udbetales til patienter, der  

 har overskredet egenbetalingsgrænsen, og at den offentlige sygesikring får  

 mulighed for at kontrollere, at der ikke ydes tilskud til patienter, der ikke  

 er berettigede hertil Lovforslaget indeholder ikke bestemmelser om administrationen af  

 egenbetalingsgrænsen, idet det i lighed med den nuværende  

 medicintilskudsordning og sygesikringsordningen i øvrigt findes  

 hensigtsmæssigt, at den nærmere tilrettelæggelse af administrationen  

 overlades til den offentlige sygesikring (amtskommunerne og Københavns og  

 Frederiksberg kommuner).
Regeringen finder imidlertid, at det af såvel tidsmæssige som  

 administrative grunde på nuværende tidspunkt er nødvendigt, at  

 administrationen fastlægges således, at patienterne præsterer det nøvendige  

 bevis for, at egenbetalingsgrænsen er nået.
Dette bevis kan bestå i  

 forevisning af kvitteringer eller ekspederede recepter på tilskudsberettigede  

 lægemidler, der er attesteret af apoteket.
Når udgifterne udgør 800 kr. inden  

 for et år, udstedes der bevis for patientens ret til tilskud efter  

 sygesikringsloven til tilskudsberettigede lægemidler i den resterende del af  

 året.
 Regeringen forudsætter som følge heraf, at den nærmere tilrettelæggelse af  

 administrationen sker efter forhandling mellem sygesikringen og  

 Sundhedsministeriet.
En administrationsordning som den forudsatte medfører en vis administrativ  

 lettelse for apotekerne, idet apotekerne herefter formentligt vil skulle  

 indsende færre recepter til sygesikringen end efter den administration, der  

 er fastlagt for den nuværende medicintilskudsordning.
Det vil derfor være  

 naturligt at bruge de herved frigjorte ressourcer til at lade apoteket  

 forestå kontrollen med, om egenbetalingsgrænsen er nået samt udstede bevis  

 for patientens fremtidige ret til sygesikringstilskud og udbetale eventuelle  

 krav på tilskud efter sygesikringsloven, som patienten allerede har opnået.  

 Denne ordning indebærer en umiddelbar fordel for patienterne, idet kontrol og  

 afregning af tilskud kan ske på apoteket, hvilket for patienterne vil være  

 den letteste og mest bekvemme administration.
 Indførelse af en egenbetalingsgrænse for medicin har til formål at dæmpe  

 den meget kraftige stigning i udgifterne for den offentlige sygesikring  

 (amtskommunerne og Københavns og Frederiksberg kommuner), der er konstateret  

 i 1988.
Udgifterne til medicintilskud forventes i 1988 at udgøre knap 2.100 mill.  

 kr., der skønsmæssigt er fordelt med ca. 1.700 mill. kr. på afsnit I-medicin  

 og 400 mill. kr. på afsnit II-medicin.
Den endelige opgørelse af  

 sygesikringens udgifter foreligger ikke endnu.
Der forventes i 1988 en  

 stigning i udgifterne på omkring 12 procent.
Sygesikringens samlede udgifter  

 til medicintilskud anslås ved uændrede regler at ville blive på ca. 2.300  

 mill. kr. i 1989.
Indførelse af en egenbetalingsgrænse på 800 kr. om året skønnes at medføre  

 besparelser for den offentlige sygesikring på omkring 630 mill. kr. på  

 årsbasis i 1989 prisniveau.
Der foregår forhandlinger med Amtsrådsforeningen  

 i Danmark og Københavns og Frederiksberg kommuner om det beløb, der skal  

 hjemtages over statstilskuddet til amtskommunerne.
En del af  

 bruttobesparelsen afsættes til sociale kompensationer i form af øget  

 bloktilskud og øget refusion til dækning af kommunernes forventede  

 merudgifter efter bistandsloven som følge af ændringen.
Kompensationsbeløbet  

 forhandles med Kommunernes Landsforening og Københavns og Frederiksberg  

 kommuner.
Det samlede statslige nettoprovenu kan derfor ikke opgøres endeligt  

 på nuværende tidspunkt.
I henhold til § 17, stk. 1, i lov om social pension kan kommunerne  

 udbetale personligt tillæg til pensionister, hvis økonomiske forhold er  

 særlig vanskelige.
Der kan efter denne bestemmelse ydes hjælp til medicin,  

 hvilket sker ved udstedelse af et medicinkort til pensionisten, der giver ret  

 til dækning af patientens egenbetaling i overensstemmelse med den personlige  

 tillægsprocent.
Administrationen af medicinkortordningen kan variere fra  

 kommune til kommune, ligesom vurderingen af behovet for medicinkort kan  

 variere.
Omkring 75 pct. af pensionisterne har dette særlige tillæg  

 (medicinkort), og der ydes tilskud svarende til ca. 64 pct. af  

 pensionisternes samlede egenudgifter Forslaget indebærer, at pensionister med medicinkort undtages fra  

 egenbetalingsgrænsen.
Der ydes således tilskud efter sygesikringslovens  

 nuværende regler til al tilskudsberettiget medicin, der ordineres til  

 pensionister med medicinkort, uanset om pensionistens udgifter hertil  

 overstiger 800 kr. om året eller ej.
Pensionister med medicinkort berøres  

 herefter ikke økonomisk af indførelsen af en egenbetalingsgrænse, men opnår  

 samme tilskud til medicin som hidtil.
 Som beskrevet ovenfor afsættes der et beløb til sociale kompensationer med  

 henblik på at friholde patientgrupper, der modtager hjælp til medicinudgifter  

 efter bistandsloven, for stigninger i egenudgiften ved indførelse af  

 egenbetalingsgrænsen.
 Til § 1, nr. 2:
 Medicintilskudsnævnet rådgiver Sundhedsstyrelsen i såvel spørgsmål om  

 tildeling af generelt tilskud til lægemidler efter sygesikringslovens § 7,  

 stk. 1-3, som i sager om ydelse af individuelt tilskud til bestemte patienter  

 efter § 7, stk. 1 og 2. Sundhedsstyrelsen kan herudover i det omfang, det  

 findes formålstjenligt, rådføre sig med nævnet om andre spørgsmål vedrørende  

 tilskud til lægemidler.
Det foreliggende forslag medfører en udvidelse af antallet af medlemmer  

 fra 6 til 7. Medicintilskudsnævnet består efter den nuværende bestemmelse af  

 5 læger, hvoraf 3 er hospitalslæger og 2 er praktiserende læger, samt en  

 repræsentant fra Sundhedsministeriet.
Det nye medlem beskikkes af  

 sundhedsministeren i lighed med de øvrige medlemmer, men indstilles af  

 Sygesikringens Forhandlingsudvalg som repræsentant for dette udvalg.
Ændringen skal sikre, at den offentlige sygesikring får mulighed for at  

 deltage i beslutningsprocessen i forbindelse med administrationen af  

 medicintilskudsreglerne, hvorved sygesikringen indirekte vil få indflydelse  

 på udviklingen i medicintilskudsudgifterne.
Repræsentationen har endvidere  

 til formål at forstærke og understrege de vurderinger af samfundsøkonomisk  

 karakter, der indgår i forbindelse med nævnets rådgivning.
Bilag I dette bilag er opstillet den gældende formulering af § 7 i lov om offentlig sygesikring og § 7 med den foreslåede ændring (fremhævet) § 7. Amtskommunen afholder 75 pct. af udgiften til lægemidler, som er  

 ordineret af lægen (eller af tandlægen i det omfang, denne har ret til ved  

 recept at ordinere lægemidler), og som er optaget på en af  

 indenrigsministeren udsendt fortegnelse over lægemidler, der omfattes af  

 denne bestemmelse.
Det kan i fortegnelsen bestemmes, at amtskommunens  

 afholdelse af 75 pct. af udgiften til visse arter af lægemidler er betinget  

 af, at lægemidlet ordineres til bestemte sygdomme.
I ganske særlig tilfælde  

 kan Sundhedsstyrelsen bestemme, at 75 pct. af udgiften til andre lægemidler,  

 der af lægen er ordineret en bestemt patient, også afholdes af amtskommunen.  

 Sundhedsstyrelsens afgørelse herom kan ikke indbringes for anden  

 administrativ myndighed.
Stk. 2. Amtskommunen afholder 50 pct. af udgiften til lægemidler, som er  

 ordineret af lægen (eller af tandlægen i det omfang, denne har ret til ved  

 recept at ordinere lægemidler), og som er optaget på en af  

 indenrigsministeren udsendt fortegnelse over lægemidler, som omfattes af  

 denne bestemmelse.
Det kan i fortegnelsen bestemmes, at amtskommunens  

 afholdelse af 50 pct. af udgiften til visse arter af lægemidler er betinget  

 af, at lægemidlet ordineres til bestemte sygdomme.
Sundhedsstyrelsen kan  

 bestemme, at 50 pct. af udgiften til andre lægemidler, der af lægen er  

 ordineret en bestemt patient, også afholdes af amtskommunen efter denne  

 bestemmelse.
Sundhedsstyrelsens afgørelse kan ikke indbringes for anden  

 administrativ myndighed.
Stk. 3. Amtskommunen afholder 50 pct. eller 75 pct. af udgiften til  

 lægemidler, der kan udleveres uden lægeordination, og som er optaget på en af  

 indenrigsministeren udsendt fortegnelse, såfremt de pågældende lægemidler ved  

 lægens eller tandlægens ordination angives som bestemt til folke-, invalide-  

 eller førtidspensionister eller til personer, der lider af en varig lidelse,  

 der kræver fortsat behandling med et af de pågældende lægemidler.
På  

 fortegnelsen anføres for hvert lægemiddel, hvilken procentandel af udgiften  

 der skal afholdes af amtskommunen.
 Stk. 4. Bestemmelserne i stk. 1-3 om tilskud til lægemidler gælder også,  

 når lægemidlet er indkøbt i et andet nordisk land end det, i hvilket det er  

 ordineret.
 Stk. 5. Tilskud efter stk. 1-4 ydes, såfremt de afholdte udgifter til  

 tilskudsberettigede lægemidler til den sikrede overstiger 800 kr. inden for  

 et kalenderår.
 Stk. 6. Uanset bestemmelsen i stk. 5 ydes tilskud efter stk. 1-4 til  

 lægemidler, der ordineres til personer, der oppebærer personligt tillæg til  

 dækning af medicinudgifter efter § 17, stk. 1, i lov om social pension.
Stk. 7. De i stk. 1-3 omhandlede fortegnelser udarbejdes efter forhandling  

 med sundhedsstyrelsen.
Indenrigsministeren kan bemyndige sundhedsstyrelsen  

 til at foretage ændringer i de omhandlede fortegnelser, gældende for tiden  

 indtil bekendtgørelse om en ny fortegnelse udsendes af ministeren.
Stk. 8. Medicintilskudsnævnet, der består af højst 7 medlemmer, rådgiver  

 Sundhedsstyrelsen i sager om de i stk. 1-3 nævnte forhold.
Et medlem  

 beskikkes af sundhedsministeren efter indstilling fra Sygesikringens  

 Forhandlingsudvalg.
De øvrige medlemmer, hvoraf 2 skal være alment  

 praktiserende læger, beskikkes af sundhedsministeren efter indstilling fra  

 Sundhedsstyrelsen.
Beskikkelsen gælder for 4 år ad gangen.
Ministeren udpeger  

 en formand blandt nævnets medlemmer.
Stk. 9. Indenrigsministeren kan fastsætte en forretningsorden for  

 medicintilskudsnævnet.
Medlemmerne må ikke være økonomisk interesserede i  

 nogen virksomhed, som fremstiller, importerer eller forhandler lægemidler.
§ 7. Amtskommunen afholder 75 pct. af udgiften til lægemidler, som er  

 ordineret af lægen (eller af tandlægen i det omfang, denne har ret til ved  

 recept at ordinere lægemidler), og som er optaget på en af  

 indenrigsministeren udsendt fortegnelse over lægemidler, der omfattes af  

 denne bestemmelse.
Det kan i fortegnelsen bestemmes, at amtskommunens  

 afholdelse af 75 pct. af udgiften til visse arter af lægemidler er betinget  

 af, at lægemidlet ordineres til bestemte sygdomme.
I ganske særlig tilfælde  

 kan Sundhedsstyrelsen bestemme, at 75 pct. af udgiften til andre lægemidler,  

 der af lægen er ordineret en bestemt patient, også afholdes af amtskommunen.  

 Sundhedsstyrelsens afgørelse herom kan ikke indbringes for anden  

 administrativ myndighed.
Stk. 2. Amtskommunen afholder 50 pct. af udgiften til lægemidler, som er  

 ordineret af lægen (eller af tandlægen i det omfang, denne har ret til ved  

 recept at ordinere lægemidler), og som er optaget på en af  

 indenrigsministeren udsendt fortegnelse over lægemidler, som omfattes af  

 denne bestemmelse.
Det kan i fortegnelsen bestemmes, at amtskommunens  

 afholdelse af 50 pct. af udgiften til visse arter af lægemidler er betinget  

 af, at lægemidlet ordineres til bestemte sygdomme.
Sundhedsstyrelsen kan  

 bestemme, at 50 pct. af udgiften til andre lægemidler, der af lægen er  

 ordineret en bestemt patient, også afholdes af amtskommunen efter denne  

 bestemmelse.
Sundhedsstyrelsens afgørelse kan ikke indbringes for anden  

 administrativ myndighed.
Stk. 3. Amtskommunen afholder 50 pct. eller 75 pct. af udgiften til  

 lægemidler, der kan udleveres uden lægeordination, og som er optaget på en af  

 indenrigsministeren udsendt fortegnelse, såfremt de pågældende lægemidler ved  

 lægens eller tandlægens ordination angives som bestemt til folke-, invalide-  

 eller førtidspensionister eller til personer, der lider af en varig lidelse,  

 der kræver fortsat behandling med et af de pågældende lægemidler.
På  

 fortegnelsen anføres for hvert lægemiddel, hvilken procentandel af udgiften  

 der skal afholdes af amtskommunen.
 Stk. 4. Bestemmelserne i stk. 1-3 om tilskud til lægemidler gælder også,  

 når lægemidlet er indkøbt i et andet nordisk land end det, i hvilket det er  

 ordineret.
Stk. 5. De i stk. 1-3 omhandlede fortegnelser udarbejdes efter forhandling  

 med sundhedsstyrelsen.
Indenrigsministeren kan bemyndige sundhedsstyrelsen  

 til at foretage ændringer i de omhandlede fortegnelser, gældende for tiden  

 indtil bekendtgørelse om en ny fortegnelse udsendes af ministeren.
Stk. 6. Medicintilskudsnævnet, der består af højst 6 medlemmer, rådgiver  

 sundhedsstyrelsen i sager om de i stk. 1-3 nævnte forhold.
Medlemmerne af  

 nævnet, hvoraf 2 skal være alment praktiserende læger, beskikkes for 4 år ad  

 gangen af indenrigsministeren efter indstilling fra sundhedsstyrelsen.  

 Ministeren udpeger en formand blandt nævnets medlemmer.
Stk. 7. Indenrigsministeren kan fastsætte en forretningsorden for  

 medicintilskudsnævnet.
Medlemmerne af medicintilskudsnævnet må ikke være  

 økonomisk interesserede i nogen virksomhed, som fremstiller, importerer eller  

 forhandler lægemidler.
Efter 2. behandling den 2. maj 1989 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret ved § 5 i lov nr. 948 af 23. december 1986, foretages  

 følgende ændringer:
 1. I § 7 indsættes efter stk. 4 som nye stykker:
 »Stk. 5. Tilskud efter stk. 1-4 ydes, såfremt de afholdte udgifter  

 til tilskudsberettigede lægemidler til den sikrede overstiger 800 kr. inden  

 for et kalenderår.
 Stk. 6. Uanset bestemmelsen i stk. 5 ydes tilskud efter stk. 1-4 til  

 lægemidler, der ordineres til personer, der modtager personligt tillæg til  

 dækning af medicinudgifter efter § 17, stk. 1, i lov om social pension.
Stk. 7. Sundhedsministeren kan fastsætte regler om administration og  

 udbetaling af tilskud efter stk. 1-5 og kan herunder fastsætte regler om  

 apotekernes medvirken ved administrationen.« Stk. 5-7 bliver herefter stk. 8-10.
 2. § 7, stk. 6, der bliver stk. 8, affattes således:
»Stk. 8. Medicintilskudsnævnet, der består af højst 7 medlemmer,  

 rådgiver Sundhedsstyrelsen i sager om de i stk. 1-3 nævnte forhold.
Et medlem  

 beskikkes af sundhedsministeren efter indstilling fra Sygesikringens  

 Forhandlingsudvalg.
De øvrige medlemmer, hvoraf 2 skal være alment  

 praktiserende læger, beskikkes af sundhedsministeren efter indstilling fra  

 Sundhedsstyrelsen.
Beskikkelsen gælder for 4 år ad gangen.
Ministeren udpeger  

 en formand blandt nævnets medlemmer.« § 2 Loven træder i kraft den 1. juli 1989 og finder anvendelse på lægemidler,  

 der udleveres fra og med dette tidspunkt.
§ 3 Stk. 1. For perioden 1. juli 1989 til 31. december 1989 udgør den  

 beløbsgrænse, der er nævnt i § 1, nr. 1, 400 kr.
 Stk. 2. Beskikkelsesperioden for det medlem af Medicintilskudsnævnet, der  

 udpeges efter indstilling fra Sygesikringens Forhandlingsudvalg, jf. § 1, nr.  

 2, udløber første gang efter lovens ikrafttræden samtidig med  

 beskikkelsesperioden for de øvrige medlemmer.
