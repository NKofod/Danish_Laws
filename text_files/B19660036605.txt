§ 1 I Justitsministeriets bekendtgørelse nr. 198 af 24. juni 1955 om  

 køretøjers indretning og udstyr foretages følgende ændringer:
 1. § 4, stk. 6, affattes således:
»Stk. 6.  Motorvogn skal bagpå være forsynet med  

 mindst 2 refleksanordninger anbragt symmetrisk, højst 40 cm inden for  

 køretøjets yderste kant og mellem 40 cm og 90 cm over vejbanen.« 2. § 20, stk. 3, 2. pkt., affattes således:
»Baglygterne kan dog være anbragt indtil 60 cm inden for køretøjets  

 yderste kant, medens refleksanordningerne skal være anbragt med en indbyrdes  

 afstand på mindst 60 cm og så nær yderkanten som muligt.« 3. § 22, stk. 3, 1. og 2. pkt., affattes således:
»Motorredskab skal bagpå være forsynet med refleksanordninger i  

 overensstemmelse med reglerne i § 20, stk. 3, jfr. § 4, stk. 6. Kravene til  

 refleksernes placering kan dog lempes i det omfang, køretøjets konstruktion  

 gør det påkrævet.« 4. § 26, stk. 2, affattes således:
»Stk. 2.  Påhængsvogn og sættevogn skal bagpå være  

 forsynet med refleksanordninger i overensstemmelse med reglerne i § 4, stk.  

 6.« 5. § 29, stk. 2, c), affattes således:
»Refleksanordning, anbragt bagpå så nær som muligt ved sidevognens  

 yderste kant.
Refleksanordningen skal opfylde kravet i § 4, stk. 6, om højde  

 over vejbanen.« 6. § 38 affattes således:
»§ 38.  Cykel skal være forsynet med mindst een  

 bremse.
Den skal endvidere være forsynet med klokke.
Andet signalapparat end  

 klokke må ikke anvendes.
Cyklens styr må højst være 70 cm bredt.
Stk. 2.  Cykel skal i lygtetændingstiden være forsynet  

 med forlygte med klart lysende hvidt lys, tydeligt synligt forfra i mindst  

 150 meters afstand og synligt fra siderne.
Såfremt lyset kan virke blændende,  

 skal lygten være således indrettet, at der hurtigt kan nedblændes.
 Stk. 3.  Cykel skal i lygtetændingstiden bagpå være  

 forsynet med baglygte, der viser rødt lys tydeligt synligt mindst 150 meter  

 bagud uden at blænde.
 Stk. 4.  Cykel skal være forsynet med rød refleksordning  

 bagpå samt med refleksanordning, der består af gult refleksmateriale på begge  

 sider af pedalerne, eller anden gul refleksanordning, der bevæger sig, når  

 cyklen benyttes, og som ses bagfra.
Stk. 5.  Påhængsvogn til cykel skal være forsynet med  

 rød refleksanordning bagpå i venstre side.
Dækker påhængsvognens cyklens  

 baglygte, eller overstiger dens bredde 80 cm, skal den i lygtetændingstiden  

 være forsynet med rød baglygte i venstre side.
Sidevogn til cykel skal være  

 forsynet med rød refleksanordning bagpå.
Er sidevognen anbragt til venstre  

 for cyklen, skal den i lygtetændingstiden tillige være forsynet med rød  

 baglygte i venstre side.
Stk. 6.  På cykel med mere end 2 hjul skal lygterne og  

 den røde refleksordning være anbragt til venstre, højst 40 cm, fra køretøjets  

 yderste kant.
Overstiger køretøjets bredde 80 cm, skal der bagpå være 2 røde  

 refleksanordninger med en indbyrdes afstand på mindst 60 cm, og anbragt højst  

 40 cm fra køretøjets yderste kant.« 7. § 44 affattes således:
 »§ 44.  På alle køretøjer kan der foruden de  

 påbudte regleksanordninger anbringes supplerende reflekser, såvel bagpå som  

 forpå og på siderne.
Stk 2.  Fremadvendende refleksanordninger skal være  

 hvide, bagudvendende refleksanordninger - bortset fra de bevægelige reflekser  

 på cykler - røde, og refleksanordninger, der vender til siden, gule.  

 Trekantede refleksanordninger må kun anbringes bagpå påhængskøretøjer, dog  

 ikke påhængsvogn til cykel.
Refleksanordninger foran og bagpå køretøjer skal  

 være anbragt symmetrisk.
Stk. 3.  De påbudte røde refleksordninger skal hver have  

 et reflekterendeareal på mindst 20 kvcm.
På køretøjer, hvis bredde overstiger  

 2,30 meter, eller hvis totalvægt overstiger 3500 kg, skal arealet dog være  

 mindst 40 kvcm.
På cykel, påhængs- og sidevogn hertil samt på knallert skal  

 arealet være mindst 7 kvcm.
Stk. 4.  På påhængsskøretøj, bortset fra påhængsvogn til  

 cykel, skal de påbudte refleksanordninger være trekantede, de skal være  

 monteret med opadvendende spids, og trekantens sidelinjer skal være mellem 15  

 og 20 cm lange.
Der må ikke i trekantede refleksanordninger være anbragt  

 tegngivningsapparat eller stoplygte.« 8. § 45, stk. 1 og 2, affattes således:
 »Påbudte refleksanordninger skal være godkendt af Statens biltilsyn.
Stk. 2.  For biltilsynets behandling af en ansøgning om  

 godkendelse betales et gebyr på 100 kr. samtidig med ansøgningens  

 indgivelse.« 9. I § 45 tilføjes som nyt stykke:
»Stk. 6.  Statens biltilsyn kan fastsætte nærmere  

 regler om refleksanordninger og deres anbringelse samt om fremgangsmåden ved  

 opnåelse af godkendelse efter stk. 1.« § 2 Bekendtgørelsen træder i kraft den 1. marts 1967. De ændrede bestemmelser  

 om refleksanordninger kræves ikke opfyldt for køretøjer, der er registreret  

 (godkendt) eller - for så vidt angår køretøjer, der ikke er  

 registreringspligtige - taget i brug inden dette tidspunkt.
 Justitsministeriet, den 29. oktober  

 1966.
K.
Axel Nielsen /Eefsen.
