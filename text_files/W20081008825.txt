 Vurdering af om musiker var selvstændig eller lønmodtager, samt om han var medarbejdende ægtefælle.
 Ankenævnet har behandlet [navn udeladt]s klage på møde den 2. oktober 2008.
Nævnet traf denne A F G Ø R E L S E [navn udeladt] anses efter en konkret vurdering for at drive selvstændig virksomhed som musiker.
 [navn udeladt] anses ikke for at være medarbejdende ægtefælle i virksomheden [navn udeladt], som ejes og drives af hans ægtefælle.
 Ankenævnet tiltræder således Arbejdsdirektoratets afgørelse af den 9. juli 2007 for så vidt angår spørgsmålet om drift af selvstændig virksomhed som musiker.
 Ankenævnet ændrer direktoratets afgørelse for så vidt angår spørgsmålet om at være medarbejdende ægtefælle i virksomheden [navn udeladt].
B E G R U N D E L S E Ankenævnet har lagt følgende til grund:
 at [navn udeladt] i perioden 1. marts 2005 til 30. april 2006 har haft forskellige job som musiker  at han har spillet dels på restauranter og dels hos private  at han fortrinsvis har udført sine musikengagementer alene  at hovedparten af disse job blev formidlet gennem [navn udeladt], som blev ejet og drevet af ægtefællen [navn udeladt]  at [navn udeladt] formidlede job til mange andre musikere  at [navn udeladt] også har udført job formidlet gennem [navn udeladt], samt job booket af ham selv  at de fleste af hans job i perioden er foregået hos [navn udeladt], hvor der blev indgået en formidlingskontrakt for hvert engagement  at begge formidlingskontorer, [navn udeladt] og [navn udeladt], i henhold til kontrakterne fik udbetalt provision af [navn udeladt]s honorarer  at [navn udeladt] for 2005 har indberettet hans honorarindtægter som B-indkomst til skattevæsenet  at han ikke personligt har udført arbejdsopgaver i ægtefællens formidlingsbureau  at han ikke skattemæssigt har angivet indtægter efter reglerne for selvstændige erhvervsdrivende  at der ikke er udstedt lønsedler, og  at [navn udeladt], som musiker, ikke har pligt til at være momsregistreret.
Selvstændig erhvervsvirksomhed udøves ved beskæftigelse for egen eller ægtefællens regning og risiko og med det formål at opnå økonomisk udbytte.
Det fremgår af bekendtgørelse om optagelse som selvstændig erhvervsdrivende i en a-kasse § 2, stk. 1.
 Beskæftigelsen anses altid for selvstændig erhvervsvirksomhed hvis pågældende:
1) har henlagt midler til investeringsfonds, 2) har ansat arbejdskraft, 3) har overført beløb til beskatning som medarbejdende ægtefælle, 4) har foretaget varelagernedskrivninger eller skattemæssige fradrag for driftsudgifter og afskrivning på driftsmidler efter de for selvstændige erhvervsdrivende gældende regler, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
 Dette fremgår af stk. 2 i bestemmelsen.
Beskæftigelsen vil som udgangspunkt blive anset for selvstændig erhvervsvirksomhed hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Dette fremgår af stk. 3 i bestemmelsen.
 I øvrige tilfælde foretages en konkret vurdering efter stk. 1.
 Dette fremgår af stk. 4 i bestemmelsen.
 Ankenævnet har ved afgørelsen lagt vægt på, at [navn udeladt] har arbejdet som musiker, hvor han fortrinsvis har spillet til selskaber, og at han blev booket gennem to formidlingsselskaber og enkelte gange direkte hos ham selv.
 Endvidere har ankenævnet lagt vægt på, at [navn udeladt] blev engageret til ét arrangement ad gangen, at han modtog betaling af spillestedet med et honorar pr. engagement, at formidlingsbureauerne hver gang modtog provision, at der af bureauerne blev lavet en formidlingskontrakt for hvert engagement, samt at honorarindkomsten blev indberettet til SKAT som B-indkomst.
 Ankenævnet finder at følgende taler for, at [navn udeladt] må anses for at drive selvstændig virksomhed:
 der er ikke tale om en egentlig ansættelse med ansættelseskontrakt  der bliver ikke udfærdiget lønsedler  medlemmet arbejder hovedsageligt alene, hvilket gør at han selv bestemmer hvilke opgaver han vil påtage sig  der er ikke tale om et decideret tjenesteforhold  medlemmet er ikke underlagt et egentligt over-/underordnelsesforhold  der modtages ikke egentlige instrukser om arbejdets udførelse  medlemmet ikke er sikret betaling ved fx aflysning af et arrangement.
 Efter en samlet konkret vurdering er det således ankenævnets vurdering, at [navn udeladt] i forhold til arbejdsløshedsforsikringsloven er at betragte som selvstændig  også selvom han ikke skattemæssigt registreres med over- eller underskud af selvstændig virksomhed.
 Vedrørende spørgsmålet om [navn udeladt] er medarbejdende ægtefælle i hustruens formidlingsbureau [navn udeladt] og selvstændig erhvervsdrivende i den forbindelse, er det ankenævnets vurdering, at han ikke er at betragte som medarbejdende ægtefælle, da det ikke er godtgjort, at han på noget tidspunkt personligt har deltaget i virksomhedens drift med musikformidling, hverken med lønnet eller ulønnet arbejde.
 Ankenævnet finder ikke, at det forhold, at hovedparten af medlemmets musikengagementer blev formidlet gennem ægtefællens bureau, kan medføre, at han må betragtes som medhjælpende ægtefælle, ligesom nævnet ikke finder, at det økonomiske interessesammenfald, der måtte ligge i, at hustruen havde mulighed for at formidle engagementer til sin ægtefælle, frem for til andre musikere, kan føre til, at jeres medlem må anses for medhjælpende ægtefælle.
 Et økonomisk interessesammenfald og musikoptræden på baggrund af en formidlet aftale af et formidlingsbureau kan ikke anses for eller sidestilles med beskæftigelse i en virksomhed, uanset at medlemmets ægtefælle ejer og driver formidlingsbureauet.
R E G L E R Ankenævnet henviser til  § 41, stk. 8 i lov om arbejdsløshedsforsikring, jfr. lovbekendtgørelse nr. 603 af 26. juni 2001,  § 2 og § 4 i Arbejdsdirektoratets bekendtgørelse nr. 556 af 3. juni 2002 om optagelse som selvstændig erhvervsdrivende i en a-kasse, og  § 2 og § 4 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, samt supplerende materiale og oplysninger indsendt af [navn udeladt] den 3. september 2008.
 Arbejdsmarkedets Ankenævn beklager den lange sagsbehandlingstid.
På ankenævnets vegne [navn udeladt] fuldmægtig De kan læse om afgørelsens retlige grundlag på de følgende sider.
 Kopi til:
Medlemmet A-kassen Arbejdsdirektoratet, Stormgade 10, Postboks 1103, 1009 København K Regler Lov om arbejdsløshedsforsikring, jf. lovbekendtgørelse nr. 603 af 26. juni 2001.
Kapitel 8 Medlemskab af anerkendte arbejdsløshedskasser § 41. .....
 Stk. 8. Direktøren for Arbejdsdirektoratet kan efter forhandling med Landsarbejdsrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
 .....
 Arbejdsdirektoratets bekendtgørelse nr. 556 af 3. juni 2002 om optagelse som selvstændig erhvervsdrivende i en a-kasse.
 .....
 § 2. Selvstændig erhvervsvirksomhed udøves ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig erhvervsvirksomhed, hvis pågældende 1) har henlagt midler til investeringsfonds, 2) har ansat arbejdskraft, 3) har overført beløb til beskatning som medarbejdende ægtefælle, 4) har foretaget varelagernedskrivninger eller skattemæssige fradrag for driftsudgifter og afskrivning på driftsmidler efter de for selvstændige erhvervsdrivende gældende regler, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig erhvervsvirksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
 § 3. .....
§ 4. En person, der - uden at være medejer - er ansat i ægtefællens virksomhed, anses kun for selvstændig erhvervsdrivende efter bestemmelserne i §§ 2 og 3, hvis 1) der er under 20 ansatte i virksomheden, 2) pågældende er ansat i en overordnet stilling, eller 3) pågældende er ansat på løn- og arbejdsvilkår, der afviger fra de vilkår, der ifølge overenskomst gælder for dette eller tilsvarende arbejde.
Stk. 2. Ved opgørelsen af antal ansatte efter stk. 1, nr. 1, medregnes kun ansatte i den virksomhed, hvor den pågældende er ansat, beskæftiget og aflønnet.
Ejeren af virksomheden, og eventuelle medejere og disses ægtefæller medregnes ikke ved opgørelsen.
 § 5. .....
 Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.
 .....
 § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig virksomhed, hvis pågældende 1) har ansat arbejdskraft, 2) har overført beløb til beskatning som medarbejdende ægtefælle, 3) har foretaget varelagernedskrivninger, 4) har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig virksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
 § 3. .....
§ 4. En person, der uden at være medejer arbejder i ægtefællens virksomhed, anses kun for selvstændig erhvervsdrivende efter bestemmelserne i §§ 2 og 3, hvis 1) der er under 20 ansatte i virksomheden, 2) pågældende har en overordnet stilling, eller 3) pågældende har løn- og arbejdsvilkår, der afviger fra de vilkår, der ifølge overenskomst gælder for dette eller tilsvarende arbejde.
Stk. 2. Ved opgørelsen af antal ansatte efter stk. 1, nr. 1, medregnes kun ansatte i den virksomhed, hvor den pågældende er beskæftiget og aflønnet.
Ejeren af virksomheden, og eventuelle medejere og disses ægtefæller medregnes ikke ved opgørelsen.
 § 5. .....
