Nr LSF 183 Forslag til Lov om ændring af kildeskatteloven og skattekontrolloven  

 (Fritagelse for indsendelse af selvangivelse) Fremsat af skatteministeren (Fogh Rasmussen) den 18. januar 1989 Vedtaget ved tredjebehandling den 9. marts 1989 Lov nr. 152 af 15/03/1989 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 554 af 16. september 1988, som senest  

 ændret ved § 1 i lov nr. 763 af 14. december 1988, affattes § 81  

 således:
»§ 81. Skattepligtige personer, som modtager en selvangivelse, der er  

 udfyldt af skattemyndighederne, kan undlade at indsende den, hvis de finder,  

 at de anvendte oplysninger er korrekte og fyldestgørende.« § 2 I skattekontrolloven, jf. lovbekendtgørelse nr. 28 af 11. januar 1988, som  

 ændret ved lov nr. 363 af 1. juli 1988 og ved lov nr. 671 af 3. november  

 1988, affattes § 16 således:
»§ 16. Skattepligtige, der uden at have indgivet selvangivelse  

 modtager meddelelse om ansættelse af indkomst eller formue, skal, hvis  

 ansættelsen er for lav, underrette skattemyndighederne herom inden 4 uger  

 efter meddelelsens modtagelse.
Fristen regnes dog tidligst fra udløbet af  

 selvangivelsesfristen.
 Stk. 2. Den, der forsætligt eller groft uagtsomt overtræder stk. 1,  

 straffes med bøde.
 Stk. 3. Er overtrædelsen begået med forsæt til at undrage det offentlige  

 skat, kan straffen stige til hæfte eller fængsel indtil 2 år.
Stk. 4. Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.« § 3 Loven har virkning fra og med indkomståret 1988.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 554 af 16. september 1988, som  

 ændret ved § 1 i lov nr. 763 af 14. december 1988, affattes §81  

 således:
»§ 81. Skattepligtige personer, som modtager en selvangivelse, der er  

 udfyldt af skattemyndighederne, kan undlade at indsende den, hvis de finder,  

 at de anvendte oplysninger er korrekte og fyldestgørende.« § 2 I skattekontrolloven, jf. lovbekendtgørelse nr. 28 af 11. januar 1988, som  

 ændret ved lov nr. 363 af 1. juli 1988 og ved lov nr. 671 af 3. november  

 1988, affattes § 16 således:
»§ 16. Skattepligtige, der uden at have indgivet selvangivelse  

 modtager meddelelse om ansættelse af indkomst eller formue, skal, hvis  

 ansættelsen er for lav, underrette skattemyndighederne herom inden 4 uger  

 efter meddelelsens modtagelse.
Fristen regnes dog tidligst fra udløbet af  

 selvangivelsesfristen.
 Stk. 2. Den, der forsætligt eller groft uagtsomt overtræder stk. 1,  

 straffes med bøde.
 Stk. 3. Er overtrædelsen begået med forsæt til at undrage det offentlige  

 skat, kan straffen stige til hæfte eller fængsel indtil 2 år.
Stk. 4. Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.« § 3 Loven har virkning fra og med indkomståret 1988.
Bemærkninger til lovforslaget Formålet med lovforslaget er i visse tilfælde at fritage personer for at  

 indsende selvangivelse.
 Lovforslaget skal ses i sammenhæng med den reform af selvangivelsen fra og  

 med indkomståret 1988, som blev gjort mulig ved lov nr. 360 af 1. juli 1988.  

 Den nye selvangivelse er udfyldt på forhånd med de oplysninger, som  

 skattevæsenet allerede har.
I januar får ca. 3,8 mill. personer, hovedsagelig ikke-erhvervsdrivende,  

 tilsendt et oplysningskort.
På dette kan de nævnte personer senest den 15.  

 februar indsende supplerende oplysninger til skattevæsenet, det vil sige de  

 oplysninger, skattevæsenet ikke har i forvejen.
Ca. 1. maj får den personkreds, som modtager oplysningskortet, en  

 selvangivelse, som skattevæsenet har udfyldt på forhånd med de oplysninger,  

 der er indberettet til skattevæsenet fra arbejdsgivere, pengeinstitutter m.v.  

 og med den skattepligtiges egne oplysninger, som denne har givet på  

 oplysningskortet.
Hvis den skattepligtige har indsendt oplysningskortet,  

 udsendes som hovedregel samtidig med selvangivelsen en årsopgørelse.
 I bemærkningerne til det lovforslag, som førte til lov nr. 360 af 1. juli  

 1988, er det nævnt, at det var tanken, at de skattepligtige, som havde  

 udfyldt og indsendt oplysningskortet, skulle underskrive og indsende et  

 såkaldt kvitteringskort, hvis de ikke havde bemærkninger til selvangivelsen.
 Efter nærmere at have overvejet ordningen og efter drøftelser med  

 kommunerne har man fundet, at det er enklere at undvære kvitteringskortet.  

 Det foreslås derfor, at de skattepligtige ikke skal indsende selvangivelsen,  

 hvis de oplysninger, som fremgår af den, efter den skattepligtiges opfattelse  

 er korrekte og fyldestgørende.
 I forslagets § 2 findes en sanktionsbestemmelse, som er en følge af, at  

 der er behov for at kunne straffe de skattepligtige, der forsætligt eller  

 groft uagtsomt undlader at indsende selvangivelsen i rettet stand, selv om  

 selvangivelsen ikke er udfyldt korrekt og fyldestgørende af  

 skattemyndighederne.
 Den nye selvangivelse skal anvendes første gang for indkomståret 1988. Det  

 foreslås derfor, at loven får virkning fra og med indkomståret 1988.
Provenumæssige og administrative virkninger Lovforslaget kan ikke antages at få nævneværdige provenumæssige og  

 administrative virkninger.
Det er dog en forenkling både for de  

 skattepligtige og for skattemyndighederne, at der ikke skal indsendes  

 kvitteringskort.
 Lov nr. 360 af 1. juli 1988 om den nye selvangivelse er omtalt i  

 Folketingstidende 1987-88 (2. samling) spalte 58, 257, 709, 869, tillæg A  

 spalte 313, tillæg B spalte 135, 207 og tillæg C spalte 93.
Kildeskatteloven er senest ændret ved lov nr. 763 af 14. december 1988,  

 jf.
Folketingstidende 1988-89 (1. samling) spalte 303, 878, 3377 og 3563.
Skattekontrolloven er senest ændret ved lov nr. 671 af 3. november 1988,  

 jf.
Folketingstidende 1988-89 (1. samling) spalte 301, 577, 1070 og 1259.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 554 af 16. september 1988, som  

 ændret ved § 1 i lov nr. 763 af 14. december 1988, affattes §81  

 således:
»§ 81. Skattepligtige personer, som modtager en selvangivelse, der er  

 udfyldt af skattemyndighederne, kan undlade at indsende den, hvis de finder,  

 at de anvendte oplysninger er korrekte og fyldestgørende.« § 81. Skatteministeren kan fastsætte regler om, at selvangivelsen under  

 nærmere angivne betingelser kan erstattes af en erklæring, der kun omfatter  

 visse af skatteyderens indkomst- og formueforhold.
Erklæringen kan også gå ud  

 på, at skatteyderen er gjort bekendt med de oplysninger om indkomst- og  

 formueforhold, der lægges til grund for skatteansættelsen og  

 skatteberegningen, og at disse oplysninger efter skatteyderens opfattelse er  

 rigtige.
Skatteansættelsen og skatteberegningen sker herefter på dette  

 grundlag.
§ 2 I skattekontrolloven, jf. lovbekendtgørelse nr. 28 af 11. januar 1988, som  

 ændret ved lov nr. 363 af 1. juli 1988 og ved lov nr. 671 af 3. november  

 1988, affattes § 16 således:
» § 16. Skattepligtige, der uden at have indgivet  

 selvangivelse modtager meddelelse om ansættelse af indkomst eller formue,  

 skal, hvis ansættelsen er for lav, underrette skattemyndighederne herom inden  

 4 uger efter meddelelsens modtagelse.
Fristen regnes dog tidligst fra udløbet  

 af selvangivelsesfristen.
 Stk. 2. Den, der forsætligt eller groft uagtsomt overtræder stk. 1,  

 straffes med bøde.
 Stk. 3. Er overtrædelsen begået med forsæt til at undrage det offentlige  

 skat, kan straffen stige til hæfte eller fængsel indtil 2 år.
Stk. 4. Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.« § 16. Den, der modtager meddelelse efter § 3, stk. 2, i lov om  

 skattemyndighedernes organisation og om klageadgang m.m. om, at indkomsten  

 eller formuen er skønsmæssigt ansat efter § 1, stk. 2, § 2, stk.2, eller § 3,  

 stk. 4, eller efter § 28, stk. 1, i lov om indkomstbeskatning af  

 aktieselskaber m.v., skal, hvis ansættelsen er for lav, inden 4 uger fra  

 modtagelsen af meddelelsen give skattemyndighederne underretning herom.
Stk. 2. Overtrædelse af stk. 1 straffes med bøde.
Er overtrædelsen begået  

 med forsæt til at unddrage det offentlige skat, kan straffen stige til hæfte  

 eller fængsel indtil 2 år.
 Stk. 3. Er en overtrædelse af stk. 1 begået af et aktieselskab,  

 andelsselskab eller lignende, kan bødeansvar pålægges selskabet som sådant.
