Efter en bestemmelse i en overenskomst dækkende omsorgsmedarbejdere på  

 Kofoeds skole, var medarbejdere med tjenestetid på mindst 15 timer om ugen og  

 med 3 måneders uafbrudt beskæftigelse omfattet af overenskomsten.
I 1982 var  

 der efter en tvist om forståelsen af bestemmelsen indgået aftale om, at ikke  

 blot medarbejdere der havde været beskæftiget mindst 15 timer i hver uge i 3  

 måneder, men også medarbejdere, der i en periode på 3 måneder gennemsnitlig  

 havde haft 15 timers beskæftigelse, skulle anses som omfattet af  

 overenskomsten.
 Senere viste det sig, at Kofoeds skole ikke havde fulgt denne aftale  

 op, hvilket bevirkede at der skyldtes et efterbetalingsbeløb til forskellige  

 medarbejdere på i alt 860.242 kr.
 Da det nu var anden gang at der med rette var blevet klaget over, at  

 Kofoeds skole ikke havde efterlevet overenskomstens regler med den følge, at  

 en række medarbejdere ikke fik udbetalt den dem tilkommende løn, fastsattes  

 en bod på 1.000.000 kr. indeholdende den manglende betaling af løn.
 I denne sag har Landsorganisationen i Danmark for Socialpædagogernes  

 Landsforbund indklaget Finansministeriet, Lønnings- og Pensionsdepartementet,  

 for Kofoeds Skole for Arbejdsretten for overenskomstbrud og har nedlagt  

 følgende påstande:
 Finansministeriet, Lønnings- og Pensionsdepartementet skal på vegne  

 Kofoeds Skole tilpligtes at foranledige, at de fornødne ansættelsesbreve  

 udfærdiges, og at de fornødne lønreguleringer foretages i overensstemmelse  

 med gældende overenskomster.
 Finansministeriet, Lønnings- og Pensionsdepartementet skal på vegne  

 Kofoeds Skole pålægges en alvorlig bod indeholdende den manglende betaling  

 til landsforbundets medlemmer.
 Finansministeriet har for Kofoeds Skole nedlagt følgende påstande:
Principalt frifindelse mod betaling af 108.505 kr.
Subsidiært frifindelse  

 mod betaling af 241.500 kr.
 Mere subsidiært frifindelse mod betaling af 290.613 kr.
 Mest subsidiært frifindelse mod betaling af 774.800 kr.
 Over for den nedlagte påstand om bod har Finansministeriet for Kofoeds  

 Skole principalt påstået frifindelse og subsidiært, at der kun pålægges en  

 mild bod.
 Sagens omstændigheder er efter det oplyste følgende:
 I de siden 1981 gældende overenskomster mellem Finansministeriet og  

 Socialpædagogernes Landsforbund vedrørende løn- og ansættelsesvilkår for  

 praktiske omsorgsmedarbejdere på den selvejede institution Kofoeds Skole er  

 bl.a. bestemt:
»§ 1. Overenskomstens område Denne overenskomst omfatter de i stk. 3 og 4 nævnte personalegrupper,  

 ansat ved den selvejede institution Kofoeds Skole.....
 Stk. 3. Praktiske omsorgsmedarbejdere med en tjenestetid på mindst 15  

 timer ugentlig og med 3 måneders uafbrudt beskæftigelse ved skolen.
 Stk. 4. Timelønnede praktiske omsorgsmedarbejdere, det vil sige ansatte,  

 der antages med henblik på afløsning under ferie, sygdom, afspadsering eller  

 lignende af midlertidig karakter, eller ansatte med mindre end 15 timers  

 ugentlig beskæftigelse ved skolen, er alene omfattet af de særlige regler i §  

 15.
 § 2. Løn m.v.
Stk. 2. Praktiske omsorgsmedarbejdere aflønnes fra 1. oktober 1983 efter  

 skalatrinene 5,6,7 og 8 § 5. Anciennitet.
 Ancienniteten regnes normalt fra ansættelsen.
 Stk. 2. Beskæftigelse i mindst 20 timer ugentlig medregnes i  

 lønancienniteten som fuld tid.
 Beskæftigelse mellem 15 og 20 timer ugentlig medregnes forholdsmæssigt i  

 lønancienniteten.
§ 10. Opsigelsesvarsel De i funktionærloven omhandlede regler om opsigelse, løn under fravær på  

 grund af sygdom finder anvendelse for ansatte efter denne overenskomst.
§ 14. Ansættelsesbreve Ved ansættelsen og så vidt muligt forud for tiltrædelsen udfærdiges et af  

 skolen og forbundet godkendt ansættelsesbrev.
 § 15. Særlige regler for timelønnede.
 Timelønnede, jfr. § 1, stk. 4, aflønnes med en timeløn, svarende til  

 1/2080 af den til statens tjenestemænd på skalatrin 5, incl. stedtillæg  

 fastsatte løn.
 Stk. 2. Anciennitetsoptjening finder ikke sted.
Stk. 4. Ansættelsesforhold kan ophæves fra dag til dag.
For timelønnede,  

 der har været beskæftiget ved skolen i mindst 3 uger, og som inden for de  

 seneste 4 uger har været beskæftiget i mindst 40 timer, gælder et gensidigt  

 opsigelsesvarsel på 7 dage.
Stk. 5. For timelønnede, hvis ansættelsesforhold i henhold til stk. 4 kan  

 ophæves fra dag til dag, betragtes ansættelsesforholdet som ophørt i tilfælde  

 af sygdom.
Dette gælder dog ikke, såfremt sygdommen er opstået som følge af  

 tilskadekomst i tjenesten.« I overenskomsterne vedrørende pædagogiske omsorgsmedarbejdere på Kofoeds  

 Skole er optaget stort set tilsvarende bestemmelser, dog at disse  

 omsorgsmedarbejdere aflønnes efter skalatrinene 13-18.
 Sagens hovedspørgsmål er, hvorvidt bestemmelsen i § 1, stk. 3, skal  

 forstås således, at ansættelsesbrev kun kan kræves udstedt til  

 omsorgsmedarbejdere, som gennem 3 måneder i hver uge har haft mindst 15  

 timers beskæftigelse, eller om det er tilstrækkeligt, at en  

 omsorgsmedarbejder i en periode på 3 måneder gennemsnitlig har haft 15 timers  

 beskæftigelse pr. uge.
 Et andet spørgsmål er, om omsorgsmedarbejdere, som efter § 1, stk. 3, har  

 haft krav på at få udstedt ansættelsesbrev, men ikke har fået det, efter en  

 fratræden skal have udbetalt løn i den overenskomstmæssige opsigelsesperiode  

 eller ikke.
 I en skrivelse af 21. juli 1982 til Kofoeds Skole udtalte  

 Finansministeriet bl.a.:
 »Afløsere, der ansættes med et ugentligt timetal på 15 timer eller  

 derover og hvis ansættelsesperiode på forhånd er fastlagt til at være af 3  

 måneders varighed eller derover, vil i henhold til overenskomsternes § 1,  

 stk. 2 være at ansætte på månedsløn og vil som følge heraf være omfattet af  

 de i overenskomsterne for fastansatte omsorgsmedarbejdere gældende  

 bestemmelser.
 Afløsere, der ansættes for et tidsrum af mindre end 3 måneders varighed  

 eller for et tidsrum, hvis varighed ved ansættelsen er ubestemt, vil - uanset  

 det ugentlige timetal - være at ansætte som timelønnede i henhold til  

 overenskomsternes § 1, stk. 3, og vil herefter være omfattet af de særlige  

 bestemmelser for timelønnede omsorgsmedarbejdere, jfr. § 15, henholdsvis §  

 17.
Såfremt ansættelsesforholdet for en afløser, hvis ansættelsesperiode ved  

 ansættelsen ikke på forhånd har været fastsat til 3 måneders varighed eller  

 derover, udstrækkes over 3 måneder, vil den pågældende - under forudsætning  

 af en permanent beskæftigelsesgrad på 15 timer ugentlig eller derover - efter  

 3 måneders forløb overgå til månedslønsansættelse i henhold til § 1, stk. 2  

 med deraf følgende rettigheder.« I efteråret 1982 klagede Socialpædagogernes Landsforbund over, at nogle  

 omsorgsmedarbejdere ved Kofoeds Skole ikke havde fået udstedt  

 ansættelsesbreve, skønt de opfyldte betingelserne for at få det.
Klagen førte  

 til, at der blev nedsat en arbejdsgruppe med repræsentanter for  

 Landsforbundet, Finansministeriet, Socialstyrelsen og Kofoeds Skole.
På det  

 6. møde den 13. december 1982 enedes arbejdsgruppens medlemmer om, at alle  

 berettigede nu skulle have en ansættelsesskrivelse.
Der blev derpå udstedt  

 ansættelsesbreve til en række omsorgsmedarbejdere, deriblandt til nogle  

 medarbejdere, som kun opfyldte betingelserne i § 1, stk. 3, efter en  

 gennemsnitsberegning.
Den 6. november 1985 klagede Landsforbundet over, at dets medlem Vagn Sohn  

 ikke havde fået udstedt ansættelsesbrev, skønt han opfyldte betingelserne  

 derfor, og forbundet anmodede samtidig om at få undersøgt, om der var flere  

 medarbejdere, som havde krav på ansættelsesbreve.
Der blev i den anledning  

 ført en række forhandlinger, uden at der blev opnået enighed, og den 13.  

 oktober 1986 blev der indgivet klageskrift til Arbejdsretten.
 På et møde den 3. marts 1987 mellem repræsentanter for Kammeradvokaten,  

 Finansministeriet, Socialstyrelsen, Kofoeds Skole, Landsorganisationen i  

 Danmark og Socialpædagogernes Landsforbund blev der opnået enighed om, at der  

 til forberedelse at arbejdsretssagen skulle nedsættes en arbejdsgruppe til  

 afklaring af, hvilke omsorgsmedarbejdere der med en ansættelse på  

 gennemsnitlig 15 timer respektivt mindst 15 timer ugentlig arbejdstid over en  

 3 måneders uafbrudt ansættelsesperiode burde have haft udstedt  

 ansættelsesbrev.
 I en erklæring af 7. april 1987 har arbejdsgruppen udtalt:
 »Til afklaring af, hvilke personer der i henhold til gældende  

 overenskomst burde have været fast ansat, har udvalget undersøgt den  

 relevante personkreds udfra 2 modeller:
 I henhold til model 1 skulle fastansættelse ske efter en 3 måneders  

 periode med gennemsnitligt mindst 15 timers beskæftigelse pr. uge.
 I henhold til model 2 skulle fastansættelse ske efter en 3 måneders  

 periode med mindst 15 timers beskæftigelse hver uge.
 Der var mellem parterne enighed om, at såfremt en timelønnet var  

 berettiget til ansættelsesbrev udfra een af disse 2 modeller skulle  

 ansættelse ske med det gennemsnitlige timetal i 3 månedersperioden.
Efter at arbejdsgruppen har tilendebragt sit arbejde er parterne enige om, - at der ved anvendelse af model 1 skulle være sket fastansættelse af 42  

 personer.
Det samlede efterbetalingskrav for disse udgør ialt kr. 774.800,- .
- at der ved anvendelse af model 2 skulle være sket fastansættelse af 8  

 personer.
Det samlede efterbetalingskrav for disse udgør ialt kr. 241.500,-.
 Der har under arbejdsgruppens arbejde ikke kunnet opnås enighed om  

 efterbetalingskravet for 2 personer, som på et tidspunkt blev fast ansat af  

 skolen med et lavere timetal, end de var berettiget til.
 Det er Socialpædagogernes Landsforbunds opfattelse, at  

 efterbetalingskravet for disse 2 personer skal beregnes udfra det timetal, de  

 burde have været fastansat med.
 Det er finansministeriets opfattelse, at disse 2 personer fra tidspunktet  

 for fastansættelse kan varsles nedsættelse af arbejdstid til det lave timetal  

 med gældende opsigelsesvarsel.
Hvis man lægger Socialpædagogernes Landsforbunds opfattelse tilgrund er  

 parterne enige om, at efterbetalingskravet efter model 1 udgør ialt kr.  

 860.242,- kr. og efterbetalingskravet efter model 2 ialt kr. 293,878,-  

 kr.« Opgørelserne dækker perioden fra 1. januar 1983 til 1. april 1987.
 Forklaringer er afgivet af tillidsrepræsentant Steen Lund Hansen og af  

 personalechef Lasse J.V.Jacobsen.
Klagerne har til støtte for deres påstande anført, at overenskomstens § 1,  

 stk. 3, efter sit formål skal forstås således, at omsorgsmedarbejderne opnår  

 ret til fast ansættelse ved en gennemsnitlig beskæftigelse på 15 timer om  

 ugen i en 3 måneders periode, således som reglen også blev praktiseret i  

 1982. Klagerne har videre anført, at de pågældende medarbejdere har krav på  

 løn i opsigelsesperioden.
Da forholdene forlængst burde være bragt i orden,  

 bør der pålægges de indklagede en følelig bod.
De indklagede har anført, at § 1, stk. 3, ikke omfatter timelønnede  

 omsorgsmedarbejdere, der ansættes midlertidigt med henblik på afløsning under  

 ferie, sygdom m.v., men når disses ansættelse ændres fra at være af ren  

 midlertidig karakter til varige ansættelsesforhold, skal ansættelsen  

 formaliseres ved udstedelse af et ansættelsesbrev.
Der er således tale om en  

 undtagelsessituation, og bestemmelsen skal derfor fortolkes indskrænkende,  

 således at ansættelsesbrev kun skal udstedes til medarbejdere, der har  

 arbejdet mindst 15 timer i hver uge i 3 måneders perioden.
Der kan ikke  

 lægges vægt på de i 1982 udstedte ansættelsesbreve, fordi udstedelsen havde  

 en særlig baggrund, nemlig at Kofoeds Skole følte sig presset af  

 Socialpædagogernes Landsforbund, og at skolen på grund af ansættelse af en ny  

 personalechef ikke var fuldt fortrolig med overenskomstsreglernes rette  

 forståelse.
Ved en gennemgang af skolens timesedler er det konstateret, at 8  

 medarbejdere opfylder den ovennævnte betingelse, men ikke har modtaget  

 ansættelsesbrev, og efter de indklagedes beregning har disse 8 medarbejdere  

 krav på en efterbetaling på 108.505 kr.
Hvis disse medarbejder har krav på  

 løn i en opsigelsesperiode, hvad de efter de indklagedes opfattelse ikke har,  

 udgør deres efterbetalingskrav 241.500 kr.
Hvis Arbejdsretten måtte nå til,  

 at en gennemsnitlig beskæftigelse på 15 timer om ugen i en 3 måneders periode  

 er tilstrækkelig til at give medarbejderne krav på ansættelsesbrev, opfylder  

 42 medarbejdere betingelsen.
Efterbetalingskravet for disse medarbejdere  

 udgør 290.613 kr., respektive 774.800 kr.
De indklagede har først givet  

 oplysninger om disse beregninger i deres svarskrift af 11. juni 1987.
 Arbejdsretten skal udtale:
 Bestemmelsen i overenskomstens § 1, stk. 3, må - navnlig efter den i 1982  

 fastlagte praksis - forstås således, at en gennemsnitlig beskæftigelse på 15  

 timer om ugen i en 3 måneders periode giver krav på ansættelsesbrev.  

 Medarbejdere, der herefter har krav på ansættelsesbrev, har ved fratræden  

 uden varsel også krav på løn i en opsigelsesperiode.
 Der må også gives klagerne medhold for så vidt angår de medarbejdere, der  

 er blevet ansat med et for lavt timetal.
 Ved fastsættelsen af efterbetalingsbeløbet finder Arbejdsretten at måtte  

 lægge den af arbejdsgruppen den 7. april 1987 foretagne beregning til grund.  

 Efter denne udgør kravet herefter 860.242 ,- kr.
Under hensyn til, at det er anden gang Landsforbundet med rette har måtte  

 klage over, at Kofoeds Skole ikke har efterlevet overenskomstens regler med  

 den følge, at en række medlemmer ikke har fået udbetalt den dem tilkommende  

 løn, findes der at måtte pålægges skolen bodsansvar.
Den forskyldte bod  

 fastsættes til 1.000.000,- kr, indeholdende den manglende betaling til  

 landsforbundets medlemmer.
 Klagernes påstande tages herefter til følge som nedenfor anført.
 Sagens omkostninger, 2000 kr., skal betales af de indklagede.
 T h i k e n d e s f o r r e t :
 Finansministeriet, Lønnings- og Pensionsdepartementet, skal på vegne  

 Kofoeds Skole foranledige, at de efter det ovenfor anførte fornødne  

 ansættelsesbreve udfærdiges, og at de fornødne lønreguleringer foretages i  

 overensstemmelse med de gældende overenskomster.
 Til Socialpædagogernes Landsforbund skal Kofoeds Skole betale en bod på  

 1.000.000 kr., indeholdende den manglende betaling til Landsforbundets  

 medlemmer.
De indklagede skal betale sagens omkostninger, 2.000 kr., til Arbejdsretten.
 (* 1) Henvisninger: Per Jacobsen s.455, s.495, K 10.188 (A1985, s.23).
