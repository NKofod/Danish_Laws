 I medfør af § 54, § 149, stk. 10 og stk. 13, i lov om luftfart, jf.
lovbekendtgørelse nr. 408 af 11. september 1985, fastsætter Statens Luftfartsvæsen herved efter bemyndigelse fra Ministeriet for Offentlige Arbejder, jf. bekendtgørelse nr. 93 af 8. marts 1982 om flyvesikringstjeneste, luftrumsorganisation, lufttrafikregler og luftfartsinformationstjeneste, § 3, følgende:
1. Referencedokumenter 1.1 BL 3-24, Etablering af lufttrafiktjeneste, seneste udgave, for tiden 2. udgave af 1. marts 1987.
1.2 BL 7-10, Definitioner til BL 7-serien, seneste udgave, for tiden 2. udgave af 21. november 1985.
2. Definitioner Se BL 7-10, Definitioner til BL 7-serien.
3. Gyldighedsområde Denne BL gælder for drift af lufttrafiktjeneste inden for dansk område samt inden for områder, hvor Danmark er forpligtet til at yde lufttrafiktjeneste i henhold til international overenskomst.
4. Generelt 4.1 Lufttrafiktjeneste skal etableres i overensstemmelse med bestemmelserne i BL 3-24.
4.2 Lufttrafiktjeneste kan drives af Statens Luftfartsvæsen eller efter tilladelse fra Statens Luftfartsvæsen af en anden offentlig myndighed eller et privat foretagende.
4.3 Statens Luftfartsvæsen fastsætter vilkår for drift af lufttrafiktjeneste for hver enkelt tilladelse.
5. Bemanding Lufttrafiktjeneste må kun udøves af personale, der er certificeret hertil af Statens Luftfartsvæsen eller på anden måde godkendt af Statens Luftfartsvæsen.
6. Tjenestens udøvelse Lufttrafiktjeneste skal udøves i overensstemmelse med de forskrifter, der fastsættes af Statens Luftfartsvæsen for den pågældende tjeneste.
7. Daglig leder 7.1 Til daglig leder af lufttrafiktjenesten skal udpeges en person, som er godkendt af Statens Luftfartsvæsen.
7.2 Ansøgning om godkendelse som daglig leder af lufttrafiktjenesten indgives af den, der har tilladelse til at drive lufttrafiktjeneste, og medunderskrives af den indstillede person.
7.3 Godkendelse som daglig leder af tjenesten meddeles med gyldighed ved en eller flere lufttrafiktjenesteenheder.
7.4 Det påhviler den daglige leder af tjenesten at føre det daglige tilsyn med tjenesten i overensstemmelse med den instruks for daglig leder, der er fastsat af Statens Luftfartsvæsen.
7.4.1 Den daglige leders ansvarsområde omfatter lufttrafiktjeneste samt, hvis dette er fastsat i godkendelsen som daglig leder, vejrobservationstjeneste og/eller kommunikationstjeneste.
7.4.2 Den daglige leder skal på lufttrafiktjenesteenhedens vegne varetage forbindelsen med Statens Luftfartsvæsen i alle anliggender vedrørende lufttrafiktjeneste og eventuelt vejrobservationstjeneste og/eller kommunikationstjeneste.
Den pågældende er ansvarlig for, at Statens Luftfartsvæsens påbud efterkommes, og at Statens Luftfartsvæsens medarbejdere i inspektionsøjemed får uhindret adgang til enhedens materiel, lokaliteter, håndbøger m.v.
7.5 Godkendelse som daglig leder af tjenesten er betinget af, at den pågældende af Statens Luftfartsvæsen anses for egnet til at varetage stillingen.
7.5.1 Godkendelse som daglig leder af tjenesten ved et meldekontor for lufttrafiktjeneste på en flyveplads, hvor ingen anden lufttrafiktjenesteenhed er etableret, er endvidere betinget af, at den pågældende af Statens Luftfartsvæsen er godkendt til at udøve alarmeringstjeneste ved den pågældende flyveplads.
7.5.2 Godkendelse som daglig leder af tjenesten ved andre lufttrafiktjenesteenheder end meldekontor for lufttrafiktjeneste på en flyveplads, hvor ingen anden lufttrafiktjenesteenhed er etableret, er endvidere betinget af, med ret til at udøve tjeneste ved den pågældende enhed, eller Luftfartsvæsens opfattelse opfylder de krav, der stilles til tjenesten ved den pågældende enhed, samt af den pågældende form for lufttrafiktjeneste, enten i Statens Luftfartsvæsen eller i en anden offentlig myndighed eller et privat foretagende, der har tilladelse til at drive lufttrafiktjeneste, og endelig at drive lufttrafiktjeneste.
7.6 Statens Luftfartsvæsens godkendelse af en person som daglig leder af en lufttrafiktjenesteenhed skal tilbagekaldes, når den, der har tilladelse til at drive lufttrafiktjeneste, eller den pågældende selv anmoder herom, eller når den pågældende daglige leder ikke længere opfylder de betingelser, der er nævnt i pkt. 7.5, 7.5.1 og 7.5.2.
7.6.1 Godkendelsen bortfalder, hvis Statens Luftfartsvæsen tilbagekalder vedkommende myndigheds eller foretagendes tilladelse til at drive lufttrafiktjeneste.
Godkendelsen vil blive tilbagekaldt, hvis den daglige leder af tjenesten groft eller gentagne gange tilsidesætter sine pligter efter denne BL eller de forskrifter, der i øvrigt gælder for denne tjeneste.
7.6.2 Godkendelsen ophører ligeledes, når retten til at udøve virksomheden som daglig leder af tjenesten frakendes den pågældende i medfør af straffelovens § 79.
8. Ophør 8.1 Statens Luftfartsvæsen kan tilbagekalde eller ændre en meddelt tilladelse til at drive lufttrafiktjeneste, hvis de vilkår, der dannede grundlag for tilladelsen, ændres, jf. pkt. 4.3.
8.2 Statens Luftfartsvæsen kan endvidere tilbagekalde en meddelt tilladelse, hvis lufttrafiktjenesten udøves under væsentlig tilsidesættelse af de vilkår, der er indeholdt i denne BL eller i tilladelsen, eller af de forskrifter og vilkår, der i øvrigt er gældende.Tilladelsen kan endelig tilbagekaldes, hvis Statens Luftfartsvæsen skønner, at tilladelsens indehaver ikke er i stand til at opretholde driften af en lufttrafiktjeneste.
9. Dispensation Statens Luftfartsvæsen kan i særlige tilfælde dispensere fra bestemmelserne i denne BL.
10. Klageadgang Afgørelser truffet af Statens Luftfartsvæsen efter bestemmelserne i denne BL kan påklages til Ministeriet for Offentlige Arbejder.
11. Straf 11.1 Overtrædelse af bestemmelserne i denne BL eller de forskrifter for lufttrafiktjeneste, som i henhold til pkt. 6 er fastsat af Statens Luftfartsvæsen, straffes i medfør af luftfartslovens § 149, stk. 10, med bøde eller hæfte.
11.2 Overtrædelse af bestemmelserne begået af et aktieselskab, andelsselskab eller lignende straffes efter luftfartslovens § 149, stk. 13  med bøde.
12. Ikrafttræden 12.1 Denne BL træder i kraft den 1. marts 1987.
 12.2 Samtidig ophæves BL 7-8, 1. udgave af 15. maj 1984.
