 I medfør af §§ 11, stk. 2, og 28 i lov nr. 98 af 12. marts 1980 om skibes  

 sikkerhed m.v., jfr. lovbekendtgørelse nr. 857 af 23. december 1987 og  

 industriministeriets bekendtgørelse nr. 362 af 5. august 1980 fastsættes:
 1. Føreren af ethvert skib, der medfører passagerer,  

 skal inden skibet afgår fra havn sikre sig, at alle ombordværende personer er  

 optalt og at antallet for henholdsvis besætning og øvrige ombordværende er  

 indført i skibets dagbog eller, hvis dagbog ikke føres, i en særlig bog med  

 paginerede sider, beregnet til dette formål.
 1.2. For passagerskibe i rutefart skal tallene tillige afgives til  

 landorganisation eller, hvor en sådan ikke findes, være tilgængelig på et for  

 Søfartsstyrelsen kendt sted.
 1.3. Kravet i pkt. 1.2. om melding til landorganisation omfatter ikke  

 skibe, der udelukkende anvendes til sejlads på søer og i havne.
 2. For skibe i rutefart skal rederen drage omsorg for,  

 at der udarbejdes procedurer for ombordtagning af passagerer, der sikrer, at  

 pkt. 1. og 1.2. kan overholdes i rederiets skibe.
 3. Søfartsstyrelsen og andre vedkommende myndigheder  

 skal have adgang til de i pkt. 1 og 1.2. omhandlede registreringer.
 4. Søfartsstyrelsen kan, såfremt særlige forhold gør  

 sig gældende, tillade afvigelser fra denne forskrift.
 5. Med bøde eller hæfte straffes den, der overtræder  

 pkt. 1., 1.2., 2. og 3.
 6. Forskriften træder i kraft den 1. juli 1988.
 Søfartsstyrelsen, den 14. juni 1988.
