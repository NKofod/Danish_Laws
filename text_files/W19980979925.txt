Ifølge klageren oplyste kvinden til vagtlægen, at hun havde  

 sukkersyge.
Denne oplysning fremgik ikke af vagtlægejournalen.  

 Vagtlægen oplyste, at han havde aflyttet båndoptagelsen af  

 samtalen, og at det heraf  fremgik, at kvinden ikke nævnte, at  

 hun havde sukkersyge.
Kvinde med influenza-symptomer For at Patientklagenævnet kunne vurdere, om  

 vagtlægen havde udvist omhu i forbindelse med telefonkonsulationen, var  

 det nødvendigt at få klarlagt, om vagtlægen havde modtaget  

 oplysning om, at kvinden havde sukkersyge.
Patientklagenævnet lagde vægt på, at det  

 af vagtlægebåndoptagelsen af telefonsamtalen fremgik, at kvinden  

 oplyste, at hun vågnede med en temperatur på 39,6 grader med  

 kulderystelser og ondt i nakken, men ingen klager over hovedpine, muskel-  

 eller ledsmerter.
Kvinden oplyste, at hun var gravid og dagen før  

 havde fået foretaget en fostervandsprøve.
Vagtlægen  

 spurgte, om der var udflåd, mavesmerter, smerter i livmoderen eller om  

 der var rødme og hævelse omkring indstikstedet efter  

 fostervandsprøven.
Dette var ikke tilfældet.
Vagtlægen fik  

 indtryk af, at kvinden var bevidsthedsklar.
Vagtlægen vurderede, at der  

 formentlig var tale om en virus (influenza). Han opfordrede kvinden til at  

 kontakte læge igen, hvis der kom symptomer fra underlivet.  

 Patientklagenævnet lagde endvidere vægt på, at kvinden ikke  

 oplyste, at hun led af sukkersyge.
Patientklagenævnet fandt  

 således ikke anledning til at kritisere vagtlægen, idet han havde  

 handlet i overensstemmelse med sædvanlig praksis.
