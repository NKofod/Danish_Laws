Byfornyelse - klagemulighed  

 - beregning af støtte - godkendelse af byggeregnskaber (Afgørelse af 30/11/2005 fra Byfornyelsesnævnet for  

 Frederiksborg amt) Afgørelse  

 truffet af:
Byfornyelsesnævnet for Frederiksborg  

 amt J.nr.:
2005-743/2 Afgørelsesdato:
30-11-2005 Lovgivning,  

 afgørelsen vedrører:
Lov om byfornyelse og udvikling af byer § 20 A A/S har i brev af 16. november 2005 på vegne af ejeren af  

 ejendommen beliggende B-gade, Hillerød, klaget over Hillerød Kommunes  

 godkendelse af byggeregnskaber for ovennævnte ejendom og beregning af støtte.
 Klagen blev indgivet til Statsamtet København og er blevet  

 oversendt til Statsamtet Frederiksborg som sekretariat for Byfornyelsesnævnet  

 i  

 Frederiksborg Amt.
 Hillerød Kommune har i to afgørelser af 6. oktober 2005 godkendt  

 byggeregnskaber og beregnet støtte til bygningsfornyelse for henholdsvis fase  

 1  

 og 2 af ejendommen beliggende B-gade, Hillerød.
 Det fremgår af kommunens afgørelser, at der er tale om  

 bygningsfornyelse af en ejendom med private udlejnings-boliger.
 En kommunes afgørelser om støtte til bygningsfornyelse efter  

 kapital 3 i lov om byfornyelse og udvikling af byer og om godkendelse af  

 byggeregnskaber efter lovens § 11, stk. 3, kan ikke indbringes for anden  

 administrativ myndighed, jf., § 20 i lov om byfornyelse og udvikling af  

 byer.
 Byfornyelsesnævnet har derfor ikke kompetence til at behandle A  

 A/S´ klage, jf. § 20.
 Denne afgørelse er truffet af formanden for Byfornyelses-nævnet,  

 jf. § 1, stk. 1, nr. 3.
Afgørelsen kan af parterne indbringes for boligretten efter  

 reglerne i lov om leje, jf. § 92 i lov om byfornyelse og udvikling af  

 byer.
Indbringelse skal ske senest 4 uger efter, at underretning om nævnets  

 afgørelse er meddelt parterne.
 Denne afgørelse er sendt til A A/S og Hillerød Kommune.
 Afgørelsen er efter generel anmodning tillige sendt til  

 Socialministeriet til orientering.
