Betænkning afgivet af Indfødsretsudvalget den 20. maj 2021 Betænkning over Forslag til lov om indfødsrets meddelelse [af udlændinge- og integrationsministeren (Mattias Tesfaye)]:
1. Ændringsforslag Der er stillet 8 ændringsforslag til lovforslaget.
Dansk Folkepartis medlemmer af udvalget har stillet ændringsforslag nr. 1 om deling af lovforslaget.
Udlændinge- og integrationsministeren har stillet ændringsforslag nr. 2-8.
2. Indstillinger Et flertal i udvalget (S, V og SF) indstiller lovforslaget til vedtagelse med de af ministeren stillede ændringsforslag.
Et mindretal i udvalget (DF og NB) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Et andet mindretal i udvalget (RV og EL) indstiller lovforslaget til vedtagelse med det under nr. 3 stillede ændringsforslag.
Mindretallet vil stemme imod de under nr. 1, 2 og 4-8 stillede ændringsforslag.
Et tredje mindretal i udvalget (KF) vil stemme hverken for eller imod lovforslaget ved 3. behandling.
Mindretallet vil stemme for de stillede ændringsforslag.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget finder, at det danske statsborgerskab er noget helt unikt.
Derfor skal der stilles strenge krav til dem, der ønsker at være en del af det danske fællesskab.
Derfor medvirkede V i den politiske aftale om nye regler for tildeling af statsborgerskab, der blev indgået den 20. april 2021. Her skærpes kravene til eksempelvis beskæftigelse og kriminalitet, hvilket V finder fornuftigt.
V kan støtte lovforslaget.
Dansk Folkeparti Dansk Folkepartis medlemmer af udvalget stemmer nej til lovforslaget, selv om der er personer på forslaget, DF godt kunne sige ja til.
DF mener, at der er for stort et antal personer, der får statsborgerskab.
Der burde sættes et loft på maksimalt 1.000 personer om året.
DF har også ønsket, at lovforslagene om statsborgerskab opdeles efter landegrupper, så ansøgere fra muslimske lande (de såkaldte MENAP-lande) får deres eget lovforslag.
Derfor har DF også stillet ændringsforslag om at sætte alle fra MENAP-lande på et særligt lovforslag, som vi kunne stemme nej til for så at stemme ja til det andet lovforslag om indfødsret.
DF ønsker også, at ansøgere om statsborgerskab skal give oplysninger om deres religiøse tilhørsforhold på lovforslagene om statsborgerskab.
Det er en illusion at påstå, at kultur og religion ikke betyder noget.
Alt tyder på det modsatte.
Ikke bare i Danmark, men i hele Vesten ser vi, hvordan integrationen af muslimer er slået fejl, mens indvandringen fra den vestlige kulturkreds typisk foregår problemfrit.
Den virkelighed bør selvsagt afspejles i indfødsretsloven.
Det gør den ikke i dette lovforslag.
DF stemmer derfor nej til lovforslaget.
Radikale Venstre Radikale Venstres medlem af udvalget ønsker tillykke til de kvinder, mænd og børn, som har opfyldt alle de svære krav og nu bliver statsborgere.
Dernæst vil RV sige undskyld til de mænd og kvinder, som har fået en besked fra ministeren om, at de er blevet taget af lovforslaget.
De har opfyldt kravene og har ikke 1 års fængselsstraf eller 3 måneders fængselsstraf for vold.
Alligevel er de taget af listen, fordi regeringen har ønsket med tilbagevirkende kraft at udelukke alle med såvel betingede som ubetingede straffe.
Det må fremhæves, at det ud fra almindelige retssikkerhedsmæssige betragtninger giver anledning til væsentlige principielle betænkeligheder at gennemføre bebyrdende love med tilbagevirkende kraft.
At der så på indfødsretsområdet er indgået en aftale, som rettelig burde være en lovregulering i henhold til grundlovens § 44, hvoraf det fremgår, at statsborgerskab kun kan gives ved lov, indebærer kun, at den tilbagevirkende kraft er endnu mere betænkelig.
 RV vil blive ved med at arbejde for, at vi overholder vores retsprincipper.
 Men tillykke til dem, som nu rent faktisk får statsborgerskab.
4. Ændringsforslag med bemærkninger Ændringsforslag a Forslag til lov om indfødsrets meddelelse Af et mindretal (DF), tiltrådt af et mindretal (KF og NB):
 1) Lovforslaget deles i to lovforslag med følgende titler og indhold:
 A. »Forslag til lov om indfødsrets meddelelse« omfattende § 1, nr. 1-64, 68-152, 154-203 og 205-223, § 2, stk. 1, nr. 224-227, 237, 239, 241-247, 250, 254, 255, 257, 259-267, 269-272, 274, 279, 289, 295, 299, 300, 302, 305-315, 317, 319-328, 330-334, 336, 337, 339, 340, 343, 344, 347-350, 353, 355, 356, 358-364, 369-385, 390-396, 398-404, 406-500, 502-557, 560, 563-597, 599-625, 627, 630, 632-637, 639, 641-644, 646-648, 650-657, 664, 666-685, 687-716, 718, 720-755, 757-774, 776, 777, 779-781, 783, 785-797, 802, 805, 806, 808-811, 813-820, 823-825, 827-838, 840-849, 853-860, 863-865, 869-875, 878-883, 885-890, 892-894, 897-899, 901-905, 907-911, 915-929, 931-934, 936, 939-946, 950, 952-955, 957-961, 963-968, 970-982, 984, 985, 987, 991-994, 996, 1002-1007, 1009-1080, 1082, 1083, 1086-1095, 1097-1158, 1160, 1163-1166, 1168, 1169, 1172, 1173, 1176, 1177, 1181-1207,  1209-1214, 1218-1234, 1236-1239, 1246, 1249, 1250, 1252, 1253, 1256-1264, 1267-1285, 1287, 1291-1298, 1306-1310, 1312-1357, 1360, 1362-1390, 1392-1400, 1403-1438, 1440-1490, 1492-1498, 1500-1502, 1505-1509, 1511, 1514-1550, 1553-1558, 1560, 1561, 1564-1566, 1569, 1572, 1573, 1577-1589, 1591, 1592, 1594, 1598-1618, 1621-1633, 1640-1643, 1645-1651, 1655-1676, 1678-1692, 1694-1721, 1726-1770, 1773, 1774, 1776-1808, 1810-1851, 1853, 1854, 1856-1884, 1886-1901, 1906-1911, 1914-1941 og 1943, og stk. 2 og 3, og § 3.
 B. »Forslag til lov om indfødsrets meddelelse« omfattende § 1, nr. 65-67, 153 og 204, § 2, stk. 1, nr. 228-236, 238, 240, 248, 249, 251-253, 256, 258, 268, 273, 275-278, 280-288, 290-294, 296-298, 301, 303, 304, 316, 318, 329, 335, 338, 341, 342, 345, 346, 351, 352, 354, 357, 365-368, 386-389, 397, 405, 501, 558, 559, 561, 562, 598, 626, 628, 629, 631, 638, 640, 645, 649, 658-663, 665, 686, 717, 719, 756, 775, 778, 782, 784, 798-801, 803, 804, 807, 812, 821, 822, 826, 839, 850-852, 861, 862, 866-868, 876, 877, 884, 891, 895, 896, 900, 906, 912-914, 930, 935, 937, 938, 947-949, 951, 956, 962, 969, 983, 986, 988-990, 995, 997-1001, 1008, 1081, 1084, 1085, 1096, 1159, 1161, 1162, 1167, 1170, 1171, 1174, 1175, 1178-1180, 1208, 1215-1217, 1235, 1240-1245, 1247, 1248, 1251, 1254, 1255, 1265, 1266, 1286, 1288-1290, 1299-1305, 1311, 1358, 1359, 1361, 1391, 1401, 1402, 1439, 1491, 1499, 1503, 1504, 1510, 1512, 1513, 1551, 1552, 1559, 1562, 1563, 1567, 1568, 1570, 1571, 1574-1576, 1590, 1593, 1595-1597, 1619, 1620, 1634-1639, 1644, 1652-1654, 1677, 1693, 1722-1725, 1771, 1772, 1775, 1809, 1852, 1855, 1885, 1902-1905, 1912, 1913, 1942 og 1944, og stk. 2 og 3, og § 3.
[Forslag om deling af lovforslaget] b Ændringsforslag til det udelte lovforslag Til § 1 Af udlændinge- og integrationsministeren, tiltrådt af et flertal (udvalget med undtagelse af RV og EL):
 2) Nr. 151 udgår.
[Udtagelse af person] Af udlændinge- og integrationsministeren, tiltrådt af udvalget:
 3) I nr. 111 ændres »Eystur« til »Eysturkommuna«.
[Teknisk korrektion] Af udlændinge- og integrationsministeren, tiltrådt af et flertal (udvalget med undtagelse af RV og EL):
 4) Nr. 203 udgår.
[Udtagelse af person] Til § 2 5) Nr. 1068 udgår.
[Udtagelse af person] 6) Nr. 1171 udgår.
[Udtagelse af person] 7) Nr. 1321 udgår.
[Udtagelse af person] 8) Nr. 1688 udgår.
[Udtagelse af person] Bemærkninger Til nr. 1 Det forslås at dele lovforslaget op i to lovforslag.
Det ene lovforslag (A) indeholder alle de bestemmelser, der fremgår af det oprindelige lovforslag, som omfatter ansøgere, der ikke kommer fra MENAP-lande.
Det andet lovforslag (B) indeholder alle de bestemmelser, der fremgår af det oprindelige lovforslag, som omfatter ansøgere, der kommer fra MENAP-lande.
Til nr. 2 Ansøgeren under nr. 151 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 3 Ændringsforslaget vedrører en lovteknisk korrektion som følge af, at kommunen på Færøerne hedder »Eysturkommuna« og ikke »Eystur«.
Til nr. 4 Ansøgeren under nr. 203 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 5 Ansøgeren under nr. 1068 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 2, da den pågældende ikke længere opfylder retningslinjerne for naturalisation.
Til nr. 6 Ansøgeren under nr. 1171 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 2, da den pågældende ikke længere opfylder retningslinjerne for naturalisation.
Til nr. 7 Ansøgeren under nr. 1321 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 2, da den pågældende ikke længere opfylder retningslinjerne for naturalisation.
Til nr. 8 Ansøgeren under nr. 1688 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 2, da den pågældende ikke længere opfylder retningslinjerne for naturalisation.
5. Udvalgsarbejdet Lovforslaget blev fremsat den 29. april 2021 og var til 1. behandling den 6. maj 2021. Lovforslaget blev efter 1. behandling henvist til behandling i Indfødsretsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Bilag Under udvalgsarbejdet er der omdelt 9 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 3 spørgsmål til udlændinge- og integrationsministeren til skriftlig besvarelse, som ministeren har besvaret.
Birgitte Vind (S) Camilla Fabricius (S) Lars Aslan Rasmussen (S) Malte Larsen (S) Rasmus Stoklund (S) Rasmus Horn Langhoff (S) Susan Kronborg (RV) Anne Valentina Berthelsen (SF) Peder Hvelplund (EL) Fatma Øktem (V) nfmd.
Morten Dahlin (V) Kim Valentin (V) Mads Fuglede (V) Marie Krarup (DF) fmd.
Morten Messerschmidt (DF) Marcus Knuth (KF) Mette Thiesen (NB) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
