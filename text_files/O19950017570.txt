Resumé  


  

 En mand klagede over Civilretsdirektoratets praksis vedrørende fastsættelse  

 af underholdsbidrag efter skattereformen pr. 1. januar 1994. Skattereformen  

 betød en skattemæssig merbelastning af bidragyder mens modtager ville få en  

 lettelse.
Underholdsbidragene var hidtil som udgangspunkt fastsat til 1/4 af  

 forskellen i parternes indtægter.
Efter Civilretsdirektoratets vejledende  

 retningslinier skulle underholdsbidraget som følge af skattereformen  

 nedsættes  

 frem mod indkomståret 1998, således at det som udgangspunkt herefter skulle  

 fastsættes som 1/5 af forskellen mellem parternes indtægter.
Der skulle ske  

 en  

 glidende reduktion fra 1/4 til 1/5.
Ombudsmanden mente at underholdsbidraget burde reduceres allerede  

 fra indkomståret 1995, således at en væsentlig del af den samlede reduktion  

 skete fra dette tidspunkt.
Ombudsmanden mente ikke at dette med tilstrækkelig  

 tydelighed og præcision fremgik af Civilretsdirektoratets vejledende  

 retningslinier  

 for nedsættelse af underholdsbidrag.
 Ombudsmanden henstillede derfor til Civilretsdirektoratet på ny  

 at overveje hvorledes reduktionen af underholdsbidrag burde gennemføres.  

 Ombudsmanden bad navnlig Civilretsdirektoratet overveje om, og eventuelt i  

 hvilken grad, de indførte arbejdsmarkedsbidrag burde påvirke  

 underholdsbidragene. (J. nr. 1994-1477-651).
Skattereformens virkning for udmåling af underholdsbidrag En mand (A) klagede til mig  

 over forskellige forhold vedrørende fastsættelse af underholdsbidrag til hans  

 tidligere ægtefælle, herunder behandlingen af en ansøgning om nedsættelse af  

 det bidrag som han var pålagt at udrede til sin tidligere ægtefælle.
 A havde navnlig fremsat  

 følgende klagepunkter:
 Klage  

 over Civilretsdirektoratets retningslinier af 14. december 1993 for  

 fastsættelse af underholdsbidrag efter den 1. januar 1994 (skattereformen).
 Klage  

 over manglende begrundelse i Civilretsdirektoratets afgørelse hvori  

 Civilretsdirektoratet afviste A's klage over Københavns Overpræsidium.
 Klage  

 over manglende begrundelse i Københavns Overpræsidiums afgørelse hvorved A's  

 ansøgning om nedsættelse af underholdsbidraget blev afvist.
Til støtte for sit klagepunkt  

  

 1.  

  

 fremførte A navnlig at den i 1993  

 gennemførte skatteomlægning med heraf følgende reducerede skattesatser i  

 indkomstårene 1994-1998 medførte at såvel bidragyderens udgift til bidrag  

 efter skat som bidragsmodtagerens indtægt efter skat var stigende i perioden.  

 Det var således A's opfattelse at der generelt og allerede med virkning for  

 indkomståret 1994 burde foretages en nedsættelse af ægtefællebidrag.
A havde  

 herunder henvist til ægteskabslovens § 50 hvor det fremgik at der ved  

 udmåling  

 af bidrag burde tages hensyn såvel til modtagerens behov som til yderens  

 evne.
A anførte navnlig at  

 Civilretsdirektoratets vejledende retningslinier af 14. december 1993 om  

 fastsættelse af underholdsbidrag efter 1. januar 1994 ikke i tilstrækkelig  

 grad tog hensyn til de ændrede skattemæssige forhold.
Retningslinierne  

 foreskrev en reduktion af ægtefællebidragene frem mod 1998 således at der  

 skete  

 en glidende nedsættelse, og således at nedsættelsen især fandt sted i årene  

 umiddelbart forud for 1998. Reduktionen bestod nærmere i at den hidtidige  

 praksis, hvorefter ægtefællebidraget blev udmålt som 1/4 af forskellen mellem  

 modtagers og yders indkomst, ændredes til en praksis hvor den angivne brøk i  

 stedet skulle fastsættes til 1/5. Det fremgik ligeledes at der i 1994 alt  

 andet  

 lige burde foretages en bidragsudmåling der lå tæt på det beløb som hidtil  

 var  

 fastsat.
A anførte hertil at den ved skatteomlægningen iværksatte ændring af  

 skattesatser og heraf afledede virkning for bidragyder og bidragsmodtager  

 ganske vist skulle gennemføres i årene frem til 1998, men at skattesatserne  

 blev nedsat forholdsvis mere i starten af denne periode end i de følgende år.  

 Det var derfor A's opfattelse at de bebudede nedsættelser af underholdsbidrag  

 i  

 højere grad burde foretages ved påbegyndelse af skatteomlægningen i 1994 end  

 i  

 senere år.
A anskueliggjorde dette ved en række regneeksempler.
 Til støtte for sit klagepunkt  

  

 2.  

  

 fremførte A navnlig at han  

 udtrykkeligt havde bedt Civilretsdirektoratet om at få virkningen af  

 skatteomlægningen neutraliseret på i øvrigt uændret indtægtsgrundlag, ligesom  

 han havde bedt om at et eventuelt afslag blev begrundet.
Efter A's opfattelse  

 indeholdt Civilretsdirektoratets svar i brev af 9. marts 1994 ikke den  

 ønskede  

 stillingtagen til spørgsmålet om skatteomlægningens umiddelbare betydning for  

 bidragsfastsættelsen.
Civilretsdirektoratet henviste blot til at en gradvis  

 indførelse af 1/5-reglen ikke matematisk ville være neutral, hvilket dog  

 måtte  

 anses for værende af mindre betydning idet bidragsfastsættelsen skete på  

 grundlag af et skøn.
 Til støtte for sit klagepunkt  

  

 3.  

  

 havde A navnlig fremført at  

 Københavns Overpræsidiums afgørelse af 2. februar 1994 ikke var  

 tilstrækkeligt  

 begrundet idet overpræsidiet blot henviste til "at skattereformen ikke  

 kan  

 begrunde nogen nedsættelse af et fastsat bidrag". Efter A's opfattelse  

 indeholdt afgørelsen ikke en tilstrækkelig stillingtagen til hans argumenter  

 om  

 skatteomlægningens umiddelbare konsekvenser for bidragsfastsættelsen, således  

 som A navnlig i breve af 27. november 1993 og 6. januar 1994 havde redegjort  

 for.
Jeg forelagde A's klage for  

 Civilretsdirektoratet.
Ved påtegning meddelte Civilretsdirektoratet mig at  

 direktoratet henholdt sig til afgørelsen af 9. marts 1994 samt begrundelsen  

 herfor.
Civilretsdirektoratet oplyste samtidig at direktoratet ingen  

 bemærkninger havde til klagen over direktoratets vejledende retningslinier  

 for  

 fastsættelse af underholdsbidrag efter 1. januar 1994.
A sendte mig herefter et  

 supplement til sin klage.
Supplementet indeholdt især A's kommentarer til en  

 udateret notits om skatteomlægningen ("Notits om skattereform"),  

 hvori Civilretsdirektoratet foretager en række beregninger af  

 skatteomlægningens indvirkning på bidragyders og bidragsmodtagers økonomiske  

 forhold i de enkelte indkomstår frem til  

 1998. A  

 's kritik mod den nævnte  

 notits var navnlig begrundet i at der ikke var taget hensyn til de fra 1994  

 beregnede arbejdsmarkedsbidrag der blev opkrævet af den fulde bidragspligtige  

 bruttoindkomst.
A angav samtidig at de i notitsen anførte beregninger netop  

 viste at skatteomlægningen øgede sin belastning af bidragyder fra  

 indkomståret  

 1993 til indkomståret 1994 med mere end halvdelen af den samlede virkning.  

 Herudover anførte A en række beregninger som han mente dokumenterede behovet  

 for en umiddelbar generel nedsættelse af bidragsforpligtelsen allerede fra  

 1994.
 Det fremgik i øvrigt af sagen  

 at A's ægteskab blev opløst ved skilsmisse i 1989 bl.a. på vilkår at A blev  

 pålagt bidragspligt til sin hustru uden tidsbegrænsning.
I november 1993 havde A søgt  

 Københavns Overpræsidium om at det udmålte månedlige bidrag på 8.800 kr. blev  

 justeret i anledning af den forestående skatteomlægning.
A havde bedt om at  

 bidraget måtte blive nedsat med 8% idet en sådan nedsættelse efter hans  

 opgørelser svarede til de ændrede skatteforhold.
 Inden overpræsidiet svarede  

 på A's brev, havde han modtaget Civilretsdirektoratets vejledende  

 retningslinier af 14. december 1993.
A kommenterede de omhandlede  

 retningslinier over for Københavns Overpræsidium.
A fremførte navnlig at den  

 i  

 retningslinierne foreskrevne gradvise nedsættelse af underholdsbidrag ikke  

 var  

 et ærligt forslag til en neutralisering af skatteomlægningens forskydning  

 mellem yder og modtager, hvis nedsættelsen først blev foretaget umiddelbart  

 forud for indkomståret  

 1998. A  

 redegjorde herefter for hvorledes nedsættelsen i første række burde ske  

 umiddelbart efter ikrafttræden af skatteomlægningen i 1994.
Endelig omformulerede A sin  

 ansøgning således at han ansøgte om at hans bidrag blev justeret årligt, i  

 den  

 takt skattereformen udvikledes.
Konkret indebar dette at A for indkomståret  

 1994 ansøgte om en nedsættelse på 10% af det ham påhvilende underholdsbidrag,  

 svarende til halvdelen af den nedsættelse som ville være resultatet af en  

 nedsættelse fra 1/4 til 1/5 af indkomstforskellen.
For indkomståret 1995  

 ansøgte A om en yderligere nedsættelse svarende til 10% af den ovenfor  

 anførte  

 nedsættelse.
De ansøgte nedsættelser indebar således en nedsættelse af det  

 månedlige bidrag i 1994 med 880 kr. og en yderligere nedsættelse i 1995 med  

 176  

 kr.
 A angav udtrykkeligt i sin  

 ansøgning at denne alene omfattede ændring i bidraget som følge af de ændrede  

 skatteregler.
Ved afgørelsen af 2. februar  

 1994 meddelte Københavns Overpræsidium at A's ansøgning ikke kunne  

 imødekommes  

 idet skattereformen ikke alene kunne begrunde nogen nedsættelse af det  

 fastsatte bidrag.
Overpræsidiet henviste herunder til den praksis om gradvis  

 nedsættelse af underholdsbidrag som fremgik af Civilretsdirektoratets  

 retningslinier af 14. december 1993. Endvidere blev der henvist til den  

 hidtidige praksis hvorefter bidrag ikke i almindelighed blev ændret medmindre  

 ændringen ville medføre et beløb af en vis størrelse.
A klagede over afgørelsen til  

 Civilretsdirektoratet.
A gjorde navnlig gældende at de ændrede skattesatser i  

 sig selv burde resultere i en generel og umiddelbar nedsættelse af bidrag.
A  

 henviste herunder til de forhandlinger der havde været ført i Folketinget ved  

 vedtagelsen af skatteomlægningen.
A fremhævede navnlig at daværende  

 skatteminister  

 Ole Stavad i et svar til Folketingets Skatteudvalg var opmærksom på  

 skatteomlægningens indvirkning på underholdsbidrag.
Som følge heraf  

 tilkendegav  

 skatteministeren at han ville fremsætte lovforslag om en toårig  

 overgangsordning  

 for meget store underholdsbidrag, således at yderne heraf kunne opnå en  

 rimelig frist til at få ændret bidragsstørrelsen gennem aftale eller gennem  

 justeringer i statsamternes udmålingspraksis.
Ved Civilretsdirektoratets  

 afgørelse af 9. marts 1994 meddelte direktoratet at A's ansøgning om  

 nedsættelse af bidrag ikke kunne behandles på det foreliggende grundlag, idet  

 fastlæggelse af underholdsbidrag måtte foretages ud fra en konkret vurdering  

 af de økonomiske og personlige omstændigheder.
Civilretsdirektoratet havde  

 derfor bedt Københavns Overpræsidium om på ny at behandle A's ansøgning ud  

 fra  

 oplysninger om A's og hans tidligere ægtefælles forhold.
I anledning af A's  

 indsigelser mod Civilretsdirektoratets vejledende retningslinier af 14.  

 december 1993 meddelte direktoratet at man var opmærksom på at en gradvis  

 indførelse af 1/5-reglen ikke rent matematisk ville være neutral.
Dette måtte  

 imidlertid antages at have mindre betydning idet fastsættelse af  

 underholdsbidrag skete på grundlag af et skøn.
 Civilretsdirektoratet oplyste  

 endvidere at det var fundet rigtigst at lade overgangen ske glidende således  

 at  

 1/5-reglen først i 1998 blev det vejledende udgangspunkt, og således at et  

 bidrag ikke ændredes medmindre ændringen ville udgøre et beløb over en vis  

 størrelse.
 Efter en korrespondance  

 mellem A og Københavns Overpræsidium og efter indhentelse af oplysninger om  

 indtægtsforholdene hos A og A's tidligere hustru, traf overpræsidiet en ny  

 afgørelse den 27. maj 1994. Ved afgørelsen blev A's ansøgning om nedsættelse  

 af  

 underholdsbidraget afslået.
 A påklagede afgørelsen til  

 Civilretsdirektoratet.
 Samme dag sendte A sin klage  

 til mig.
 Efter at jeg havde påbegyndt  

 min undersøgelse af A's klage, traf Civilretsdirektoratet afgørelse i  

 bidragssagen idet direktoratet ved afgørelse af 5. januar 1995 tiltrådte  

 Københavns Overpræsidiums afgørelse af 27. maj 1994.
 I et brev til A udtalte jeg  

 følgende:
"Indledningsvis skal jeg  

 oplyse at min undersøgelse alene har omfattet de klagepunkter som De har  

 anført  

 i Deres klage til mig.
Min undersøgelse har følgelig ikke omfattet  

 Civilretsdirektoratets seneste afgørelse af 5. januar 1995 og Københavns  

 Overpræsidiums forudgående afgørelse af 27. maj 1994.
 På grundlag af min gennemgang  

 af sagen skal jeg herefter udtale følgende:
 Vedrørende Deres klagepunkt  

  

 1.
Som det er forudsat i  

 Civilretsdirektoratets vejledende retningslinier af 14. december 1993,  

 indebærer den fra indkomståret 1994 gennemførte skatteomlægning en ikke  

 ubetydelig ændring af den skattemæssige behandling af underholdsbidrag for  

 såvel yder som modtager.
Som det fremgår af de udførlige beregninger der er  

 foretaget i Civilretsdirektoratets "Notits om skattereform", vil  

 nettoudgiften  

 efter skat for en bidragyder stige med ca. 29,7% fra indkomståret 1993 til  

 indkomståret 1998 ved uændret bidrag, samtidig med at nettoindtægten efter  

 skat  

 vil stige for bidragsmodtageren.
Stigningen for modtageren er forskellig for  

 den enkelte modtager afhængig af størrelse af modtagerens indkomst, men  

 ligger  

 i størrelsesordenen 16,9%-34,0%.
 Det fremgår af den lovgivning  

 hvorved skatteomlægningen blev indført i 1993, og af forarbejderne hertil, at  

 skatteomlægningen i videst muligt omfang skulle have en neutral virkning for  

 underholdsbidrag såvel i forhold til bidragyder som bidragsmodtager.
Personskattelovens §  

 27 a  

 indeholder således en særlig  

 overgangsordning for fradragsretten for meget store underholdsbidrag.
Efter  

 bestemmelsen gælder at underholdsbidrag som overstiger 40.000 kr. i 1994 og  

 80.000 kr. i 1995, kan fradrages ved opgørelse af mellemskat.
Sådanne  

 skatteydere opnår herved en ikke uvæsentlig fradragsadgang.
 Som det fremgår af det svar  

 fra daværende skatteminister Ole Stavad til Folketingets Skatteudvalg som De  

 har henvist til, er formålet med denne overgangsordning at give bidragydere  

 der  

 betaler meget store bidrag en rimelig frist til at få ændret  

 bidragsstørrelsen  

 gennem aftale eller gennem justeringer i statsamternes udmålingspraksis.
 I Betænkning over Forslag til  

 lov om ændring af personskatteloven og andre skattelove (Skatteomlægning)  

 afgivet af skatteudvalget den 18. juni 1993 er da også anført følgende ad nr.  

 13:
 "...
Det forventes, at  

 Civilretsdirektoratet i løbet af overgangsperioden vil have foretaget en  

 samlet  

 vurdering af, hvorvidt de ændrede beskatningsregler på såvel yder- som  

 modtagersiden medfører behov for justeringer i statsamternes  

 udmålingspraksis,  

 og i givet fald har taget initiativ til at ændre denne.
I den samlede  

 vurdering  

 af konsekvenserne bør det bl.a. spille ind, at underholdsbidrag ikke indgår i  

 modtagerens grundlag for beregning af arbejdsmarkedsbidrag.
..." Civilretsdirektoratets  

 vejledende retningslinier omfatter en skønsmæssig nedsættelse af bidraget  

 således som det som anført er forudsat ved skatteomlægningen.
Ifølge  

 retningslinierne nedsættes bidraget frem mod indkomståret 1998 således at det  

 som udgangspunkt herefter fastsættes som 1/5 af forskellen mellem parternes  

 indtægter.  

 Denne generelle hovedregel må nødvendigvis indeholde et vist skønsmæssigt  

 element, idet det ikke er muligt at foretage en generel nedsættelse som  

 fuldstændigt neutraliserer de ved skatteomlægningen foretagne ændringer.
Såfremt skatteomlægningens  

 konsekvenser for underholdsbidrag anskues uden hensyntagen til de samtidig  

 indførte arbejdsmarkedsbidrag, anser jeg en glidende reduktion fra 1/4 til  

 1/5  

 for en forsvarlig neutralisering såvel for bidragyder som bidragsmodtager.  

 Jeg  

 har herved lagt vægt på at en generel regel der tjener som et administrativt  

 udgangspunkt for fastsættelse af underholdsbidrag, nødvendigvis må være af  

 forholdsvis simpelt indhold.
Konkrete forhold i den enkelte udmålingssag kan  

 herefter bedømmes individuelt.
Jeg har samtidig lagt vægt på at ændringer i  

 økonomiske og skattemæssige forhold må have en vis væsentlighed førend  

 ændring  

 af allerede fastlagte underholdsbidrag aktualiseres.
Ved afgørelsen af i hvilken  

 takt den glidende reduktion bør foretages angives det i  

 Civilretsdirektoratets  

 retningslinier, at overgangen i praksis bør ske ved at der ved udmåling af  

 bidrag tages udgangspunkt i et beløb der er mindre end det beløb som  

 1/4-reglen  

 ville give anledning til, men som er større end det beløb som 1/5-reglen  

 ville  

 give anledning til.
Samtidig angives at den endelige skønsmæssige  

 fastsættelse  

 af bidraget i 1994 alt andet lige bør ligge tæt på det beløb som 1/4-reglen  

 giver.
I årene frem til 1998 bør man ved skønnet alt andet lige bevæge sig  

 mod  

 at tage udgangspunkt i det beløb som 1/5-reglen giver.
Denne fordeling af  

 reduktionen over indkomstårene bør sammenholdes med fordelingen af  

 ændringerne  

 af skattesatserne i samme periode.
Det må herunder tages i betragtning at der  

 som anført eksisterer en særlig overgangsregel i personskattelovens §  

 27 a  

 for meget høje underholdsbidrag  

 udredet i 1994 og 1995.
 Som anført af Dem sker  

 nedsættelsen af skattesatserne ikke ved en proportional nedsættelse frem til  

 indkomståret 1998 idet nedsættelsen navnlig sker i indkomstårene 1994 og  

 1995.
Såfremt reduktionen af  

 underholdsbidragene alene var bestemt af skattemæssige hensyn, ville dette  

 indebære at den glidende reduktion burde påbegyndes i 1994 med en forholdsvis  

 stor nedsættelse.
Som det fremgår af den omhandlede notits om skattereformen,  

 burde 50% af reduktionen foretages med virkning for 1994.
Det er imidlertid min  

 opfattelse at det er forudsat ved lovgivningen om skatteomlægningen at der  

 først efter en vis frist kan og bør ske en generel reduktion af bidragene.  

 Dette kan da også begrundes, navnlig i en række praktiske og administrative  

 forhold hos statsamter og skattemyndigheder mv.
De forøgede nettoudgifter  

 efter skat for ydere af meget store bidrag er da også kompenseret i  

 overgangsreglen  

 i personskattelovens §  

 27 a.
 Det følger heraf at jeg ikke  

 mener at der er grundlag for at kritisere Civilretsdirektoratets vejledende  

 retningslinier i henseende til reduktion af underholdsbidrag for 1994. Jeg  

 kan  

 derfor ikke give Dem medhold i Deres klagepunkt hvorefter der allerede i 1994  

 bør ske en fuld reduktion af underholdsbidrag svarende til den skattemæssige  

 nedsættelse af fradragsværdien.
 For de følgende år bør der,  

 som det også er angivet i vejledningen, ske en reduktion.
 Vejledningen indeholder ikke  

 konkrete og faste retningslinier for den nærmere opgørelse af reduktionen.  

 Jeg  

 finder dette naturligt idet vejledningen alene omfatter administrative  

 principper som nærmere skal udmøntes i de enkelte sager ud fra individuelle  

 omstændigheder.
I indkomståret 1995 har den  

 væsentligste del af ændringen af skattesatserne fået virkning.
Som det  

 fremgår  

 af den beskrevne notits er ca. 65% af ændringerne udløst på dette tidspunkt.  

 Ud  

 fra en ren skattemæssig betragtning svarer det til at 65% af den bebudede  

 reduktion af underholdsbidrag burde foretages allerede med virkning fra  

 indkomståret 1995.
Uanset at det som nævnt ikke  

 er hensigtsmæssigt at fastsætte en specifik angivelse af reduktionen af  

 underholdsbidrag, finder jeg dog at der i typetilfældene bør foretages en i  

 forhold til den samlede reduktion væsentlig nedsættelse af underholdsbidrag  

 fra  

 1995. Nedsættelsen bør naturligvis ske under hensyntagen til om bidragyderen  

 er  

 omfattet af overgangsreglen i personskattelovens §  

 27 a.
Samtidig finder jeg det naturligt  

 at ændringer alene foretages såfremt disse overstiger en vis størrelse.
Med  

 behørig hensyntagen til sådanne individuelle omstændigheder mener jeg dog at  

 reduktionen så vidt muligt bør foretages således at den svarer til den fra  

 indkomståret 1995 gældende nedsættelse af skattesatserne.
 Det følger heraf at jeg  

 tilsvarende mener at der bør foretages en reduktion af underholdsbidrag for  

 1996, 1997 og 1998 efter samme principper, således at den samlede reduktion  

 er  

 tilendebragt i 1998.
 Som det fremgår af mine  

 ovennævnte bemærkninger, mener jeg ikke at der er grundlag for kritik af  

 retningslinierne idet disse er udfærdiget på grundlag af udførlige  

 beregninger  

 af skatteomlægningens virkning frem til 1998. Samtidig indeholder  

 retningslinierne en angivelse af den glidende reduktion af underholdsbidrag.
 Jeg finder imidlertid at  

 retningslinierne ikke tilstrækkelig tydeligt tilkendegiver at der allerede i  

 1995 bør påbegyndes den bebudede reduktion, og at nedsættelsen allerede for  

 1995 bør være væsentlig.
 Jeg har derfor henstillet til  

 Civilretsdirektoratet at retningslinierne på dette punkt præciseres.
Ved min undersøgelse af  

 Civilretsdirektoratets vejledende retningslinier har jeg bemærket mig, at de  

 tilgrundliggende beregninger som er foretaget i "Notits om  

 skattereform" øjensynligt er foretaget uden hensyntagen til de af lov om  

 arbejdsmarkedsfonde m.v. omfattede arbejdsmarkedsbidrag.
Disse bidrag udgør i  

 1994 5%, i 1995 6%, i 1996 7%, i 1997 og 1998 8%.
Efter loven beregnes bidrag  

 af arbejdsindkomster fra lønarbejde, selvstændig erhvervsvirksomhed mv. samt  

 indkomster der svarer hertil.
Bidrag beregnes ikke af andre former for  

 indkomst, herunder underholdsbidrag.
For bidragydere betyder dette at den  

 disponible arbejdsindkomst mv., foruden de egentlige indkomstskatter som er  

 indgået ved de foretagne beregninger, formindskes med arbejdsmarkedsbidrag.  

 Derimod har arbejdsmarkedsbidrag ingen indflydelse på bidragsmodtagerens  

 disponible indkomst hidrørende fra underholdsbidrag.
 Når henses til at  

 bidragyderens skattetilsvar forøges ved betaling af bidragene, og når henses  

 til at disse ikke indgår i bidragsmodtagerens indkomst, finder jeg det  

 naturligt at det overvejes om og i hvilket omfang der bør ske en indregning  

 af  

 arbejdsmarkedsbidrag ved opgørelse af skatteomlægningens virkninger for  

 underholdsbidrag.
 Jeg lægger herunder især vægt  

 på at det i forarbejderne til lovgivningen om skatteomlægningen udtrykkeligt  

 blev fremhævet, at det ved undersøgelsen af behovet for ændringer i  

 udmålingspraksis burde spille ind at underholdsbidrag ikke indgår i  

 modtagerens  

 grundlag for beregning af arbejdsmarkedsbidrag.
Under hensyntagen til at  

 bidragene alene opkræves af lønindkomst, overskud fra selvstændig virksomhed  

 mv., men ikke f.eks. af kapitalindtægter (rente, udbytte mv.), er det givet  

 at  

 det ikke er muligt at fastsætte ensartede generelle regler i relation til  

 arbejdsmarkedsbidragets  

 betydning for underholdsbidragets størrelse.
Uanset dette finder jeg det  

 imidlertid forudsat af Folketinget at der bør foretages en nærmere  

 undersøgelse  

 heraf.
 Jeg har derfor henstillet til  

 Civilretsdirektoratet at det overvejes, om og eventuelt i hvilket omfang den  

 bebudede reduktion af underholdsbidrag yderligere bør påvirkes af at  

 bidragyder  

 skal betale arbejdsmarkedsbidrag af lønindkomst, overskud fra selvstændig  

 virksomhed etc.
 Ad Deres klagepunkt  

  

 2.
 I Deres brev af 8. februar  

 1994 til Civilretsdirektoratet konkluderer De på grundlag af Deres egne  

 beregninger at virkningen af skatteomlægningen indtræder med forholdsvis  

 størst  

 vægt i 1994 og 1995.
 Civilretsdirektoratet svarer  

 hertil i sit brev af 9. marts 1994 følgende:
 "...
Civilretsdirektoratet er  

 opmærksom på, at en gradvis indførelse af 1/5 - reglen ikke rent matematisk  

 vil  

 være neutral.
Dette må imidlertid antages at have mindre betydning, idet det  

 må fremhæves, at fastsættelsen af underholdsbidrag sker på grundlag af et  

 skøn.
Civilretsdirektoratet har  

 derfor fundet det rigtigst at lade overgangen ske glidende, således at 1/5 -  

 reglen først i 1998 er det vejledende udgangspunkt.
Civilretsdirektoratet har  

 endvidere - ligeledes under hensyn til det skønsmæssige element i  

 bidragsudmålingen  

 - fundet, at den almindelige praksis, hvorefter et bidrag i almindelighed  

 ikke  

 ændres, medmindre ændringen vil udgøre et beløb over en vis størrelse, bør  

 fastholdes.
..." Civilretsdirektoratets svar  

 indeholder således ingen stillingtagen til Deres principielle klagepunkt  

 vedrørende direktoratets vejledende anvisninger omfattende de konkrete  

 virkninger af skatteomlægningen.
 Jeg mener ikke at  

 Civilretsdirektoratets afgørelse af 9. marts 1994 i fornødent omfang opfylder  

 forvaltningslovens begrundelseskrav, jf. forvaltningslovens §§ 22 og 24, idet  

 direktoratets svar ikke indeholder en stillingtagen til Deres opgørelse over  

 udviklingen i virkningerne af skatteomlægningen.
 Jeg har derfor samtidig  

 hermed meddelt Civilretsdirektoratet at jeg ikke finder at  

 Civilretsdirektoratets afgørelse af 9. marts 1994 i tilstrækkelig grad  

 opfylder  

 forvaltningslovens begrundelseskrav.
 Jeg har imidlertid ikke  

 fundet anledning til at foretage mig yderligere.
Jeg lægger her vægt på at  

 Civilretsdirektoratets afgørelse indebar at Deres ansøgning om nedsættelse af  

 bidrag blev tilbagesendt til Københavns Overpræsidium til afgørelse på  

 konkret  

 grundlag, bl.a. ud fra Deres og Deres tidligere hustrus økonomiske forhold.  

 Jeg  

 lægger endvidere vægt på at denne fornyede sagsbehandling, og de afgørelser  

 som senere er truffet, ikke er omfattet af Deres klage til mig.
Endelig  

 lægger  

 jeg vægt på at jeg som ovenfor nævnt har henstillet at Civilretsdirektoratet  

 foretager en fornyet generel vurdering af reduktion af underholdsbidrag.
For god ordens skyld skal jeg  

 oplyse at jeg ikke har grundlag for at kritisere selve det forhold at  

 Civilretsdirektoratets afgørelse ikke indeholder en konkret stillingtagen til  

 Deres ansøgning om nedsættelse af bidrag.
Dette hænger sammen med at sådanne  

 ansøgninger  

 under alle omstændigheder må foretages på et individuelt grundlag og ikke  

 alene kan baseres på de skattemæssige forhold.
 Ad Deres klagepunkt  

  

 3.
 De har i Deres ansøgning til  

 Københavns Overpræsidium om nedsættelse af underholdsbidrag henvist til de af  

 skatteomlægningen afledede virkninger for fastsættelse af underholdsbidrag.  

 De  

 har derfor angivet at ansøgningen skete på grundlag af uændrede  

 indtægtsforhold  

 hos Dem.
 I overpræsidiets afgørelse af  

 2. februar 1994 er anført følgende:
 "...
 Overpræsidiet skal herved  

 meddele Dem, at Deres ansøgning ikke kan imødekommes på nuværende tidspunkt,  

 idet skattereformen ikke alene kan begrunde nogen nedsættelse af et fastsat  

 bidrag.
..." Det fremgår af mine  

 ovennævnte udtalelser at jeg ikke er enig i denne begrundelse, hvilket jeg  

 samtidig hermed har tilkendegivet over for Københavns Overpræsidium.
 Under henvisning til at den  

 nævnte begrundelse i øvrigt foretages med en mere udførlig henvisning til  

 indholdet af Civilretsdirektoratets vejledende retningslinier, har jeg  

 imidlertid ikke fundet anledning til at foretage mig yderligere over for  

 Københavns Overpræsidium.
Resultatet af min  

 undersøgelse af Deres klage er derfor at jeg er enig med Dem i at virkningen  

 af  

 skatteomlægningen især indtræder i indkomstårene 1994-1995, hvorfor den  

 forudsatte reduktion af underholdsbidrag bør påbegyndes allerede i disse år.  

 Som udgangspunkt bør det derfor tilstræbes at underholdsbidrag nedsættes  

 nogenlunde svarende til udviklingen i skattesatserne.
Som anført må det dog  

 anses for forudsat at reduktionen først påbegyndes efter en vis frist.
Jeg  

 finder at denne frist passende kan fastsættes til at omfatte 1994, hvor  

 personskattelovens §  

 27 a  

 indeholder en overgangsordning selv for middelstore bidrag.
 En forholdsvis betydelig nedsættelse  

 bør derfor efter min opfattelse påbegyndes med virkning fra 1995.
 Jeg har gjort  

 Civilretsdirektoratet bekendt med min opfattelse og har henstillet at man  

 under  

 den fornyede stillingtagen til de nærmere retningslinier for reduktion af  

 underholdsbidrag overvejer, om og i hvilket omfang pålagte  

 arbejdsmarkedsbidrag  

 bør indgå i beregningerne.
Jeg har samtidig fundet at  

 såvel Civilretsdirektoratets som Københavns Overpræsidiums afgørelser af  

 Deres  

 ansøgning ikke er tilstrækkelig begrundet.
Jeg har gjort  

 Civilretsdirektoratet  

 og overpræsidiet bekendt med min opfattelse.
..." Civilretsdirektoratet  

 orienterede mig senere om direktoratets overvejelser i anledning af min  

 udtalelse.
Direktoratet skrev:
 "...
 Vedrørende spørgsmålet om,  

 hvorledes ægtefællebidrag skal reduceres på grund af gennemførelse af  

 skattereformen, skal man bemærke, at Civilretsdirektoratet kan være enig i,  

 at  

 det kan være hensigtsmæssigt at vejlede statsamterne om, at bidraget allerede  

 i  

 1995 bør nedsættes i takt med, at ca. 65% af skattereformens reduktion i  

 skatteprocenterne er gennemført for 1995.
Civilretsdirektoratet har  

 derfor allerede orienteret statsamterne herom på det årlige kursus for  

 statsamtsjurister.
En kopi af orienteringspunktet, som også vil blive  

 medtaget  

 i den skriftlige beretning fra kurset, vedlægges til orientering.
Vedrørende spørgsmålet om  

 hensyntagen til arbejdsmarkedsbidrag i forbindelse med udformningen af den  

 nye  

 praksis i bidragssager bemærkes, at Civilretsdirektoratet allerede ved  

 skrivelsen af 14. december 1993 tog højde for indførelsen af  

 arbejdsmarkedsbidraget, idet man ved de beregninger, som lå til grund for  

 skrivelsen, og som ombudsmanden er orienteret om, lagde vægt på den  

 begunstigelse, som bidragsberettigede opnår i form af en lavere beskatning af  

 bidraget, og på den byrde, der pålægges bidragspligtige ved reduktionen af  

 skatteværdien af fradraget for ægtefællebidraget.
Begge omstændigheder er  

 bl.a.  

 direkte virkninger af arbejdsmarkedsbidragets indførelse.
Der er ikke herved sket nogen  

 "matematisk retfærdig" neutralisering af arbejdsmarkedsbidragene,  

 men  

 dog en vis neutralisering.
Den "ulighed", der bliver tilbage,  

 vurderes i almindelighed at være ringe i forhold til det samlede skøn, der  

 endeligt fastlægger bidraget.
 Man kunne overveje at indføre  

 en praksis, hvorefter der skal tages særligt hensyn dertil, hvis den  

 bidragspligtiges indkomst i overvejende grad består af kapitalindkomst, der  

 som  

 bekendt ikke pålægges arbejdsmarkedsbidrag.
Civilretsdirektoratet er  

 imidlertid veget tilbage herfra.
Man har i den forbindelse lagt vægt på, at  

 der  

 er en række andre faktorer, som kan påvirke bidragsevnen og som man heller  

 ikke  

 tager særligt hensyn til i praksis.
Der kan bl.a. nævnes betydningen af  

 grønne  

 afgifter, udvidelsen af beskatningsgrundlaget i forbindelse med  

 skattereformen,  

 forskel i kommunale skatteprocenter, både for indkomst og fast ejendom m.v.  

 Disse og en række andre faktorer tages der ikke særligt hensyn til i de  

 almindeligt forekomne tilfælde, men faktorer af denne art kan - på samme måde  

 som det forhold, at indtægten overvejende består af kapitalindkomst -  

 naturligvis have betydning i særlige tilfælde." Herefter meddelte jeg  

 Civilretsdirektoratet at jeg ikke foretog mig mere i sagen.
