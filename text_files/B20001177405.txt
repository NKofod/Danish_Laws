Meddelelser fra Søfartsstyrelsen F.  

 Mindre erhvervsfartøjers bygning og udstyr m.v.
Kapitel F IX,  

 Radiokommunikation GMDSS, 1. januar 2001 KAPITEL IX Radiokommunikation Regel 1	Anvendelsesområde Regel 2	Ikrafttræden Regel 3	Udtryk og  

 definitioner Regel 4	Udstyrskrav Regel 5	Vagthold Regel 6	Energikilder Regel 7	Vedligehold Regel 8	Radiopersonale Regel 9	Radiojournal  

 skibsdagbog KAPITEL IX Radiokommunikation Regel  

 1	Anvendelsesområde 1	Dette kapitel finder anvendelse på nye og  

 eksisterende fartøjer med undtagelse af (svarer til undtagelserne i  

 bekendtgørelse om skibsmedicinkister m.v.):
.1	Åbne fartøjer, .2	Skibe, der går i fart af ikke over ½ times  

 varighed i søen, .3	Slæbefartøjer og andre fartøjer,  

 der sejler i havneområder.
Regel  

 2	Ikrafttræden 1	Bestemmelserne skal være opfyldt senest den 1.  

 februar 2002, dog således at fartøjer, der udelukkende har  

 fartsområde inden for havområde A1, kan udskyde opfyldelsen af  

 kravene i dette kapitel til den 1. februar 2005.
(Havområde A1 omfatter i Danmark de indre danske  

 farvande og Nordsøen ud til ca. 25 sømil fra kysten) 2	Bestemmelserne i dette kapitel skal ikke være  

 til hinder for, at et fartøj eller overlevelsesfartøj i en  

 nødsituation bruger et hvilket som helst middel, der står til  

 dets disposition til at tiltrække sig opmærksomhed og gøre  

 sin position kendt og opnå hjælp.
Regel 3	Udtryk og  

 definitioner I dette kapitel anvendes følgende definitioner:
 1	»DSC« betyder digitalt selektivt opkald, som er en  

 teknik med anvendelse af digitale koder, der sætter en radiostation i  

 stand til at etablere kontakt med og overføre information til en anden  

 station eller gruppe af stationer, og som opfylder de relevante anbefalinger  

 fra den internationale radiokomite (ITU-R).
 2	»Inmarsat« er den organisation, der er etableret i  

 henhold til konventionen om den internationale maritime satellitorganisation  

 (Inmarsat) vedtaget den 3. september 1976.
 3	»EPIRB« (Emergency Position Indicating Radio Beacon)  

 er en satellit nødradiopejlsender.
4	»MMSI« (Maritime Mobile Service Identity) er et  

 9-cifret nummer, der identificerer skibet i bl.a.
DSC-udstyr og EPIRB.
5	»Float-free« betyder en mekanisme, der får  

 EPIRB en til at flyde fri af fartøjet, hvis dette synker.
EPIRB en  

 aktiveres automatisk når den flyder.
6	»SART« (Search And Rescue Transponder) er en  

 sender/modtager, der aktiveres af signaler fra en 3-cm radar, og som udsender  

 signaler, der registreres af 3-cm radarer.
Den anvendes til lokalisering i  

 nødsituationer.
 7	»NAVTEX« er en modtager til automatisk modtagelse af  

 engelsksproget maritim sikkerhedsinformation (MSI) på 518 kHz.
 8	»Havområde A1« betyder et område,  

 defineret som sådant af en kontraherende regering, inden for  

 radiotelefonidækning af mindst en VHF kystradiostation, hvor der  

 kontinuerligt er mulighed for alarmering via DSC.
 9	»Havområde A2« betyder et område, uden  

 for havområde A1, defineret som sådant af en kontraherende  

 regering, inden for radiotelefonidækning af mindst en MF  

 kystradiostation, hvor der kontinuerligt er mulighed for alarmering via DSC.
 10	»Havområde A3« betyder et område, uden  

 for havområderne A1 og A2, inden for dækning af en INMARSAT  

 geostationær satellit, hvor der kontinuerligt er mulighed for  

 alarmering.
 11	»Havområde A4« betyder et område uden  

 for havområderne A1, A2 og A3.
 12	»Uafbrudt vagt« betyder, at den  

 pågældende radiovagt kun må afbrydes i korte perioder, hvor  

 fartøjets modtageevne er forringet eller blokeret af dets egen  

 kommunikation, eller hvis udstyret er under periodisk vedligehold eller  

 eftersyn.
Regel  

 4	Udstyrskrav 1	Fartøjer skal være udrustet med  

 radioudstyr, som det fremgår af nedennævnte tabel:
Havområde VHF-DSC MF-DSC HF-DSC Inmarsat-C EPIRB Float-free SART Bærbar VHF NAV-TEX A1 1 R R R R A2 1 1 1 1 R 11) A3 1 1 1  eller  1 1 1 R 1 1 = krævet udstyr R= anbefalet udstyr 2	For så vidt angår funktionskravene til  

 det enkelte radioudstyr i ovennævnte tabel og installationen af disse,  

 gælder bestemmelserne i radiokapitlerne i Meddelelser fra  

 Søfartsstyrelsen B(IV). Der henvises til dette regelværk.
3	I fartøjer med fartsområde i  

 havområde A3 og A4 skal DSC udstyr være af klasse A eller B.
I  

 fartøjer med fartsområde A1 og A2 skal VHF-DSC udstyret  

 være af klasse A, B eller D og MF-DSC udstyret af klasse A, B eller  

 E.
 4	Vedrørende sejlads i grønlandske  

 farvande kan Søfartsstyrelsen undtage fartøjer, når disse  

 er beskæftiget i fart udelukkende inden for havområderne A2 og  

 A3, fra kravene om VHF-DSC på den betingelse, at sådanne  

 fartøjer, når det er praktisk muligt, opretholder en uafbrudt  

 lyttevagt på VHF kanal 16.
 5	Radioinstallationen skal være forsynet med  

 pålidelig, permanent installeret elektrisk belysning, som giver  

 tilstrækkeligt lys til radioinstallationens betjeningsfaciliteter.
6	Radioinstallationen skal være tydeligt  

 mærket med fartøjets navn, kaldesignal, MMSI-nr. og eventuelle  

 Inmarsat-numre.
Der skal endvidere findes et opslag ved radioinstallationen,  

 der giver ukyndige vejledning i under en nødsituation at starte  

 radioanlægget og udsende nødopkald.
Regel  

 5	Vagthold 1	Ethvert fartøj skal, når det er i  

 søen, opretholde en uafbrudt vagt:
.1	på VHF DSC kanal 70, hvis fartøjet er  

 udrustet med VHF-DSC.; .2	på nød- og sikkerhedsfrekvensen for  

 DSC: 2187,5 kHz, hvis fartøjet er udrustet med MF-DSC; .3	på nød- og sikkerhedsfrekvenserne for  

 DSC: 2187,5 kHz og 8414,5 kHz samt også på mindst én af  

 nød- og sikkerhedsfrekvenserne for DSC: 4207,5 kHz, 6312 kHz, 12577  

 kHz eller 16804,5 kHz, alt efter tidspunktet på døgnet og  

 fartøjets geografiske position, hvis fartøjet er udrustet med  

 MF-HF-DSC.
Denne vagt kan holdes ved hjælp af en modtager, der kan  

 scanne.
 .4	for kyst-til-skib nødmeldinger via satellit,  

 hvis fartøjet er udrustet med en Inmarsat-C station.
 2	Ethvert fartøj skal, når det er i  

 søen, opretholde en radiovagt for modtagelse af udsendelser af maritim  

 sikkerhedsinformation (MSI) på den eller de relevante frekvenser, hvor  

 udsendelse finder sted til netop det område, fartøjet befinder  

 sig i.
3	Indtil den 1. februar 2005, skal ethvert  

 fartøj, når det er i søen, opretholde uafbrudt lyttevagt  

 på VHF kanal 16 i det omfang, det er praktisk muligt.
Denne vagt skal  

 holdes på den position, hvorfra fartøjet normalt navigeres.
Regel  

 6	Energikilder 1	Når fartøjet er i søen skal der  

 til stadighed være tilstrækkelig elektrisk energi til  

 rådighed til drift af radioinstallationerne samt til opladning af alle  

 de batterier, der anvendes som en del af en eller flere energikilder for  

 radioinstallationerne.
 2	Radioinstallationerne skal være tilsluttet et  

 brugsbatteri og ved en automatisk omskifter have mulighed for tilslutning til  

 enten et nødbatteri eller et startbatteri.
 3	Den i regel 4.5 krævede belysning og eventuelt  

 navigationsudstyr, som er tilsluttet skibets radioudstyr, skal være  

 tilsluttet samme energikilde som radioudstyret.
 4	Følgende radioudstyr skal samtidigt kunne  

 forsynes af energikilderne i mindst 6 timer:
 .1	VHF-DSC samt en af nedenstående  

 installationer, såfremt fartøjet har fartsområde uden for  

 havområde A1:
.2	MF-DSC, eller .3	MF-HF-DSC, eller .4	Inmarsat-C.
Regel  

 7	Vedligehold 1	Der skal om bord findes tilstrækkelig teknisk  

 dokumentation til, at udstyret kan betjenes korrekt og vedligeholdes.
 2	Der skal forefindes tilstrækkeligt med  

 reservedele og værktøj til, at udstyret kan vedligeholdes.
3	For fartøjer i fart i havområde A3  

 sikres vedligehold af udstyret ved anvendelse af mindst én af  

 følgende metoder såsom: dublering af udstyr, landbaseret  

 vedligehold eller mulighed for vedligehold under sejlads.
Den valgte metode  

 skal godkendes af Søfartsstyrelsen.
 4	Udstyret skal holdes i funktionsdygtig stand.
Regel  

 8	Radiopersonale 1	Ethvert fartøj skal have personale om bord,  

 der er kvalificeret til at varetage nød- og  

 sikkerhedsradiokommunikation.
Dette personale skal være indehavere af  

 de relevante radiocertifikater.
En bestemt person blandt dette personale skal  

 være udpeget til at have det primære ansvar for  

 radiokommunikationen i nødsituationer.
Regel  

 9	Radiojournal   skibsdagbog 1	Alle hændelser i forbindelse med  

 radiotjenesten, der synes at være af betydning for sikkerheden for  

 menneskeliv til søs, skal registreres i skibsdagbogen, hvis en  

 sådan skal føres.
 1)   	Der er  

 indtil videre ikke krav om Navtex-modtager i fartøjer, som er godkendt  

 til sejlads i fartsområde F4, jævnfør definitionen i  

 kapitel I.
