Hermed fremsendes Undervisningsministeriets bekendtgørelse nr. 414 af 21. juni 1993 om ophævelse af regler i folkeskolen.
 I tilslutning hertil meddeles følgende bemærkninger:
 Bekendtgørelsen er en følge af den gennemførte lovgivning om overgangen af  

 forhandlingskompetencen mv. til kommunerne for tjenestemænd mfl. i  

 folkeskolen.
 Bekendtgørelsen er inddelt i 4 paragraffer.
§ 1  vedrører bekendtgørelser § 2  vedrører cirkulærer og cirkulæreskrivelser § 3  vedrører skrivelser § 4  indeholder ikrafttrædelses- og overgangsregler.
 Langt den overvejende del af reglerne bortfalder med virkning fra den 1.  

 april 1993.
 For så vidt angår reglerne i § 2, stk. 2, om tjenestetid og  

 overtimebetaling mv. bemærkes, at disse først afløses af nye aftaler/regler  

 fra den 1. august 1993, jf. § 4, nr. 13.
 Af § 4 fremgår det, hvilke regler der efter overgangen pr. 1. april 1993  

 af forhandlingskompetencen mv. fortsat finder anvendelse for tjenestemænd i  

 folkeskolen, der var ansat den 31. marts 1993 eller tidligere (den lukkede  

 gruppe).
 Herudover gør vi opmærksom på, at cirkulæreskrivelsen af 18. juni 1976 om  

 forskolelærerinders og småbørnslærerinders muligheder for ansættelse i  

 lærerstillinger i folkeskolen vedrører de pædagogiske betingelser herfor, og  

 derfor fortsat finder anvendelse, ligesom cirkulæreskrivelse af 2. juni 1980  

 om ledere og lærere, der efter særforsorgens udlægning pr. 1. januar 1980  

 opretholder ansættelsesforholdet til staten, fortsat er gældende for denne  

 gruppe tjenestemænd.
 Vedrørende ophævelsen af cirkulæreskrivelse af 29. august 1973 om afsked  

 af tjenestemænd på grund af helbredsbetinget utjenstdygtighed eller alder gør  

 vi opmærksom på, at Økonomi- og Budgetministeriets underliggende cirkulære af  

 15. marts 1973 fortsat finder anvendelse for tjenestemænd i folkeskolen.
 I forbindelse hermed gør vi opmærksom på, at Finansministeriets cirkulære  

 af 22. december 1989 om ændret procedure ved afskedigelse af tjenestemænd  

 mfl. i folkeskolen på grund af sygdom ligeledes fortsat er gældende for  

 tjenestemænd i folkeskolen.
Vedrørende ophævelse af cirkulærer, cirkulæreskrivelser og skrivelser om  

 kombinationsbeskæftigelse bemærkes, at disse regler fortsat finder anvendelse  

 for tjenestemænd i folkeskolen (den lukkede gruppe), jf. overgangsreglerne  

 herom i § 4, nr. 7 og 15. Vi gør opmærksom på, at der er indgået en aftale af  

 8. maj 1979 om kombinationsbeskæftigelse for folkeskolens tjenestemænd som  

 fagkonsulent i Undervisningsministeriet, direktoratet for folkeskolen,  

 folkeoplysning, seminarier m.v., som imidlertid ikke er udsendt til  

 (amts)kommunerne.
Denne aftale finder ligeledes fortsat anvendelse for  

 tjenestemænd i folkeskolen (den lukkede gruppe).
 Hvad angår de særlige regler, der er fastsat for tjenestemænd i  

 folkeskolen eller med en status svarende hertil ansat ved Den Kommunale  

 Ungdomsskole, Ungdomskostskolerne, Amtskommunale Voksenuddannelsescentre og  

 selvstændige amtskommunale institutioner for specialundervisning for voksne,  

 gør vi opmærksom på, at disse regler ikke er omfattet af denne  

 bekendtgørelse.
