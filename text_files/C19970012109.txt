 1. Skatteministeriet har taget bekræftende til genmæle  

 i en retssag om anvendelse af reglen i aktieavancebeskatningslovens § 6, stk.  

 2 om aktiers anskaffelsessum.
 I sagen blev kapitalen forhøjet og indbetalt kontant til selskabet.  

 Halvanden måned efter kapitalforhøjelsen indfriede selskabet delvist  

 hovedanpartshaverens tilgodehavende.
 Skatteministeriet fandt, at anskaffelsessummen i anledning af den kontant  

 indbetalte kapitalforhøjelse var det kontant indskudte beløb.  

 Anskaffelsessummen kunne ikke ansættes til den skønnede kursværdi, som det er  

 tilfældet ved kapitalforhøjelser, der er eller godtgøres at kunne sidestilles  

 med en egentlig gældskonvertering.
Retssagen vedrørte et tilfælde, der lå forud for den ved lov nr. 412 af  

 14. juni 1995 foretagne ændring af reglerne i aktieavancebeskatningslovens §  

 6, stk. 7, og ligningslovens § 15, stk. 4, hvorefter nedbringelse eller  

 indfrielse af gæld i forbindelse med visse kapitalindskud skal behandles på  

 linie med gældskonvertering.
Lovændringen har virkning for nedbringelse eller  

 indfrielse af gæld, der sker d. 18. januar 1995 eller senere.
 For tilsvarende tilfælde, der ligger forud for lovændringen gælder  

 herefter følgende retningslinier.
2. Anskaffelsessummen for aktier, der erhverves i  

 forbindelse med en kontant indbetalt kapitalforhøjelse, udgør det kontant  

 indskudte beløb.
Dette gælder, uanset om beløbet straks tilbagebetales til  

 aktionæren som indfrielse af et tilgodehavende hos selskabet.
 3. Aktionærer, der ikke er behandlet efter  

 foranstående retningslinier, kan efter anmodning få genoptaget  

 skatteansættelserne for indkomstårene 1994, 1995 og 1996.
 4. Ansøgning om genoptagelse af skatteansættelserne  

 skal indgives til skattemyndighederne inden udgangen af 1997, på hvilket  

 tidspunkt cirkulæret bortfalder.
