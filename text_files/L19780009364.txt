 Ved dansk-tyske notevekslinger i Bonn den 22. september 1978 er der  

 truffet aftale om sammenlægning af grænseekspeditionen ved grænseovergangen  

 Ellund/Frøslev, af landevejsgodstrafikken i Padborg og i persontog under  

 kørsel på strækningerne Flensborg-Padborg og Niebull-Tønder.
 Aftalerne trådte i kraft på datoen for notevekslingerne.
 Notevekslingerne har fundet sted i overensstemmelse med artikel 1 (4) i  

 overenskomst af 9. juni 1965 mellem Danmark og Forbundsrepublikken Tyskland  

 om sammenlægning af grænseekspeditionen og om etablering af fællesstationer  

 eller overgangsstationer ved den dansk-tyske grænse, jfr.  

 udenrigsministeriets bekendtgørelse nr. 64 af 23. august 1967, Lovtidende C.
 Udenrigsministeriet, den 6. november  

 1978.
