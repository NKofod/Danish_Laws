Betænkning afgivet af Sundhedsudvalget  

 den 2. maj 2001 Betænkning over Forslag til lov om ændring af lov om  

 ligsyn, obduktion og transplantation m.v.
(Afdødes bestemmelse om organdonation og  

 lægevidenskabelig obduktion) [af sundhedsministeren (Arne Rolighed)] 1. Udvalgsarbejdet Lovforslaget blev fremsat den 28. marts 2001 og var til 1.  

 behandling den 18. april 2001. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og den 5. april 2001 sendte  

 sundhedsministeren de indkomne høringssvar samt et notat herom til  

 udvalget.
Spørgsmål Udvalget har stillet 1 spørgsmål til  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 Venstres og Det Konservative Folkepartis medlemmer af  

 udvalget lægger stor vægt på, at et skriftligt  

 organdonortestamente ikke kan omgøres af de pårørende.
 Ganske som et almindeligt testamente skal respekteres,  

 mener Venstre og Det Konservative Folkeparti, at også  et  

 organdonortestamente skal respekteres.
Enhedslisten stemmer for lovforslaget, fordi det efter  

 Enhedslistens opfattelse er afbalanceret i modsætning til det  

 beslutningsforslag, B 47, fra folketingsåret 1999-2000, som et flertal  

 i Folketinget stemte for.
Enhedslisten stemte imod B 47, fordi det indeholdt  

 formuleringen »hvorfor pårørende  

 på ingen måde skal kunne omgøre en afdøds  

 beslutning«, der kunne bruges til at skabe  

 uværdige konflikter ved dødslejet.
Lovforslaget understreger  

 respekten for det enkelte menneskes egen beslutning uden at lægge op  

 til unødig konfrontation i forbindelse med dødsfaldet.
Derfor  

 støtter Enhedslisten lovforslaget.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 201 Bilagsnr.
