Fremsat den 21. februar 2002 af  

 undervisningsministeren (Ulla Tørnæs) Forslag til Lov om ændring af lov om friskoler og  

 private grundskoler  

 m.v., lov om folkehøjskoler, efterskoler, husholdningsskoler  

 og håndarbejdsskoler (frie kostskoler), lov om  

 produktionsskoler, lov om gymnasiet m.v., lov om kursus til  

 højere forberedelseseksamen og om studieforberedende  

 enkeltfagsundervisning for voksne m.v.
(Forenkling af tilskudsregler m.v.) § 1 I lov om friskoler og private grundskoler m.v., jf.  

 lovbekendtgørelse nr. 529 af 6. juni 2001, foretages følgende  

 ændringer:
 1. § 11, stk. 4, affattes således:
 »Stk. 4. Driftstilskudsbevillingen med fradrag af de  

 særlige tilskud, der er nævnt i stk. 1, fordeles som tilskud  

 til skolerne ud fra antallet af årselever ved de enkelte skoler, jf.  

 § 10, stk. 2, og ud fra et tilskud pr. årselev til de enkelte  

 skoler, der fastlægges på grundlag af skolens geografiske  

 beliggenhed og skolens størrelse målt ved antal elever samt  

 elevernes aldersfordeling opgjort pr. 5. september året før  

 finansåret.«.
 2. I § 11, stk. 5, indsættes efter  

 »fastsættes«: »en regionaliseringsfaktor, en elevvægtsfaktor  

 og«.
 3. I § 11, stk. 6, indsættes efter  

 »fordelingsforhold«: »og de faktorer,«.
 4. § 18, stk. 5, affattes således:
»Stk. 5. For skoler, der ikke har modtaget tilskud i 1996, kan  

 undervisningsministeren fastsætte nærmere regler om udgifter til  

 bygninger og arealer.
Den maksimale udgift pr. årselev til bygninger og  

 arealer fastsættes på de årlige finanslove.«.
 5. I § 19, stk. 1, 1. pkt. indsættes efter  

 »forudgående år«: », jf. dog stk. 2«, og i 2. pkt.  

 indsættes efter »1. - 7. klassetrin«: », jf. dog stk. 2«.
 6. § 19, stk. 1, 5. pkt., affattes  

 således:
 »Skoler, der hidtil har kunnet få dispensation fra elevtalskravene,  

 skal ikke overholde elevtalskravene i 1. og 2. pkt., men det elevtalskrav,  

 som den enkelte skoles dispensation har givet mulighed for.«.
 7. § 19, stk. 2, 2. pkt.,  

ophæves.
§ 2 I lov om folkehøjskoler, efterskoler, husholdningsskoler og  

 håndarbejdsskoler (frie kostskoler), jf. lovbekendtgørelse nr.  

 508 af 30. maj 2001, foretages følgende ændringer:
 1. I § 1, stk. 4, 2. pkt., indsættes efter  

 »undervisningen«: »og mindst udgøre 1/3 af den samlede  

 undervisningstid for den enkelte elev«.
 2. § 10, stk. 3, affattes således:
»Stk. 3. For skoler, der har påbegyndt deres virksomhed  

 efter den 1. august 1996, kan undervisningsministeren fastsætte  

 nærmere regler om udgifter til bygninger og arealer.
Den maksimale  

 udgift pr. årselev til bygninger og arealer fastsættes på  

 de årlige finanslove.«.
 3. § 11, stk. 2, 3. pkt., ophæves og i  

 stedet indsættes:
»Mindste elevbetaling fastsættes på de årlige  

 finanslove.
Mindste elevbetaling omfatter ikke betaling, der opkræves  

 til individuelle formål eller særskilt til ekskursioner.«.
 4. § 11, stk. 3, ophæves, og i stedet  

 indsættes:
 »Stk. 3. Skolen kan efter individuel vurdering nedsætte  

 elevens egenbetaling, jf. dog stk. 4 6.
 Stk. 4. For følgende elever skal egenbetalingen mindst  

 udgøre halvdelen af den i stk. 2 nævnte mindste  

 elevbetaling:
 1)	Elever på folkehøjskoler.
 2)	Elever på ungdomshøjskoler, husholdningsskoler og  

 håndarbejdsskoler, der ikke modtager kommunal elevstøtte, jf.  

 § 34.
 3)	Elever på efterskoler, der ikke modtager statslig og kommunal  

 elevstøtte.
 Stk. 5. For elever på ungdomshøjskoler,  

 husholdningsskoler og håndarbejdsskoler, der modtager kommunal  

 elevstøtte, jf. § 34, skal egenbetalingen mindst udgøre  

 halvdelen af det beløb, der fremkommer ved at fradrage den kommunale  

 elevstøtte i den i stk. 2 nævnte mindste elevbetaling.
 Stk. 6. For elever på efterskoler, der modtager statslig  

 og kommunal elevstøtte, skal egenbetalingen mindst udgøre  

 halvdelen af det beløb, der fremkommer ved at fradrage den maksimale  

 statslige elevstøtte og den kommunale elevstøtte i den i  

 stk. 2 nævnte mindste elevbetaling.«.
 5. § 16, stk. 4, affattes således:
 »Stk. 4. Undervisningsministeren fastsætter  

 nærmere regler om kursustilrettelæggelsen og kan fastsætte  

 regler om antallet af lærere på skolerne set i forhold til  

 elevtal.«.
 6. § 20, stk. 2, affattes således:
 »Stk. 2. Undervisningsministeren fastsætter  

 nærmere regler om ydelse af tilskud efter stk. 1.«.
 7. § 21, stk. 2, 6. pkt., ophæves, og i  

 stedet indsættes:
»Ministeren kan fastsætte regler om, at skoletilskuddet  

 nedsættes med en procentdel eller bortfalder for skoler med  

 særligt store indtægter fra virksomhed, der ikke er omfattet af  

 denne lov.
Procentdel og grænsebeløb fastsættes på  

 de årlige finanslove.«.
 8. § 21, stk. 3, ophæves, og i stedet  

 indsættes:
»Stk. 3. Til skoler, der har været i virksomhed i hele  

 det skoleår, der slutter året før finansåret,  

 fordeles taxametertilskud ud fra skolens årselevtal, og tilskuddet  

 reguleres med halvdelen af takst 1 gange forskellen i årselevtal mellem  

 det skoleår, der slutter i finansåret, og skoleåret  

 før.
Til nyoprettede skoler og skoler, der ikke har opnået ret  

 til tilskud i året før finansåret, fordeles  

 taxametertilskud ud fra det forventede årselevtal i finansåret,  

 og det reguleres med hele takst 1 gange forskellen mellem det forventede og  

 opnåede årselevtal i finansåret.
Ministeren  

 fastsætter nærmere regler om fordelingen.
 Stk. 4. Indtil den 1. januar 2004 kan taxametertilskud til  

 husholdningsskoler og håndarbejdsskoler, der har været i  

 virksomhed i hele det skoleår, der slutter året før  

 finansåret, tillige fordeles ud fra skolens lærerlønfaktor  

 i dette skoleår, og til nyoprettede skoler og skoler, der ikke har  

 opnået ret til tilskud i året før finansåret, kan  

 taxametertilskuddet tillige fordeles ud fra den gennemsnitlige  

 lærerlønfaktor.
 Stk. 5. Indtil den 1. januar 2006 kan taxametertilskud til  

 folkehøjskoler, der har været i virksomhed i hele det  

 skoleår, der slutter året før finansåret, tillige  

 fordeles ud fra skolens lærerlønfaktor i dette skoleår, og  

 til nyoprettede skoler og skoler, der ikke har opnået ret til tilskud i  

 året før finansåret, kan taxametertilskuddet tillige  

 fordeles ud fra den gennemsnitlige lærerlønfaktor.
 Stk. 6. Til efterskoler, der har været i virksomhed i  

 hele det skoleår, der slutter året før finansåret,  

 kan taxametertilskuddet tillige fordeles ud fra skolens  

 lærerlønfaktor i dette skoleår, og til nyoprettede skoler  

 og skoler, der ikke har opnået ret til tilskud i året før  

 finansåret, kan taxametertilskuddet tillige fordeles fra den  

 gennemsnitlige lærerlønfaktor.
 Stk. 7. Undervisningsministeren fastsætter nærmere  

 regler om lærerlønfaktorens opgørelse og vægt efter  

 stk. 4-6, og kan fastsætte regler om mindste antal faste  

 lærere pr. årselev.«.
 9. I § 24, stk. 2, indsættes som 2.  

 pkt.:
 »I en overgangsperiode, hvis længde fastsættes af  

 undervisningsministeren, ydes bygningstilskud, jf. stk. 1, enten med et  

 bygningstaxametertilskud eller med et fast tilskud, der er fastsat pr. 1.  

 oktober 1995, herunder med et grundtilskud til efterskoler.«.
 10. § 37, stk. 1, 3. pkt., affattes  

 således:
 »Elevens egenbetaling skal opfylde kravet i § 11, stk. 2-6, om  

 mindste elevbetaling og mindste egenbetaling.«.
§ 3 I lov om produktionsskoler, jf. lovbekendtgørelse nr. 623 af 22.  

 juni 2001, foretages følgende ændringer:
 1. § 13, stk. 1, 4. pkt., affattes  

 således:
 »Bidragssatserne, gradueringsprocenten og det bidragssatsændrende  

 aktivitetsgrundlag fastsættes på de årlige finanslove.«.
 2. § 16 affattes således:
 »§ 16. Produktionsskoler kan udbyde undervisning som  

 indtægtsdækket virksomhed.«.
§ 4 I lov om gymnasiet m.v., jf. lovbekendtgørelse nr. 754 af 8. august  

 2000, som ændret ved § 7 i lov nr. 246 af 6. april 2001, § 3 i lov nr.  

 248 af 6. april 2001 og § 10 i lov nr. 286 af 25. april 2001, foretages  

 følgende ændring:
 1. § 18 h, stk. 5, affattes således:
»Stk. 5. For skoler, der ikke har modtaget tilskud i 1996, kan  

 undervisningsministeren fastsætte nærmere regler om udgifter til  

 bygninger og arealer.
Den maksimale udgift pr. årselev til bygninger og  

 arealer fastsættes på de årlige finanslove.«.
§ 5 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 755 af 8. august 2000, som ændret ved § 8  

 i lov nr. 246 af 6. april 2001, § 4 i lov nr. 248 af 6. april 2001 og  

 § 11 i lov nr. 286 af 25. april 2001, foretages følgende  

 ændring:
 1. § 30 i, stk. 5, affattes således:
»Stk. 5. For kurser, der ikke har modtaget tilskud i 1996, kan  

 undervisningsministeren fastsætte nærmere regler om udgifter til  

 bygninger og arealer.
Den maksimale udgift pr. årselev til bygninger og  

 arealer fastsættes på de årlige finanslove.«.
§ 6 Stk. 1. Lovens §§ 1-3 træder i kraft den  

 1. august 2002. § 1, nr. 1-3, træder dog først i kraft  

 den 1. januar 2003.
 Stk. 2. Lovens § 4 og § 5 træder i kraft den  

 1. april 2002.
Bemærkninger til lovforslaget Almindelige bemærkninger Der henvises til vedlagte bilag 1 med henvisninger til  

 relevante numre af Folketingstidende m.v.
Baggrunden for lovforslaget Lovforslagets overordnede formål er at forenkle en  

 række bestemmelser om tilskud til frie grundskoler, frie kostskoler og  

 produktionsskoler, således at tilskudsreglerne fremover bliver mere  

 gennemsigtige for brugerne, og administrationen af dem mindre  

 ressourcekrævende for Undervisningsministeriet.
Der er tale om afskaffelse eller forenkling af  

 bestemmelser om tilskud og beløbsgrænser for beregning af  

 tilskud.
Endvidere er det hensigten at indføre hjemmel til at  

 fastsætte tilskudstakster på de årlige finanslove, hvor en  

 sådan hjemmel ikke allerede findes.
 Forslaget er således i overensstemmelse med  

 regeringsgrundlagets afsnit om forenkling og afbureaukratisering.
Behovet for forenkling skal ses på baggrund af, at  

 tilskudssystemerne inden for Undervisningsministeriets område er  

 udviklet og implementeret over lang tid, og at de på flere  

 områder er særdeles komplicerede.
En af årsagerne til dette  

 er et ønske fra ministeriets side om at sikre, at de enkelte skoler  

 ikke i forbindelse med overgang til nye tilskudssystemer skulle opleve store  

 ændringer i tilskudsudmålingen.
Kompleksiteten i bestemmelserne  

 gør det vanskeligt og ressourcekrævende for institutionerne og  

 for Undervisningsministeriet at administrere dem og kan også  

 medføre utilsigtede fordelingsmæssige konsekvenser.
 Herudover findes der på nogle  

 institutionsområder særbestemmelser, der er indført for at  

 tilgodese særlige ønsker og behov, der ikke længere er  

 aktuelle.
 Forenklingen af tilskudsbestemmelserne hænger  

 også sammen med implementeringen af nye lønsystemer på  

 institutionerne, som til en vis grad overflødiggør nogle af  

 tilskudsbestemmelserne.
På de frie kostskolers område skal  

 bestemmelserne ses i lyset af, at der på disse skolers område  

 ikke findes andet regelgrundlag end loven om frie kostskoler samt en  

 tilskudsbekendtgørelse.
Der er ikke som på andre  

 institutionsområder uddannelseslove og  

 uddannelsesbekendtgørelser, der regulerer indholdet af kurser mv.  

 Tilskudsbestemmelserne anvendes derfor i en vis udstrækning også  

 til indirekte at påvirke den indholdsmæssige del af kurserne.
 Der er således gode grunde til, at  

 tilskudsbestemmelserne er meget detaljerede, men de skal også vurderes  

 på grundlag af de ulemper og de konsekvenser, som et meget detaljeret  

 og kompliceret regelsæt har for brugerne og for ministeriet.
Det er blevet vanskeligt for de frie kostskoler at  

 gennemskue tilskudsbestemmelserne, og dette gør det også  

 vanskeligt for revisorerne at bistå skolerne med at administrere  

 bestemmelserne.
For ministeriet betyder de komplicerede tilskudsbestemmelser  

 en ekstra administrativ belastning, og det har ved nærmere eftersyn  

 vist sig, at flere tilskudsbestemmelser har utilsigtede og uønskede  

 fordelingsmæssige konsekvenser.
Forslaget om afskaffelse af lærerlønfaktoren,  

 jf. nedenfor under pkt.
B, 2), er et resultat af det taksteftersyn, som  

 Undervisningsministeriet gennemførte i 1999, og der er opnået  

 enighed om forenklingen med skoleformernes foreninger.
Det er ligeledes  

 hensigten, at lærerlønfaktoren skal kunne bortfalde for  

 efterskoler.
På produktionsskoleområdet har der længe  

 været et ønske fra skoleforeningerne om, at der sker en  

 forenkling af årselevberegningen, der er meget kompliceret og  

 detaljeret, hvilket hænger sammen med den fleksibilitet, som  

 skoleformen har behov for.
Forenklingen af årselevberegningen sker  

 på bekendtgørelsesniveau og vil påvirke det samlede  

 aktivitetsloft på 5.178 årselever i forhold til  

 forhøjelserne af det kommunale bidrag.
For at gennemføre en  

 forenkling af årselevberegningen, er det nødvendigt at  

 fastsætte bestemmelser, der indebærer en ændring i forhold  

 til bemærkningerne til lovens § 13, efter hvilken bidragssatserne  

 fastsættes med udgangspunkt i årselevbegrebet, der er fastsat til  

 en elev i 42 uger.
Det er hensigten, at årselevbegrebet fremover skal  

 fastsættes med udgangspunkt i 40 uger.
 Forenklingen af årselevberegningen på  

 produktionsskoler medfører endvidere, at gradueringsprocenten skal  

 ændres i forhold til det kommunale bidrag for at opretholde det  

 nuværende forhold mellem stigningen i antallet af årselever og  

 forhøjelse af det kommunale bidrag. Ændringen af  

 produktionsskoleloven er delvist af teknisk karakter og skal sikre, at der  

 kan foretages en reel forenkling af årselevberegningen på  

 området.
 På gymnasie- og hf-området drejer forslagene  

 til ændringer sig alene om at fastsætte hjemmel til, at de  

 maksimale udgifter til bygninger og arealer kan fastsættes på de  

 årlige finanslove.
Lovforslagets indhold A.
På de frie grundskolers område er den væsentligste  

 forenkling afskaffelse af lærerlønfaktoren, der alt andet lige  

 betyder, at skoler med et gennemsnitligt højt anciennitetsniveau i  

 lærergruppen får større tilskud pr. årselev end  

 skoler med et gennemsnitligt lavt anciennitetsniveau i lærergruppen.  

 Herudover foreslås 2 dispensationsmuligheder afskaffet, idet der ikke  

 længere er behov for dem.
Det drejer sig om dispensation fra  

 elevtalskravet og fra kravet om, at tilskud til nye skoler kun kan gives med  

 virkning fra begyndelsen af et skoleår.
B.
På de frie kostskolers område foreslås blandt  

 andet følgende:
 1)	Fastsættelse af overgangsordninger om bygningstilskud  

 .
Det er ministeriets opfattelse, at overgangsordningen for  

 bygningstilskuddet ikke virker efter hensigten.
Den eksisterende  

 overgangsordning udløber i 2005, men som følge af  

 aktivitetsudviklingen på folkehøjskoler og husholdnings- og  

 håndarbejdsskoler tyder meget på, at et flertal af skolerne ikke  

 vil få taxametertilskud i 2005, således som det oprindeligt var  

 hensigten.
Udviklingen viser tværtimod, at flere og flere skoler  

 får fast tilskud.
Overgangsordning udløber som nævnt i  

 2005, og det er derfor hensigtsmæssigt allerede nu at ændre  

 på ordningen.
Bevillingen til bygningstilskud udmåles på baggrund af  

 aktiviteten, og der er der tale om et nulsumsspil, hvor skoler, der får  

 taxametertilskud, betaler for de øvrige skolers høje, faste  

 tilskud.
Skoler, der ikke kan få fast tilskud, er henvist til et  

 taxametertilskud, der udhules af den stigende anvendelse af de faste tilskud.  

 Det faldende taxametertilskud til bygninger medfører samtidig en reel  

 begrænsning i den fri etableringsret, da nye skoler ikke kan få  

 fast tilskud og derfor er henvist til taxametertilskud.
 2)	En regulering af tilskuddet i forhold til de fastsatte normer for  

 antal faste lærere pr. årselev (skyggelærere).
Skyggelærerelementet i lærerlønfaktoren har den  

 effekt, at skoler, der har flere lærere end et fastsat normtal,  

 kompenseres for udgifterne hertil ved, at lærerlønfaktoren og  

 derigennem driftstilskuddet forhøjes.
Skoler, der har færre  

 lærere end det fastsatte normtal, betaler for skoler, der har flere  

 lærere, ved at driftstilskuddet nedsættes tilsvarende.  

 Skyggelærerelementet har en lønudgiftsdrivende effekt, idet  

 marginalomkostningerne ved den sidste lærer mindskes af  

 skyggelærerelementet.
Som det er tilfældet for  

 bygningstaxameteret, er der tale om et nulsumsspil, hvor skoler med  

 færre lærere end det fastsatte normtal betaler til skoler, der  

 har flere lærere end det fastsatte normtal.
Skyggelærerelementet  

 betyder herved, at den enkelte skoles indflydelse på egne forhold  

 mindskes, idet den enkelte skoles driftstilskud er afhængigt ikke kun  

 af skolens eget lærertal i forhold til normtallet   men også af  

 de øvrige skolers lærertal i forhold til normtallet.
Hensynet  

 til skoler med aktivitetsudsving, der har problemer med at tilpasse  

 lærerstaben til et ændret aktivitetsniveau, tages på  

 bekostning af skoler, der formår at tilpasse lærerstaben til  

 ændret aktivitet.
Ordningen er endvidere administrativt besværlig  

 og uigennemsigtig.
C.
Herudover foreslås for begge skoleformer (frie grundskoler og  

 frie kostskoler), at bestemmelser om særtilskud og  

 beløbsgrænser for beregning af tilskud afskaffes eller  

 forenkles, samt at beløbsgrænser - f. eks. mindste elevbetaling  

 (frie kostskoler) - fastsættes på finansloven og ikke gennem  

 ændringer i tilskudsbekendtgørelsen.
Lovforslaget vil medføre en ændret fordeling af  

 tilskudsmidler til de frie grundskolers og de frie kostskolers område.  

 Samlet set vil forslaget medføre omfordelinger mellem skolerne, der  

 betyder, at der ikke vil være så stor forskel mellem dem.
Skoler,  

 der tidligere har haft meget gunstige vilkår som følge af  

 overgangsordningen for bygningstilskuddet (frie kostskoler) og  

 lærerlønfaktoren, herunder skyggelærerelementet, vil ved  

 forenklingen i højere grad blive ligestillede med de øvrige  

 skoler.
Ligeledes vil de skoler, der har haft forringede vilkår som  

 følge af overgangsordningen for bygningstilskuddet og  

 lærerlønfaktoren, herunder skyggelærerelementet, få  

 bedre vilkår.
D.
På produktionsskoleområdet foreslås det, at  

 bidragssatserne, gradueringsprocenten og det bidragssatsændrende  

 aktivitetsgrundlag fastsættes på de årlige finanslove.  

 Lovforslaget medfører endvidere, at det fremover vil være muligt  

 at tilpasse bidragssatserne, gradueringsprocenten og det  

 bidragssatsændrende aktivitetsgrundlag til aktivitetsniveauet på  

 produktionsskoleområdet.
Herudover foreslås det, at  

 undervisningsministerens bemyndigelse til at fastsætte nærmere  

 regler om indtægtsdækket virksomhed ophæves.
E.
På gymnasie- og hf-området foreslås det, at det  

 maksimale tilskud pr. årselev til bygninger og arealer fastsættes  

 på de årlige finanslove.
Økonomiske og administrative konsekvenser for det offentlige Forslaget vil føre til en forenkling af  

 administrationen af tilskud i Undervisningsministeriet samtidig med, at  

 tilskudsbetingelserne vil blive mere enkle og gennemsigtige.
På sigt  

 må det derfor forventes, at administrationen af tilskudsreglerne bliver  

 mindre ressourcekrævende i overensstemmelse med regeringens  

 målsætning om at effektivisere den offentlige sektor.
Økonomiske og administrative konsekvenser for erhvervslivet Ingen.
Miljømæssige konsekvenser Ingen.
Administrative konsekvenser for borgerne De nuværende tilskudsregler er besværlige og  

 uigennemsigtige for institutionerne, da den enkelte institutions tilskud i  

 høj grad afhænger af de øvrige institutioners forhold.  

 Forenklingsforslaget vil skabe et mere gennemsigtigt tilskudssystem, hvorved  

 den enkelte institution i vid udstrækning vil få kendte  

 økonomiske rammer og dermed lettere ved at disponere  

 økonomisk.
Forholdet til EU-retten Forslaget indeholder ikke EU-retlige aspekter, men  

 tydeliggør elevstøttereglerne for alle udenlandske statsborgere  

 på de frie kostskoler.
Høring Følgende myndigheder og organisationer m.fl. er  

 blevet hørt over lovudkastet (uden ændring af  

 lærerlønfaktor og skyggelærerordning på  

 folkehøjskoler) den 26.oktober 2001:
 Rigsrevisionen, SU-styrelsen, Kommunernes Landsforening,  

 Københavns Kommune, Frederiksberg Kommune, Dansk Friskoleforening,  

 Frie Grundskolers Fællesråd, Frie Grundskolers  

 Lærerforening, Folkehøjskolernes Forening i Danmark, Dansk  

 Magisterforening, Foreningen af Frie Ungdoms- og Efterskoler, Efterskolernes  

 Lærerforening, Foreningen af Husholdnings- og Håndarbejdsskoler,  

 Ernærings- og Husholdningsøkonomforeningen, Danmarks  

 Lærerforening, Foreningen for produktionsskoler og  

 produktionshøjskoler, Danske Produktionshøjskolers  

 Lærerforening, Forstanderkredsen for Produktionsskolerne, Foreningen af  

 Registrerede Revisorer, Foreningen af Statsautoriserede Revisorer og  

 Kommunernes Revisionsafdeling.
Vurdering af konsekvenser af lovforslaget Positive konsekvenser/mindre udgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner På sigt en mindre ressourcekrævende  

 tilskudsadministration Ingen Administrative konsekvenser for stat, kommuner og  

 amtskommuner Forenkling af tilskudsadministrationen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Økonomisk omfordeling mellem institutionerne Større grad af kendte økonomiske rammer og dermed bedre  

 mulighed for økonomisk disponering Ingen Forholdet til EU-retten Forslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 (Lov om friskoler og private grundskoler m.v.) Til nr. 1-3.
Det grundlæggende udgangspunkt for fordelingen af  

 tilskud mellem skoler er antallet af årselever ved de enkelte skoler,  

 men herudover indgår elevernes alderstrin, skolestørrelse og  

 lærernes gennemsnitlige lønanciennitet i fordelingsmodellen.
Der  

 er opnået enighed mellem Undervisningsministeriet og skoleformens  

 foreninger om at foreslå, at lærerlønnen, jf.  

 gældende lovs § 11, stk. 4, ikke længere skal  

 indgå i beregningen af den enkelte skoles tilskud pr. elev, og at der i  

 stedet indføres en regionaliseringsfaktor (skolens geografiske  

 beliggenhed), der sammen med elevvægtsfaktoren (elevernes alderstrin)  

 og fordelingsforholdet mellem store og små skoler for tilskuddet pr.  

 elev fastsættes på de årlige finanslove.
 Til nr. 4.
 Bestemmelsen i gældende lovs § 18, stk. 5,  

 som er indføjet i loven i 1996, giver ministeren hjemmel til at  

 fastsætte nærmere regler om den maksimale udgift til bygninger og  

 arealer for skoler, der ikke har modtaget tilskud i 1996. Ministeren har  

 udnyttet denne bemyndigelse ved at fastsætte grænsebeløb,  

 der vedrører udgiften pr. årselev til leje af bygninger og  

 arealer for frie grundskoler med kostafdeling, der ikke fik tilskud 1996, og  

 for frie grundskoler, der ikke fik tilskud til kostafdelingen i 1996.
Det foreslås, at § 18, stk. 5,  

 omformuleres, således at bestemmelsen i 1. pkt. generelt omhandler  

 udgifter til bygninger og arealer, og at der som 2. pkt. indsættes en  

 bestemmelse om, at den maksimale udgift pr. årselev til bygninger og  

 arealer fastsættes på de årlige finanslove.
Med forslaget  

 vil den årlige regulering af grænsebeløbet ske samtidig  

 med fastsættelse af tilskud til området i øvrigt og  

 fremgå direkte af finanslovens anmærkninger.
Den maksimale udgift  

 pr. årselev til bygninger og arealer vil blive offentliggjort på  

 Undervisningsministeriets Internet hjemmeside.
 Til nr. 5-6.
Forslaget indebærer, at der ikke længere vil  

 kunne dispenseres fra mindsteelevtalskravene.
Frie grundskoler, der hidtil  

 har kunnet få dispensation fra elevtalskravet, skal ikke længere  

 søge om dispensation, men får en permanent godkendelse af det  

 elevtal, som dispensationen har givet mulighed for.
 De skoler, der har kunnet få dispensation, er  

 skoler, der i henhold til tidligere lovgivning har fået godkendelse til  

 at omfatte 1.   6. klassetrin og 1.   5. klassetrin, og skoler, der  

 udelukkende henvender sig til nationale mindretal, samt skoler, der var i  

 virksomhed i skoleåret 1976-77, og som er   eller efter 1967   har  

 været beliggende i landzone eller et hertil svarende område.
De tyske mindretalsskoler har en stående  

 elevtalsdispensation, hvorimod de øvrige skoler har søgt om  

 dispensation fra elevtalskravet i de år, hvor de ikke har kunnet  

 opfylde mindsteelevtalskravene.
For skoler, der alene omfatter 1.   6.  

 klassetrin og 1.   5. klassetrin, er mindsteelevtalskravet henholdsvis 24 og  

 20 elever.
Skoler beliggende i landzone og oprettet før 1946 skal have  

 mindst 10 elever på 1.   7. klassetrin, skoler, der er oprettet mellem  

 1946 og 1971 skal have mindst 15 elever på 1.   7. klassetrin, og  

 skoler der er oprettet mellem 1971 og 1976/77 skal have mindst 20 elever  

 på 1. til 7. klassetrin.
Herudover har hjemlen til at fravige elevtalskravet kun  

 været anvendt en gang.
Der var tale om en dispensation for en skoles 2.  

 år.
 Forslaget vil medføre en administrativ forenkling  

 for Undervisningsministeriet og de pågældende skoler.
 Til nr. 7.
 Bestemmelsen foreslås ophævet, idet der ikke  

 længere er behov for den.
Til § 2 (Lov om folkehøjskoler, efterskoler,  

 husholdningsskoler og håndarbejdsskoler (frie kostskoler)) Til nr. 1.
Det fremgår af den gældende lovs  

 formålsbestemmelse i § 1, stk. 4, at husholdnings- eller  

 håndarbejdsfag eller en kombination heraf skal have en  

 fremtrædende plads i undervisningen.
Bestemmelsen er blevet  

 administreret således, at disse fag skulle udgøre ca. 1/3 af  

 undervisningstiden.
I overensstemmelse med denne praksis og for at styrke den  

 faglige del af undervisningen i disse fag foreslås, at det  

 fremgår direkte af formålsbestemmelsen, at fagene mindst skal  

 udgøre 1/3 af den samlede undervisningstid for den enkelte elev.
Ved  

 overtrædelse af bestemmelsen kan undervisningsministeren tage  

 tilskudsmæssige sanktioner i anvendelse, jf. lovens § 46.
 Til nr. 2.
Bestemmelsen i gældende lovs § 10, stk. 3,  

 som er indføjet i loven i 1996, giver ministeren hjemmel til at  

 fastsætte nærmere regler om den maksimale udgift til bygninger og  

 arealer for skoler, der har påbegyndt deres virksomhed efter den 1.  

 august 1996. Der er hidtil i bekendtgørelse nr. 1230 af 18. december  

 2000, som ændret ved bekendtgørelse nr. 1060 af 14. december  

 2001 om tilskud m.v. til frie kostskoler (tilskudsbekendtgørelsen)  

 blevet fastsat et grænsebeløb (et maksimalt bygningsloft) for  

 skolernes udgifter til bygninger og arealer pr. årselev.
Dette  

 maksimale bygningsloft reguleres årligt som byggeindekset og har dermed  

 medført en årlig ændring af  

 tilskudsbekendtgørelsen.
Det foreslås, at § 10, stk. 3,  

 omformuleres, så at bestemmelsen i 1. pkt. generelt omhandler udgifter  

 til bygninger og arealer, og at der som 2. pkt. indsættes en  

 bestemmelse om, at den maksimale udgift pr. årselev til bygninger og  

 arealer fastsættes på de årlige finanslove.
Den maksimale  

 udgift pr. årselev til bygninger og arealer vil blive offentliggjort  

 på Undervisningsministeriets Internet hjemmeside.
Med forslaget vil den  

 årlige regulering af grænsebeløbet ske samtidig med  

 fastsættelse af tilskud til området i øvrigt og  

 fremgå direkte af finanslovens anmærkninger.
 Til nr. 3.
Det foreslås at samle bestemmelserne i lovens  

 § 11, stk. 2, og tilskudsbekendtgørelsens § 8 om  

 elevbetaling i én bestemmelse.
Bemyndigelsen til at udstede  

 nærmere regler bliver overflødig, herunder den årlige  

 regulering i tilskudsbekendtgørelsen af den mindste ugentlige  

 elevbetaling, ved at beløbet foreslås fastsat på de  

 årlige finanslove.
 Til nr. 4.
Der foreslås en præcisering af bestemmelsen i  

 lovens § 11, stk. 3, om nedsættelse af elevers egenbetaling,  

 idet forslaget præciserer, hvorledes den mindste egenbetaling beregnes.  

 I praksis kan egenbetalingen nedsættes, dels ved at skolen i konkrete  

 tilfælde kan bestemme, at den af skolen fastsatte elevbetaling  

 nedsættes, dels ved hjælp af individuel elevstøtte, jf.  

 § 30, stk. 1, nr. 2, for elevstøtteberettigede  

 efterskoleelever, og § 37, stk. 1, for elever på  

 folkehøjskoler, herunder ungdomshøjskoler, husholdningsskoler  

 og håndarbejdsskoler, og dels eventuelt også som en kombination  

 af puljestøtte og nedsættelse af den af skolen fastsatte  

 elevbetaling.
De foreslåede bestemmelser i § 11, stk. 4-6,  

 indeholder minimumsgrænser for elevernes egenbetaling.
Bestemmelsen i det foreslåede § 11,  

 stk. 4, nr. 1 og 2, gælder for elever på  

 folkehøjskoler, samt for de elever på ungdomshøjskoler,  

 husholdningsskoler og håndarbejdsskoler, der er fyldt 18 år ved  

 kursets begyndelse.
Det vil sige, at bestemmelsen også gælder for  

 alle udenlandske statsborgere på folkehøjskoler samt for de  

 udenlandske statsborgere på ungdomshøjskoler, husholdningsskoler  

 og håndarbejdsskoler, der ikke opfylder betingelserne for at modtage  

 kommunal elevstøtte.
Som nr. 3 foreslås indført en  

 bestemmelse om elever på efterskoler.
Den omfatter udenlandske  

 statsborgere på efterskoler, der ikke er berettiget til  

 elevstøtte.
For disse elevers vedkommende kan skolen bestemme, at den  

 fastsatte elevbetaling nedsættes.
 Bestemmelsen i det foreslåede § 11,  

 stk. 5, gælder for elever på ungdomshøjskoler,  

 husholdningsskoler og håndarbejdsskoler, der ikke er fyldt 18 år  

 ved kursets begyndelse, og som i henhold til § 34, stk. 2, er berettiget  

 til kommunal elevstøtte, og bestemmelsen i det foreslåede  

 § 11, stk. 6, gælder for efterskoleelever, der i henhold til  

 § 34, stk. 1, er berettiget til statslig og kommunal  

 elevstøtte.
 Til nr. 5.
Bestemmelsen giver som i den gældende bestemmelse  

 ministeren bemyndigelse til at fastsætte nærmere regler om  

 kursustilrettelæggelsen.
Denne bestemmelse foreslås suppleret med  

 en bestemmelse om, at ministeren tillige får bemyndigelse til at  

 fastsætte regler om antallet af lærere på skolerne.  

 Bemyndigelsen agtes udnyttet, hvis der viser sig at være behov for det,  

 f. eks. for at sikre skolemiljøet eller for, at hver skole råder  

 over en vis bestanddel af fastansatte lærere.
Ved en eventuel  

 fastsættelse af en regel vil der blive tale om en betingelse, som vil  

 blive knyttet til kursusvirksomheden, og ved overtrædelse kan  

 undervisningsministeren tage tilskudsmæssige sanktioner i anvendelse,  

 jf. lovens § 46.
 Forslaget skal ses i sammenhæng med, at der er  

 enighed mellem Undervisningsministeriet og skoleformernes foreninger om  

 samtidig hermed at foreslå, at reglerne om beregning af tilskud i  

 forhold til mindste antal faste lærere pr. årselev, jf. lovens  

 § 21, stk. 3, bortfalder for efterskoler og husholdnings- og  

 håndarbejdsskoler fra og med finansåret 2004 og fra og med  

 finansåret 2006 på folkehøjskoler.
 Til nr. 6.
 I medfør af lovens § 20, stk. 1, kan der  

 afsættes et særligt tilskud til skolerne som kompensation for  

 forstanderes, viceforstanderes og læreres fravær, og i  

 stk. 2 gives undervisningsministeren bemyndigelse til at fordele det  

 særlige tilskud, fastsætte nærmere regler om fordelingen og  

 - efter drøftelse med skoleformernes foreninger   fastsætte  

 regler om, at tilskuddet fordeles af en vikarkasse.
 Undervisningsministeren har blandt andet i  

 tilskudsbekendtgørelsens § 36 udnyttet bemyndigelsen i  

 stk. 2 til at fastsætte regler om, at der kan ydes tilskud af den  

 særlige pulje til kompensation for lønudgifter til vikar  

 på grund af længerevarende sygdom.
Fra den 1. januar 2000 har skolerne i medfør af lov  

 om dagpenge ved sygdom og fødsel kunnet få refusion af  

 sygedagpenge ved sygdom ud over 14 dage.
Der er derfor ikke længere  

 behov for at anvende midler fra den særlige pulje til refusion af  

 vikarudgifter ved sygdom.
 Da det kan forudses, at der vil blive behov for andre  

 ændringer af de formål, der kan ydes tilskud til af den  

 særlige pulje, foreslås det, at der i § 20, stk. 2,  

 gives ministeren en generel bemyndigelse til at fastsætte nærmere  

 regler om ydelse af tilskud efter stk. 1.
 Til nr. 7.
 Den gældende lovs bestemmelse giver  

 undervisningsministeren bemyndigelse til at fastsætte regler om  

 nedsættelse eller bortfald af skoletilskuddet for skoler med  

 særligt store indtægter fra virksomhed, der ikke er omfattet af  

 loven, og til at fastsætte bestemmelser om nedsættelse af  

 tilskuddet for elever, der ikke bor på skolen.
Det foreslås, at grænsebeløbet og  

 procentdelen for nedsættelse af skoletilskuddet, fremover kommer til at  

 fremgå af de årlige finanslove.
Dette vil indebære en  

 administrativ forenkling, idet der ikke længere vil skulle ske en  

 årlig ændring af reguleringsfaktorerne i  

 tilskudsbekendtgørelsen.
Reglerne i bekendtgørelsen, som  

 afgrænser den virksomhed, der indgår i udgiftsopgørelsen,  

 forudsættes ikke ændret.
Det planlægges at hæve  

 grænsebeløbet på finansloven for 2002 til 2 mio. kr., mens  

 procentdelen forbliver uændret på 4 pct.  

 Grænsebeløbet og procentdelen offentliggøres på  

 Undervisningsministeriets Internet hjemmeside.
Muligheden for at nedsætte skoletilskuddet til  

 elever, der ikke bor på skolen, foreslås afskaffet, da det  

 administrative arbejde i forbindelse med nedsættelsen er  

 uforholdsmæssigt belastende i forhold til effekten.
Dagelever  

 udløser i forvejen et reduceret driftstilskud.
 Til nr. 8.
 Efter den gældende § 21, stk. 3, fordeles  

 taxametertilskuddet blandt andet på grundlag af skolens  

 lærerlønfaktor og for nyoprettede skoler på grundlag af  

 den gennemsnitlige lærerlønfaktor for skoleformen.  

 Undervisningsministeren kan fastsætte nærmere regler om  

 lærerlønfaktorens opgørelse og vægt samt om mindste  

 antal faste lærere pr. årselev (skyggelærerordningen), og  

 ministeren har udnyttet bemyndigelsen i tilskudsbekendtgørelsens  

 § 28 og § 30.
Bestemmelserne om lærerlønfaktoren er teknisk  

 komplicerede og har i nogen grad haft en uhensigtsmæssig effekt blandt  

 andet på fordelingen af driftstilskud.
Afskaffelse af  

 lærerlønfaktoren og skyggelærerordningen har derfor  

 været drøftet med skoleformernes foreninger.
Der er herefter  

 opnået enighed om, at skyggelærerordningen aftrappes og  

 bortfalder helt for efterskoler samt husholdnings- og håndarbejdsskoler  

 med udløbet af finansåret 2003.
 Det foreslås tillige, at  

 lærerlønfaktoren, herunder den gennemsnitlige  

 lærerlønfaktor bortfalder for husholdnings- og  

 håndarbejdsskoler med udløbet af finansåret 2003.
 For folkehøjskoler bortfalder  

 lærerlønfaktoren med udløbet af finansåret 2005, og  

 dermed bortfalder også skyggelærerordningen.
 For efterskoler foreslås der ikke en  

 aftrapningsordning af lærerlønfaktoren.
Bestemmelserne i stk. 4-6 er indsat for at sikre, at  

 undervisningsministeren får hjemmel til at gennemføre aftalen  

 med skoleforeningerne.
Bestemmelserne er dog udformet således, at  

 ministeren administrativt kan lade lærerlønfaktoren bortfalde  

 før henholdsvis 1. januar 2004 og 1. januar 2006, og ministeren kan  

 også administrativt lade lærerlønfaktoren bortfalde for  

 efterskolerne, såfremt der måtte være behov og mulighed  

 herfor.
Dette vil i givet fald ske efter drøftelse med de relevante  

 skoleforeninger.
 Til nr. 9.
I medfør af den gældende lovs § 24,  

 stk. 2, har undervisningsministeren fastsat regler om, at skolernes  

 bygningstilskud i en overgangsperiode, der tidligst kan udløbe i 2005,  

 enten kan få et fast bygningstilskud beregnet på grundlag af  

 skolens udgifter til husleje og prioritetsrenter i 1995 (samt et grundtilskud  

 til efterskoler) eller et bygningstilskud baseret dels på en faldende  

 andel af det faste tilskud og dels på en stigende andel af  

 bygningstaxameter, der beregnes ud fra antallet af årselever og en  

 takst pr. årselev.
Bygningstaxameterandelen vil udgøre 100 pct.  

 i 2004.
 Ordningen med fast tilskud har specielt på  

 højskoleområdet haft den virkning, at nyetablerede skoler  

 opnår yderst beskedne tilskud sammenlignet med skoler, der er etableret  

 i 1995 og tidligere.
Det er hensigten, at de faste tilskud skal nedsættes  

 fra og med 2006 til og med 2010 og bortfalde helt fra og med 2011. Herefter  

 overgår alle frie kostskoler til bygningstaxameter.
På  

 efterskoler reduceres grundtilskuddet fra 2002 og bortfalder fra og med  

 2004.
 Til nr. 10.
 Ændringsforslaget skal ses som en præcisering  

 af gældende lovs § 11, stk. 2-3. Der henvises til  

 bemærkninger under nr. 3 og nr. 4.
Til § 3 (Lov om produktionsskoler) Til nr. 1.
 Bestemmelserne om årselevberegningen, der er fastsat  

 i medfør af gældende lovs § 11, stk. 4, vil blive  

 forenklet, jf. gældende lovs § 1, stk. 4, da  

 årselevbegrebet vil blive fastsat på grundlag af undervisning i  

 40 uger og ikke som tidligere i 42 uger, jf. bemærkningerne til  

 gældende lovs § 13.
 Forenklingen af årselevberegningen vil påvirke  

 aktivitetsloftet på 5.178 årselever og 5 pct.-reglen om  

 forhøjelse af kommunale bidrag, der fastsættes på grundlag  

 af den samlede aktivitet på produktionsskolerne, jf. gældende  

 lovs § 13, stk. 1, 2. og 3. pkt., samt bemærkningerne til  

 lovens § 13. Der henvises tillige til Uddannelsesudvalgets  

 betænkning til lovforslag nr. 101, december 1999, bemærkninger  

 til nr. 2. Bidragssatsen, gradueringsprocenten og det  

 bidragssatsændrende aktivitetsgrundlag, der fastsættes på  

 de årlige finanslove, offentliggøres på  

 Undervisningsministeriets Internet hjemmeside.
 Til nr. 2.
Da det ikke er hensigten at fastsætte regler for den  

 indtægtsdækkede virksomhed, som afviger fra reglerne om  

 indtægtsdækket virksomhed i Finansministeriets Budgetvejledning,  

 foreslås undervisningsministerens bemyndigelse til at fastsætte  

 nærmere regler om den indtægtsdækkede virksomhed  

 ophævet.
Det forudsættes, at den indtægtsdækkede  

 virksomhed gennemføres efter reglerne i Budgetvejledningen Bekendtgørelse nr. 1005 af 15. november 2000 om  

 indtægtsdækket virksomhed ved produktionsskoler vil blive  

 ophævet som konsekvens af forslaget.
Til § 4 (Lov om gymnasier m.v.) Til nr. 1.
 Bestemmelsen i gældende lovs § 18 h,  

 stk. 5, giver ministeren hjemmel til at fastsætte nærmere  

 regler om den maksimale udgift til bygninger og arealer for skoler, der ikke  

 har modtaget tilskud i 1996. Der har ikke hidtil i bekendtgørelse om  

 tilskud m.v. til private gymnasieskoler, studenterkurser og kurser til  

 højere forberedelseseksamen m.v. og refusion af tilskud for aktiverede  

 deltagere (tilskudsbekendtgørelsen) været fastsat et  

 grænsebeløb pr. årselev (et maksimalt bygningsloft) for  

 skolernes udgifter til bygninger og arealer.
Det foreslås, at § 18 h, stk. 5,  

 omformuleres, således at bestemmelsens 1. pkt. generelt omhandler  

 udgifter til bygninger og arealer, og at der som 2. pkt. indsættes en  

 bestemmelse om, at den maksimale udgift pr. årselev til bygninger og  

 arealer fastsættes på de årlige finanslove.
Den maksimale  

 udgift pr. årselev til bygninger og arealer offentliggøres  

 på Undervisningsministeriets Internet hjemmeside.
Til § 5 (Lov om kursus til højere forberedelseseksamen og om  

 studieforberedende enkeltfagsundervisning for voksne m.v.) Til nr. 1.
 Der henvises til bemærkningerne til § 4, nr.  

 1.
Til § 6 Det findes mest hensigtsmæssigt, at bestemmelserne i  

 §§ 1, 2, og 3 træder i kraft samtidig med skoleårets start.  

 Det foreslås dog, at bestemmelserne i § 1, nr. 1-3, om det  

 fordelingsforhold og de fordelingskriterier og fordelingsfaktorer, der  

 foreslås som grundlag for fordelingen af driftstilskud til de frie  

 grundskoler, først træder i kraft den 1. januar 2003.  

 Bestemmelserne i § 4 og § 5 træder i kraft den 1. april  

 2002.
Bilag 1 Henvisninger til relevante numre af Folketingstidende  

 m.v.
 1)	Lov om friskoler og private grundskoler m.v.: Folketingstidende  

 2000-01 (L 248), Folketingets Forhandlinger, spalte 4525, 5696, 5853.  

 Tillæg A, spalte 3806, Tillæg B, spalte 739 og Tillæg C,  

 spalte 451. Folketingstidende 1997-98 (L 413), Folketingets Forhandlinger,  

 spalte 372, 1741, 2092. Tillæg A, spalte 619, Tillæg B, spalte  

 190. Folketingstidende 1996-97 (L 111) Folketingets Forhandlinger, spalte  

 2374, 2653, 2963. Tillæg A, spalte 2669, Tillæg B, spalte 230,  

 244 og Tillæg C, spalte 242.
 2)	Lov om frie kostskoler (folkehøjskoler, efterskoler,  

 husholdningsskoler og håndarbejdsskoler): Folketingstidende 1999-00 (L  

 160), Folketingets Forhandlinger, spalte 3019, 7652, 7982. Tillæg A,  

 spalte 4501, 4454, Tillæg B, spalte 604 og Tillæg C, spalte  

 671.
 3)	Lov om produktionsskoler: Folketingstidende 1999-2000 (L 101),  

 Tillæg A, spalte 2810, Folketingets Forhandlinger, spalte 1916,  

 Tillæg B, spalte 237, Folketingets Forhandlinger, spalte 2537, 2782 og  

 Tillæg C, spalte 265.
Bilag 2 Lovforslaget om forenkling af tilskudsregler m.v.  

 sammenholdt med gældende lov Gældende formulering Lovforslaget § 1 I lov om friskoler og private grundskoler m.m., jf.  

 lovbekendtgørelse nr 529 af 6. juni 2001, foretages følgende  

 ændringer:
§ 11. - - - 1. § 11, stk. 4, affattes således:
Stk. 4. Driftstilskudsbevillingen med fradrag af de  

 særlige tilskud, der er nævnt i stk. 1, fordeles som tilskud  

 til skolerne ud fra antallet af årselever ved de enkelte skoler, jf.  

 § 10, stk. 2, og ud fra et tilskud pr. årselev til de enkelte  

 skoler, der fastlægges ud fra skolens størrelse målt ved  

 antal elever, elevernes aldersfordeling samt lærernes fordeling  

 på skalaløntrin og basisløntrin opgjort pr. 5. september  

 året før finansåret.
Ved opgørelsen af  

 lærernes fordeling på skalaløntrin og basisløntrin  

 kan tillægges gennemsnitlige undervisningstillæg.
 »Stk. 4. Driftstilskudsbevillingen med fradrag af de  

 særlige tilskud, der er nævnt i stk. 1, fordeles som tilskud  

 til skolerne ud fra antallet af årselever ved de enkelte skoler, jf.  

 § 10, stk. 2, og ud fra et tilskud pr. årselev til de enkelte  

 skoler, der fastlægges på grundlag af skolens geografiske  

 beliggenhed og skolens størrelse målt ved antal elever samt  

 elevernes aldersfordeling opgjort pr. 5. september året før  

 finansåret.«.
 Stk. 5. På de årlige finanslove fastsættes  

 et fordelingsforhold for tilskuddet pr. elev til skoler af forskellig  

 størrelse.
2. I § 11, stk. 5, indsættes efter  

 »fastsættes«: »en regionaliseringsfaktor, en elevvægtsfaktor  

 og« Stk. 6. Undervisningsministeren fastsætter nærmere  

 regler om fordelingen af tilskud til skolerne ud fra kriterierne i  

 stk. 4 og ud fra det fordelingsforhold, der er fastsat på  

 finansloven.
 3. I § 11, stk. 6, indsættes efter  

 »fordelingsforhold«: »og de faktorer,«.
§ 18. - - - 4. § 18, stk. 5, affattes  

 således:
 Stk. 5. For skoler, der ikke har modtaget tilskud i 1996, kan  

 undervisningsministeren fastsætte nærmere regler om den maksimale  

 udgift til bygninger og arealer, herunder bestemme, hvilke udgiftsarter der  

 er omfattet heraf.
»Stk. 5. For skoler, der ikke har modtaget tilskud i 1996, kan  

 undervisningsministeren fastsætte nærmere regler om udgifter til  

 bygninger og arealer.
Den maksimale udgift pr. årselev til bygninger og  

 arealer fastsættes på de årlige finanslove.«.
§ 19. - - - Tilskud i henhold til denne lov kan kun ydes til skoler, som har mindst 28  

 elever i alt på 1.   7. klassetrin beregnet enten som elevtallet pr. 5.  

 september året før finansåret eller som et gennemsnit af  

 elevtallene pr. 5. september året før finansåret og de to  

 forudgående år.
Der kan dog ydes tilskud til skoler fra  

 skoleårets begyndelse svarende til det gennemsnitlige tilskud pr.  

 årselev, der er fastsat på finansloven, jf. § 10, stk. 3 og 4, og  

 § 11, stk. 7, hvis antallet af elever pr. 5. september er mindst 28 i alt  

 på 1.-7. klassetrin.
 5. I § 19, stk. 1, 1. pkt., indsættes efter  

 »forudgående år«: », jf. dog stk. 2« og i 2. pkt.  

 indsættes efter »1.   7. klassetrin«: », jf. dog stk. 2«.
Stk. 1, 5. pkt.
Undervisningsministeren kan fravige  

 elevtalskravene i særlige tilfælde.
 6. § 19, stk. 1, 5. pkt., affattes  

 således:
 »Skoler, der hidtil har kunnet få dispensation fra elevtalskravene,  

 skal ikke overholde elevtalskravene i 1. og 2. pkt., men det elevtalskrav,  

 som den enkelte skoles dispensation har givet mulighed for.«.
Stk. 2, 2. pkt.
Undervisningsministeren kan i særlige  

 tilfælde fravige dette krav.
 7. § 19 stk. 2, 2. pkt.,  

 ophæves.
§ 2 I lov om folkehøjskoler, efterskoler, husholdningsskoler og  

 håndarbejdsskoler (frie kostskoler), jf. lovbekendtgørelse nr.  

 508 af 30. maj 2001, foretages følgende ændringer:
§ 1. - - - Stk. 4, 2. pkt.
Husholdnings- eller håndarbejdsfag eller  

 en kombination heraf skal have en fremtrædende plads i  

 undervisningen.
 1. I § 1, stk. 4, 2. pkt., indsættes efter  

 »undervisningen«: »og mindst udgøre 1/3 af den samlede  

 undervisningstid for den enkelte elev«.
§ 10. - - - 2. § 10, stk. 3, affattes således:
 Stk. 3. For skoler, der påbegynder deres virksomhed  

 efter den 1. august 1996, kan undervisningsministeren fastsætte  

 nærmere regler om den maksimale udgift til bygninger og arealer,  

 herunder bestemme, hvilke udgiftsarter der er omfattet heraf.
»Stk. 3. For skoler, der har påbegyndt deres virksomhed  

 efter den 1. august 1996, kan undervisningsministeren fastsætte  

 nærmere regler om udgifter til bygninger og arealer.
Den maksimale  

 udgift pr. årselev til bygninger og arealer fastsættes på  

 de årlige finanslove.«.
§ 11. - - - 3. § 11, stk. 2, 3. pkt., ophæves og i  

 stedet indsættes:
Stk. 2. For deltagelse i et kursus fastsætter skolen en  

 elevbetaling.
Elevbetalingen må ikke være væsentligt over  

 gennemsnittet for skoleformen.
Undervisningsministeren fastsætter  

 regler om mindste elevbetaling.
»Mindste elevbetaling fastsættes på de årlige  

 finanslove.
Mindste elevbetaling omfatter ikke betaling, der opkræves  

 til individuelle formål eller særskilt til ekskursioner.«.
 4. § 11, stk. 3, ophæves, og i stedet  

 indsættes:
Stk. 3. Skolen kan efter en individuel vurdering  

 nedsætte elevens egenbetaling.
For elever på  

 folkehøjskoler, husholdningsskoler og håndarbejdsskoler, der  

 ikke modtager kommunal elevstøtte, jf. § 34, skal egenbetalingen  

 mindst udgøre halvdelen af den i stk. 2 nævnte mindste  

 elevbetaling.
For elever på ungdomshøjskoler, efterskoler,  

 husholdningsskoler og håndarbejdsskoler, der modtager kommunal  

 elevstøtte, jf. § 34, skal egenbetalingen mindst udgøre  

 halvdelen af den i stk. 2 nævnte mindste elevbetaling med fradrag  

 af den maksimale statslige og kommunale elevstøtte.
 » Stk. 3. Skolen kan efter individuel vurdering nedsætte  

 elevens egenbetaling, jf. dog stk. 4 6.
 Stk. 4. For følgende elever skal egenbetalingen mindst  

 udgøre halvdelen af den i stk. 2 nævnte mindste  

 elevbetaling:
 1)	Elever på folkehøjskoler.
 2)	Elever på ungdomshøjskoler, husholdningsskoler og  

 håndarbejdsskoler, der ikke modtager kommunal elevstøtte, jf.  

 § 34.
 3)	Elever på efterskoler, der ikke modtager statslig og kommunal  

 elevstøtte.
 Stk. 5. For elever på ungdomshøjskoler,  

 husholdningsskoler og håndarbejdsskoler, der modtager kommunal  

 elevstøtte, jf. § 34, skal egenbetalingen mindst udgøre  

 halvdelen af det beløb, der fremkommer ved at fradrage den kommunale  

 elevstøtte i den i stk. 2 nævnte mindste elevbetaling.
 Stk. 6. For elever på efterskoler der modtager statslig  

 og kommunal elevstøtte, skal egenbetalingen mindst udgøre  

 halvdelen af det beløb, der fremkommer ved at fradrage den maksimale  

 statslige elevstøtte og den kommunale elevstøtte i den i  

 stk. 2 nævnte mindste elevbetaling.«.
§ 16. - - - 5. § 16, stk. 4, affattes således:
 Stk. 4. Undervisningsministeren fastsætter nærmere  

 regler om kursustilrettelæggelsen.
 »Stk. 4. Undervisningsministeren fastsætter  

 nærmere regler om kursustilrettelæggelsen og kan fastsætte  

 regler om antallet af lærere på skolerne set i forhold til  

 elevtal.«.
§ 20. - - - 6. § 20, stk. 2, affattes således:
Stk. 2. Undervisningsministeren fordeler tilskud omfattet af  

 stk. 1 til skolerne efter ansøgning.
Undervisningsministeren kan  

 fastsætte nærmere regler om fordelingen og kan efter  

 drøftelse med skoleformernes foreninger fastsætte regler om, at  

 tilskuddet, jf. stk. 1, fordeles af en vikarkasse, hvis vedtægter  

 godkendes af ministeren.
 »Stk. 2. Undervisningsministeren fastsætter  

 nærmere regler om ydelse af tilskud efter stk.1.«.
§ 21. - - - Stk. 2, 6. pkt.
Ministeren kan fastsætte regler om, at  

 skoletilskuddet nedsættes eller bortfalder for skoler med særlig  

 store indtægter fra virksomhed, der ikke er omfattet af denne lov, samt  

 om nedsættelse for elever, der ikke bor på skolen, jf.  

 § 4.
 7. § 21, stk. 2, 6. pkt., ophæves, og i  

 stedet indsættes:
»Ministeren kan fastsætte regler om, at skoletilskuddet  

 nedsættes med en procentdel eller bortfalder for skoler med  

 særligt store indtægter fra virksomhed, der ikke er omfattet af  

 denne lov.
Procentdel og grænsebeløb fastsættes på  

 de årlige finanslove.«.
 8. § 21, stk. 3, ophæves og i stedet  

 indsættes:
Stk. 3. Til skoler, der har været i virksomhed i hele  

 det skoleår, der slutter året før finansåret,  

 fordeles taxametertilskud ud fra skolens årselevtal og  

 lærerlønfaktor i dette skoleår, og tilskuddet reguleres  

 med halvdelen af takst 1 gange forskellen i årselevtal mellem det  

 skoleår, der slutter i finansåret, og skoleåret før.  

 Til nyoprettede skoler og skoler, der ikke har opnået ret til tilskud i  

 året før finansåret, fordeles taxametertilskud ud fra det  

 forventede årselevtal i finansåret og den gennemsnitlige  

 lærerlønfaktor for skoleformen, og det reguleres med hele takst  

 1 gange forskellen mellem det forventede og opnåede årselevtal i  

 finansåret.
Ministeren fastsætter nærmere regler om  

 fordelingen, herunder om lærerlønfaktorens opgørelse og  

 vægt, og kan fastsætte regler om mindste antal faste lærere  

 pr. årselev.
»Stk. 3. Til skoler, der har været i virksomhed i hele  

 det skoleår, der slutter året før finansåret,  

 fordeles taxametertilskud ud fra skolens årselevtal, og tilskuddet  

 reguleres med halvdelen af takst 1 gange forskellen i årselevtal mellem  

 det skoleår, der slutter i finansåret, og skoleåret  

 før.
Til nyoprettede skoler og skoler, der ikke har opnået ret  

 til tilskud i året før finansåret, fordeles  

 taxametertilskud ud fra det forventede årselevtal i finansåret,  

 og det reguleres med hele takst 1 gange forskellen mellem det forventede og  

 opnåede årselevtal i finansåret.
Ministeren  

 fastsætter nærmere regler om fordelingen.
 Stk. 4. Indtil den 1. januar 2004 kan taxametertilskud til  

 husholdningsskoler og håndarbejdsskoler, der har været i  

 virksomhed i hele det skoleår, der slutter året før  

 finansåret, tillige fordeles ud fra skolens lærerlønfaktor  

 i dette skoleår, og til nyoprettede skoler og skoler, der ikke har  

 opnået ret til tilskud i året før finansåret, kan  

 taxametertilskuddet tillige fordeles ud fra den gennemsnitlige  

 lærerlønfaktor.
 Stk. 5. Indtil den 1. januar 2006 kan  

 taxametertilskud til folkehøjskoler, der har været i virksomhed  

 i hele det skoleår, der slutter året før finansåret,  

 tillige fordeles ud fra skolens lærerlønfaktor i dette  

 skoleår, og til nyoprettede skoler og skoler, der ikke har opnået  

 ret til tilskud i året før finansåret, kan  

 taxametertilskuddet tillige fordeles ud fra den gennemsnitlige  

 lærerlønfaktor.
 Stk. 6. Til efterskoler, der har været i  

 virksomhed i hele det skoleår, der slutter året før  

 finansåret, kan taxametertilskuddet tillige fordeles ud fra skolens  

 lærerlønfaktor i dette skoleår, og for nyoprettede skoler  

 og skoler, der ikke har opnået ret til tilskud i året før  

 finansåret, kan taxametertilskuddet tillige fordeles ud fra den  

 gennemsnitlige lærerlønfaktor.
 Stk. 7. Undervisningsministeren fastsætter nærmere  

 regler om lærerlønfaktorens opgørelse og vægt efter  

 stk. 4-6, og kan fastsætte regler om mindste antal faste  

 lærere pr. årselev.«.
§ 24. - - - 9. I § 24, stk. 2, indsættes som 2.  

 pkt.:
 Stk. 2. Undervisningsministeren fastsætter regler om  

 fordelingen af bevillingen til bygningstilskud.
 »I en overgangsperiode, hvis længde fastsættes af  

 undervisningsministeren, ydes bygningstilskud, jf. stk. 1, enten med et  

 bygningstaxametertilskud eller med et fast tilskud, der er fastsat pr. 1.  

 oktober 1995, herunder med et grundtilskud til efterskoler.«.
§ 37. - - - 10. § 37, stk. 1, 3. pkt., affattes  

 således:
Stk. 1, 3. pkt.
Elevens egenbetaling skal dog udgøre  

 mindst halvdelen af den i § 11, stk. 2, nævnte  

 mindsteelevbetaling.
 »Elevens egenbetaling skal opfylde kravet i § 11, stk. 2-6, om  

 mindste elevbetaling og mindste egenbetaling.«.
§ 3 I lov om produktionsskoler, jf. lovbekendtgørelse nr. 623 af 22.  

 juni 2001, foretages følgende ændringer:
§ 13. - - - 1. § 13, stk. 1, 4. pkt., affattes  

 således:
Stk. 1, 4. pkt.
Bidragssatserne fastsættes på de  

 årlige finanslove.
 »Bidragssatserne, gradueringsprocenten og det bidragssatsændrende  

 aktivitetsgrundlag fastsættes på de årlige  

 finanslove.«.
 2. § 16 affattes således:
 § 16. Efter regler fastsat af undervisningsministeren kan  

 produktionsskoler udbyde undervisning og anden aktivitet som  

 indtægtsdækket virksomhed.
 »§ 16. Produktionsskoler kan udbyde undervisning som  

 indtægtsdækket virksomhed.«.
§ 4 I lov om gymnasiet m.v., jf. lovbekendtgørelse nr. 754 af 8. august  

 2000 som ændret ved § 7 i lov nr. 246 af 6. april 2001, § 3 i lov nr.  

 248 af 6. april 2001 og § 10 i lov nr. 286 af 25. april 2001, foretages  

 følgende ændring:
§ 18 h. - - - Stk. 5. For skoler, der ikke har modtaget tilskud i 1996, kan  

 undervisningsministeren fastsætte nærmere regler om den maksimale  

 udgift til bygninger og arealer, herunder bestemme, hvilke udgiftsarter der  

 er omfattet heraf.
 1. § 18 h, stk. 5, affattes således:
»Stk. 5. For skoler, der ikke har modtaget tilskud i 1996, kan  

 undervisningsministeren fastsætte nærmere regler om udgifter til  

 bygninger og arealer.
Den maksimale udgift pr. årselev til bygninger og  

 arealer fastsættes på de årlige finanslove.«.
§ 5 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 755 af 8. august 2000 som ændret ved § 8  

 lov nr. 246 af 6. april 2001, § 4 i lov nr. 248 af 6. april 2001 og § 11  

 i lov nr. 286 af 25. april 2001, foretages følgende  

 ændring:
 § 30 i.
 Stk. 5. For skoler, der ikke har modtaget tilskud i 1996, kan  

 undervisningsministeren fastsætte nærmere regler om den maksimale  

 udgift til bygninger og arealer, herunder bestemme, hvilke udgiftsarter der  

 er omfattet heraf.
 1. § 30, stk. 5, affattes således:
»Stk. 5. For kurser, der ikke har modtaget tilskud i 1996, kan  

 undervisningsministeren fastsætte nærmere regler om udgifter til  

 bygninger og arealer.
Den maksimale udgift pr. årselev til bygninger og  

 arealer fastsættes på de årlige finanslove.«.
