 I medfør af § 7 i lov nr. 355 af 4. juni 1986 om undervisning af voksne  

 indvandrere, efter forhandling med Lærernes Centralorganisation og efter  

 bemyndigelse fra finansministeren fastsættes:
Område § 1.  Denne bekendtgørelse omfatter lærere, som  

 gennemsnitligt har en arbejdstid på mindst 15 timer om ugen, og er ansat til  

 3 måneders beskæftigelse eller derover ved undervisning af voksne  

 indvandrere, jf. lovens § 1.
 Stk. 2.  Hvis der foreligger konkrete årsager, som kan  

 konstateres før ansættelsen, kan tidsbegrænset ansættelse dog finde sted.  

 Ansættelsesforholdet kan forlænges.
Kvalifikationskrav § 2.  Lærerne skal opfylde kvalifikationskravene efter  

 lovens § 6.
Ansættelsesområde og ansættelsesmyndighed § 3.  Ansættelsesområdet er den  

 undervisningsvirksomhed vedrørende voksne indvandrere, som den ansættende  

 myndighed etablerer i amtskommunen, jf. lovens § 2.
 Stk. 2.  Den ansættende myndighed ansætter og afskediger  

 lærerne.
Ansættelsesbrev § 4.  Den ansatte modtager ved tiltrædelsen et  

 ansættelsesbrev med angivelse af stillingsbetegnelse, lønramme,  

 ansættelsesområde, det for tiden gældende tjenestested og beskæftigelsens  

 omfang.
Løn § 5.  Faste lærere aflønnes efter statens lønrammer  

 15/21/26 med anvendelse af skalatrinene 20, 22, 24, 26, 30, 32, 34, 36 og 38  

 (alle trin 2-årige) med et særligt tillæg på 6.300 kr. i grundbeløb pr. 1.  

 oktober 1984.
 Stk. 2.  Lønnen udbetales månedsvis bagud, og der  

 udleveres den ansatte en specificeret oversigt over det udbetalte beløb samt  

 eventuelle indbetalte pensionsbidrag.
 Stk. 3.  Lønanciennitet fastsættes efter de regler, der  

 gælder for lærere/overlærere i folkeskolen.
 Stk. 4.  Lærere, der efter 1. april 1987 har været  

 aflønnet med grundløn/anciennitetsløn efter de før 1. august 1992 gældende  

 regler om løn til lærere ved undervisning efter lov om undervisning af voksne  

 indvandrere, og som ansættes som faste lærere inden 1. august 1994,  

 indplaceres ved ansættelsen mindst på skalatrin 26/skalatrin 34, men således,  

 at oprykning til skalatrin 30/skalatrin 36 først finder sted, når læreren har  

 opnået 8 års/14 års lønanciennietet.
 Stk. 5.  De for statens tjenestemænd gældende regler om  

 lønfradrag/- beregning finder tilsvarende anvendelse.
Arbejdstid § 6.  Faste lærere er omfattet af Kulturministeriets  

 cirkulære om arbejdstid m.v. for faste lærere ved undervisning af voksne  

 indvandrere.
Deltidsbeskæftigelse § 7.  Er en fast lærer ansat som deltidsbeskæftiget,  

 eller har læreren nedsat arbejdstid, nedsættes lønnen forholdsmæssigt.
Pension § 8.  Til faste lærere, der er fyldt 23 år, betales et  

 pensionsbidrag.
 Stk. 2.  Forinden pensionsbidraget beregnes, forhøjes  

 den ansattes pensionsgivende løn til 100/96.
 Stk. 3.  Den ansættende myndigheds pensionsbidrag udgør  

 8 pct. af den i stk. 2 nævnte forhøjede løn.
 Stk. 4.  Endvidere betaler den ansættende myndighed 4  

 pct. af den i stk. 2 nævnte forhøjede løn som den ansattes eget  

 pensionsbidrag.
 Stk. 5.  Pensionsbidragene indbetales til TOK:Pension i  

 PFA Pension.
Ferie § 9.  Faste lærere er omfattet af ferieloven.
Stk. 2.  Faste lærere, der holder ferie med løn, er  

 berettiget til særlig feriegodtgørelse, der beregnes og udbetales efter de  

 regler, der gælder for tjenestemænd i folkeskolen.
Den særlige  

 feriegodtgørelse træder i stedet for ferietillæg efter ferieloven.
Efterindtægt § 10.  Afgår en fast lærer ved døden under  

 ansættelsen, er den efterlevende ægtefælle berettiget til efterindtægt.  

 Efterlader den faste lærer sig ikke ægtefælle, men børn under 18 år, over for  

 hvilke vedkommende havde forsørgelsespligt, er disse berettigede til  

 efterindtægt.
 Stk. 2.  Efterlader en fast lærer sig ikke ægtefælle  

 eller børn, som angivet i stk. 1, er boet berettiget til efterindtægt.
 Stk. 3.  Efterindtægten udgør for hver måned et beløb  

 svarende til den sidst udbetalte løn.
Stk. 4.  Retten til efterindtægt omfatter et tidsrum af  

 3 måneder.
Er læreren afgået ved døden som umiddelbar følge af tilskadekomst  

 under udførelsen af tjenesten, omfatter retten til efterindtægt et tidsrum af  

 12 måneder.
Øvrige ansættelsesvilkår § 11.  De regler, der er fastsat for folkeskolens  

 tjenestemænd, finder tilsvarende anvendelse ved § 12.  De for statens tjenestemænd gældende regler om  

 godtgørelse for benyttelse af eget befordringsmiddel finder tilsvarende  

 anvendelse.
 Stk. 2.  Under beordret tjenesterejse ydes time- og  

 dagpenge efter de for statens tjenestemænd gældende regler.
Afskedigelse § 13.  De for tjenestemænd på prøve i folkeskolen  

 gældende regler om afskedigelse finder tilsvarende anvendelse.
Ikrafttrædelse § 15.  Bekendtgørelsen træder i kraft den 1. august  

 1992.
Kulturministeriet, den 1. juni 1992 P.M.V.
 E.B.
