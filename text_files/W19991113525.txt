Statsgaranteret studielån (SU) samt  

 Statslån Reference:
SL § 6, stk. 1, litra e LL § 5, stk. 1 og stk. 7 LV 1998 A.E.1.4.1 A, der for indkomståret 1994 havde selvangivet fradrag  

 vedrørende renter af studielån med 34.214 kr., klagede over, at  

 skatteankenævnet alene havde godkendt fradrag med 24.665 kr.
 Det fremgik af sagen, at klageren i forbindelse med sit studium havde  

 optaget et statsgaranteret studielån, der blev overtaget af  

 Hypotekbanken (nu Finansstyrelsen) den 6. oktober 1994. Klageren havde  

 endvidere optaget et statslån med en hovedstol på 32.574 kr.
Det fremgik af sagen vedrørende det statsgaranterede  

 studielån, at klageren indgik en afdragsordning med en bank om  

 afvikling af studielånet med 4.400 kr. pr. måned første  

 gang den 30. marts 1989. Gælden udgjorde pr. 15. december 1988  

 386.920,30 kr., hvoraf 184.445,39 kr. var tilskrevne renter.
Det fremgik af  

 aftalen, at ydelser først anvendtes til nedbringelse af de renter, som  

 var tilskrevet, inden afviklingen var påbegyndt.
 Det fremgik endvidere af sagen, at klageren havde fået et tilskud  

 til afvikling af studielånet på 26.526,50 kr. i 1994.
Det statsgaranterede studielån var den 6. oktober 1994  

 overgået til Hypotekbanken, der havde opgjort gælden til  

 371.603,58 kr. pr. 30. september 1994. Der var inden Hypotekbankens  

 overtagelse tilskrevet 22.528,36 kr. i rente for 1994. Efter Hypotekbankens  

 overtagelse blev der i 1994 tilskrevet 8.568,77 kr. i rente.
Klageren havde  

 betalt 450 kr. i renter i 1994 til Hypotekbanken.
 Klageren havde indgået en afviklingsaftale med Hypotekbanken om  

 betaling af en månedlig ydelse på 450 kr. første gang den  

 1. december 1994. Indbetalingerne ville blive anvendt i følgende  

 rækkefølge: Udlagte inkassoomkostninger, gebyrer, renter og  

 afdrag.
Det fremgik af skrivelser af 5. marts 1993, 22. september 1993 og 1. marts  

 1994 fra SU-styrelsen vedrørende statslånet, at klageren havde  

 fået henstand med betalingen i perioden fra 5. marts 1993 til 1. marts  

 1994, hvorefter betalingen blev sat til 200 kr. hver anden måned i  

 perioden 1. april 1994 til 1. oktober 1994. Pr. 1. december 1994 skulle atter  

 afdrages 922 kr. hver anden måned.
Det fremgik endvidere, at den  

 nedsatte ydelse ikke dækkede tilskrevne renter for to  

 måneder.
Klageren havde over for Landsskatteretten fremlagt kopi af  

 tilbagebetalingsaftalen med SU-styrelsen, hvoraf det fremgik, at klageren  

 afsluttede sin uddannelse i juni 1988, og at tilbagebetalingen af lånet  

 skulle begynde 1. august 1989 med 922 kr. hver anden måned.  

 SU-styrelsen havde opgjort gælden pr. 31. juni 1989 til 40.862 kr.,  

 hvoraf 8.288 kr. var tilskrevne renter.
Det fremgik endvidere, at klageren  

 ikke havde foretaget frivillige indbetalinger på lånet inden  

 tilbagebetalingsaftalens begyndelse.
 Det fremgik endvidere af sagens oplysninger, at der indtil den 1. januar  

 1989 var tilskrevet 6.754 kr. i renter.
 På baggrund af det af advokaten til Landsskatteretten indsendte  

 materiale var udarbejdet følgende opgørelse over lånets  

 afvikling:
År Hovedstol pr.
31/12 Tilskrevne renter indbetalt betalte renter 1989 42.457 kr.
 3.129 kr.
1990 46.274 kr.
 3.817 kr.
0 kr.* 1991 47.215 kr.
 4.594 kr.
3.654 kr.* 1992 46.332 kr.
 4.649 kr.
5.532 kr.* 1993 49.831 kr.
 4.421 kr.
922 kr.* 1994 51.261 kr.
 3.117 kr.
 1.687 kr.
1995 48.848 kr.
 3.119 kr.
 5.532 kr.
 5.532 kr.
 De med "*" markerede tal var beregnet af retten på baggrund af  

 oplysningerne om hovedstol og tilskrevne renter for de omhandlede  

 år.
 Det fremgik af sagen, at der for indkomståret 1989 var godkendt  

 fradrag for tilskrevne renter til og med den 31. december 1989.
 For de efterfølgende indkomstår var der godkendt fradrag med  

 de årligt tilskrevne renter på lånet.
 Det fremgik endvidere af sagen, at klageren for indkomståret 1994  

 havde foretaget fradrag med tilskrevne renter på 34.214 kr.  

 vedrørende studielånene, heraf vedrørte de 3.117 kr.  

 statslånet.
 Skatteankenævnet havde alene godkendt fradrag for renteudgifter  

 vedrørende studielånsrenter med 24.665 kr.  

 Skatteankenævnet havde henvist til bestemmelserne i statsskattelovens §  

 6, stk. 1, litra e og ligningslovens § 5, stk. 1 og stk. 7.
For så vidt angik det statsgaranterede studielån  

 overgået til Hypotekbanken den 6. oktober 1994 havde nævnet  

 henset til, at den med banken indgåede betalingsaftale måtte  

 anses at have karakter af en trangsbestemt aftale, der alene tog udgangspunkt  

 i, hvad der ud fra den økonomiske situation kunne betales uden hensyn  

 til, hvilken størrelse ydelserne burde have for at nedbringe  

 gælden inkl. de årligt påløbne renter.
Nævnet  

 fandt herefter ikke, at yderligere fradrag kunne anerkendes med henvisning  

 til bestemmelserne i ligningslovens § 5, stk. 1.
 For så vidt angik statslånet havde skatteankenævnet  

 fundet, at fradrag kunne godkendes med de i 1994 betalte renter på  

 1.687 kr.
 Klagerens advokat havde over for Landsskatteretten nedlagt påstand  

 om fradrag for renteudgifter vedrørende studielån i  

 overensstemmelse med det selvangivne, 34.214 kr.
Advokaten havde vedrørende det statsgaranterede studielån  

 bl.a. gjort gældende, at der ikke forelå nogen misligholdelse  

 vedrørende dette banklån førend det i slutningen af 1994  

 overgik til Hypotekbanken, hvilket understøttedes af den kendsgerning,  

 at der var udbetalt rentetilskud på 26.526,50 kr. i det  

 pågældende indkomstår.
Der henvistes i den sammenhæng  

 til Hypotekbankens praksis om, at rentetilskud bortfaldt, når  

 afviklingsaftale vedrørende studielånet ikke var overholdt.  

 Herefter sås der intet lovgrundlag for at bringe ligningslovens § 5,  

 stk. 7, i anvendelse for indkomståret 1994, suspensationen af  

 rentefradragsretten kunne først finde sted fra indkomståret  

 1995. Dette resultat var da også i overensstemmelse med hidtil  

 administrativ praksis samt domstolspraksis.
Det var decideret misvisende,  

 når skatteankenævnet i sin sagsfremstilling havde anført,  

 at klageren ikke havde afdraget på det statsgaranterede studielån  

 i 1994 udover en betalt rente på 450 kr.
Rentetilskuddet blev beskattes  

 som personlig indkomst hos klageren og ansås for en del af  

 egenbetalingen, som dermed androg ca. 27.000 i 1994. Selve det forhold, at  

 der på kreditorsiden skete personskifte sås ikke at kunne  

 ændre fradragsreglen, jf. herved også bemærkningen i  

 ligningsvejledningen om, at det forhold at en kautionist (Hypotekbanken)  

 indfriede lånet - ikke gav låntager bedre/dårligere  

 retstilling, jf.
LSR 1984.168. Så meget desto mindre var der juridisk  

 belæg for at "skære" indkomståret 1994 som  

 skatteankenævnet tilsyneladende gjorde, jf. den særegne  

 argumentation, som hvis den blev lagt til grund ville instituere en  

 retstilstand som var uforenelig med almindelige formueretlige regler og som  

 fortolkningsmæssigt var vanskelig at forene med ordlyden af  

 ligningslovens § 5, stk. 7.
For så vidt angik statslånet havde advokaten til støtte  

 for sin påstand bl.a. gjort gældende, at hovedstolen oprindelig  

 var 32.574 kr.
Gælden var ved påbegyndelsen af afdragsordningen  

 pr. 1. september 1989 på ca. 43.000 kr.
Med en studiegæld i den  

 størrelsesorden sattes afdragsperioden fra SU-styrelsens side til ca.  

 15 år fra studieafslutningen, som var i 1988. Betalingen blev  

 imidlertid sat til 922 kr. hver anden måned med start fra 1. september  

 1989, og gælden ville dermed være afviklet i løbet af ca.  

 10 - 12 år, forudsat at man ikke fra SU-styrelsen gjorde brug af den  

 "buffer" på 3 - 5 år, som var indbygget i aftalen.
Denne "buffer"  

 indebar, at man kunne give henstand eller midlertidig nedsætte  

 afdragsbetalingerne en periode uden at overskride afdragsperioden.  

 SU-styrelsen var i den henseende at betragte som enhver anden långiver.  

 Blev afdragsordningen misligholdt overgik lånet til Hypotekbanken, der  

 i modsætning til SU-styrelsen kunne tage specielle sociale hensyn,  

 herunder fastsætte afdragsperiode, der gik ud over de sædvanlige  

 15 år.
Klageren fik henstand med afdragsbetalingen i perioden 1. marts  

 1993 til 1. marts 1994, hvorefter betalingen sattes til 200 kr. hver anden  

 måned i perioden 1. april 1994 til 1. oktober 1994. Efter dette  

 tidspunkt gik man tilbage til den tidligere fastsatte afviklingsordning,  

 således at der pr. 1. december 1994 blev betalt et afdrag på 922  

 kr.
Henstanden fra SU-styrelsens side indebar således samtidig en  

 udskydelse af forfaldstidspunktet for renterne på lånet (i og  

 med, at man ikke havde sat afdragene op!), hvorfor der ikke var basis for  

 anvendelse af ligningslovens § 5, stk. 7, jf.
Karnov 1988 note 10.
Landsskatteretten bemærkede, at der for så vidt angik renter  

 af statsgaranterede studielån som udgangspunkt kunne anerkendes fradrag  

 på tilskrivningstidspunktet for de i afviklingsperioden til det  

 långivende pengeinstitut tilskrevne renter, jf.
SD cirkulære, nr.  

 514 af 23. februar 1977. Forudsætningsvis gjaldt, at den indgåede  

 afviklingsordning blev overholdt.
Efter de foreliggende oplysninger, herunder vedrørende  

 gældens udvikling og tildeling af rentetilskud, fandt retten, at det  

 måtte lægges til grund, at klageren ikke havde misligholdt den  

 med det långivende pengeinstitut indgåede aftale i årene  

 forud for indkomståret 1994, hvor studielånet blev overgivet til  

 Hypotekbanken.
Retten fandt herefter, at klageren i indkomståret 1994  

 var berettiget til fradrag for de i indkomståret til denne bank  

 påløbne renter i perioden indtil studielånet blev  

 overgivet til Hypotekbanken, jf. ligningslovens § 5, stk. 1.
For så vidt angik statsgaranterede studielån, der blev  

 overtaget af Hypotekbanken, bemærkede retten, at der ikke kunne  

 anerkendes fradrag for de til denne bank påløbne renter,  

 før en afdragsordning tagende udgangspunkt i gældens  

 størrelse, herunder de til Hypotekbanken påløbne renter,  

 var påbegyndt.
Der måtte som udgangspunkt antages at være  

 givet henstand med rentebetalingen indtil da, og renter var i så fald  

 ikke omfattet af ligningslovens § 5, stk. 1.  Såfremt den  

 indgåede afdragsordning havde karakter af en trangsbestemt aftale, hvor  

 afdragene ikke tilnærmelsesvis kunne dække de til Hypotekbanken  

 påløbne renter, var der endvidere ikke grundlag for fradrag ud  

 over de faktiske indbetalinger medgået til betaling af årets  

 påløbne renter, idet der i så fald var ydet henstand med  

 betalingen, således at disse ikke var forfaldne efter ligningslovens §  

 5, stk. 1. Efter de foreliggende oplysninger fandt Landsskatteretten, at de i  

 henhold til afviklingsaftale med Hypotekbanken fastsatte månedlige  

 ydelser ikke tilnærmelsesvis dækkede en naturlig afvikling af  

 gælden, hvorfor forfaldstidspunktet for de i 1994 påløbne  

 renter vedrørende klagerens gæld til Hypotekbanken måtte  

 anses for at være udskudt til betalingstidspunktet, idet der  

 måtte anses at være givet henstand med rentebetalingen indtil da.  

 Ansættelsen blev stadfæstet på dette punkt.
Retten bemærkede for så vidt angik statslånet, at  

 fradrag for renter på statslån normalt først kunne  

 foretages, når tilbagebetalingen af lånet skulle begynde i  

 henhold til den af SU-styrelsen fastsatte tilbagebetalingsordning.
For  

 renter, der påløb i uddannelsesperioden og i den  

 tilbagebetalingsfrie periode, var der ydet henstand indtil  

 tilbagebetalingsordningen blev fastsat.
Derefter kunne betalte renter  

 fradrages, og renter tilskrevet i løbet af året fradrages  

 på forfaldstidspunktet, uanset om de var betalt, forudsat at  

 tilbagebetalingsordningen blev overholdt.
Ydelserne dækkede  

 først de påløbne renter (de ældste først),  

 derefter afdrag på hovedstolen.
Såfremt et statslån blev  

 misligholdt som følge af f.eks. manglende betalinger af renter og  

 afdrag, ville lånet blive opsagt til skadesløs betaling.  

 Lånet oversendtes herefter til Hypotekbanken til inddrivelse, jf.  

 ligningsvejledningen 1994, afsnit A.E.1.4.1.
 Retten bemærkede, at klageren i perioden 1. januar 1994 til 1. marts  

 1994 havde fået henstand med betalingen af renter før  

 forfaldstidspunktet, hvilket medførte, at påløbne renter  

 ikke var forfaldne, jf. ligningslovens § 5, stk. 1. Klageren var derfor ikke  

 berettiget til fradrag for påløbne renter i januar og februar  

 1994. Der hensås herved til SU-styrelsens skrivelse af 22. september  

 1993.
For så vidt angik perioden 1. marts 1994 til 1. oktober 1994  

 bemærkede retten, at den indgåede afdragsordning, hvorefter  

 klageren skulle betale 200 kr. hver anden måned ikke  

 tilnærmelsesvis kunne dække de til SU-styrelsen  

 påløbne renter.
Retten fandt derfor ikke, at der var grundlag  

 for fradrag ud over de faktiske indbetalinger medgået til betaling af  

 årets påløbne renter, idet der måtte antages at  

 være ydet henstand med betalingen, således at disse var forfaldne  

 efter ligningslovens § 5, stk. 1.
For så vidt angik perioden 1. december 1994 og resten af året,  

 fandt retten under hensyn til, at klageren ikke i øvrigt i  

 indkomståret 1994 havde overholdt den oprindelige afviklingsaftale,  

 ikke grundlag for at indrømme fradrag for renteudgifter udover de af  

 klageren betalte renter.
Der hensås herved til at lånets  

 restgæld ikke var nedbragt i det omhandlede år.
Ansættelsen  

 blev stadfæstet på dette punkt.
