(Betalingsbestemmelser) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I færdselsloven, jf. lovbekendtgørelse nr. 765 af 16. november 1990, som  

 ændret senest ved lov nr. 283 af 29. april 1992, foretages følgende  

 ændringer:
 1. § 56, stk. 2. pkt., affattes således:
"Justitsministeren fastsætter endvidere bestemmelser om betingelserne  

 for at få udstedt kørekort, herunder om køreprøven, samt om kørekortets  

 udseende og indhold." 2. § 60, stk. 4, affattes således:
" Stk. 4. Justitsministeren kan fastsætte bestemmelser om  

 orienterende køreprøve, herunder om inddragelse af førerretten i medfør af  

 stk. 3." 3. § 63, stk. 4, 2.pkt., affattes således:
"Justitsministeren kan fravige reglerne i stk. 1 og 2 for  

 øvelseskørsel på vej." 4. § 66, stk. 4, affattes således:
" Stk. 4. Justitsministeren kan fastsætte bestemmelser om  

 kørelæreuddannelsen, om prøven, om meddelelse af godkendelsen og om  

 kørelærerens virksomhed." 5. § 73, stk. 1, affattes således:
"Justitsministeren fastsætter bestemmelser om 6. § 73 a, stk. 1, affattes således:
"Justitsministeren kan fastsætte regler om køretøjsejeres adgang til  

 at vælge en bestemt kombination af tal og bogstaver på køretøjets  

 nummerplader (ønskenummerplader)." 7. § 75, stk. 3, affattes således:
" Stk. 3. Justitsministeren fastsætter bestemmelser om  

 godkendelse efter stk. 1." 8. § 78, stk. 2, ophæves.
 Stk. 3  bliver herefter stk. 2.
 9. I § 107 indsættes som stk. 3:
" Stk. 3. Ved registrering m.v. af forsikringsbevis for et  

 motordrevet køretøj betales 7 kr. af vedkommende forsikringsselskab." 10. § 121, stk. 5, affattes således:
" Stk. 5. Afgiften udgør 400 kr." 11. Efter § 124 indsættes som nyt kapitel:
"Kapitel 17 a Betalingsbestemmelser Køreprøver, kørekort m.v.
 § 124 a.  For afholdelse af køreprøve betales 450 kr.  

 Afholdes teoriprøve til erhvervsmæssig personbefordringsamtidig med  

 teoriprøve til stor lastbil og bus, betales 450 kr. for hver af prøverne.
 Stk. 2.  For køreprøver til motorcykel med sidevogn og  

 almindelig bil med stort påhængskøretøj betales 200 kr.
Stk. 3.  For orienterende køreprøver betales 450 kr.
For  

 første orienterende køreprøve betales dog ikke, medmindre prøven aflægges i  

 medfør af § 60, stk. 2 eller stk. 3.
 § 124 b.  Udebliver en ansøger fra en berammet  

 teoretisk eller praktisk køreprøve uden at have meddelt forfald senest kl.  

 12.00 tre hverdage før prøven, eller bestås en del af prøven ikke, skal der,  

 før ny prøve berammes, ske fornyet betaling, medmindre forfaldet skyldes  

 ansøgerens eller kørelærerens dokumenterede sygdom.
 § 124 c.  I følgende tilfælde betales 200 kr.:
 Stk. 2.  For udstedelse af midlertidigt  

 erstatningskørekort til kørsel i udlandet betales 150 kr.
 Stk. 3.  For fornyelse af kørekort for ansøgere, der er  

 fyldt 70 år, betales 30 kr.
 Stk. 4.  Fornyelse af kørekort, der er tidsbegrænset som  

 følge af helbredsmæssige forhold, sker uden betaling for ansøgere, der ikke  

 er fyldt 70 år.
 Stk. 5.  For fornyelse af kørekort til erhvervsmæssig  

 personbefordring, der på grund af helbredsmæssige forhold er tidsbegrænset,  

 betales 100 kr.
 Stk. 6.  For udstedelse af internationalt kørekort  

 betales 25 kr.
 § 124 d.  For udstedelse af knallertbevis betales 100  

 kr.
§ 124 e.  For afholdelse af kørelærerprøve betales 250  

 kr. for hver kategori.
Såfremt der aflægges prøve til almindelig bil samtidig  

 med prøve til motorcykel, betales dog 400 kr.
Stk. 2.  Betalingen omfatter både den skriftlige og den  

 mundtlige prøve.
Udebliver en ansøger fra en berammet prøve uden at have  

 meddelt forfald senest kl. 12.00 dagen før, eller bestås en del af prøven  

 ikke, skal der, før ny prøve afholdes, ske fornyet betaling.
Dette gælder,  

 både når den skriftlige prøve ikke bestås, og når den er bestået, samt når  

 ansøgeren udebliver fra en af disse prøver.
Godkendelse af køretøjers indretning og udstyr § 124 f.  For standardtypegodkendelse af biler betales  

 2.000 kr.
For standardtypegodkendelse af andre køretøjer betales 1.500 kr.,  

 for knallerter og motorcykler dog henholdsvis 900 kr. og 1.000 kr.
Stk. 2.  For typegodkendelse af biler med flere end 2  

 aksler betales 2.500 kr.
For typegodkendelse af biler med 2 aksler,  

 påhængsvogne med tilladt totalvægt over 3.500 kg og sættevogne betales 2.000  

 kr.
For typegodkendelse af påhængsvogne med tilladt totalvægt indtil 3.500 kg  

 betales 1.500 kr.
Stk. 3.  For udstedelse af godkendelseserklæring for bil  

 med flere end 2 aksler betales 500 kr.
For udstedelse af  

 godkendelseserklæring for bil med 2 aksler samt andet køretøj betales 400  

 kr., for påhængsvogn med tilladt totalvægt indtil 3.500 kg samt campingvogn  

 dog 300 kr.
Stk. 4.  For udstedelse af indtil 10  

 godkendelseserklæringer for ens køretøjer, hvorom ansøgning indgives  

 samtidig, betales dog for biler med flere end aksler samlet 2.500 kr.
For  

 biler med 2 aksler, påhængsvogne med tilladt totalvægt over 3.500 kg og  

 sættevogne betales samlet 2.000 kr.
For påhængsvogne med tilladt totalvægt  

 indtil 3.500 kg og campingvogne betales samlet 1.500 kr.
 Stk. 5.  For tillæg til standardtypegodkendelse eller  

 typegodkendelse betales der ikke.
§ 124 g.  Kontrolsyn af køretøjer, der er registreret  

 uden syn på grundlag af typeattest, foretages uden betaling.
For andre syn,  

 herunder periodiske syn, syn i medfør af § 78, stk. 1, 1. pkt. syn af  

 køretøjer til øvelseskørsel og frivillige syn, betales Stk. 2.  I det tilfælde, hvor det enten under et  

 periodisk syn eller under et syn i medfør af § 78, stk. 1, 1.pkt.,  

 konstateres, at der er foretaget syns- og registreringspligtige ændringer,  

 som ikke er anmeldt til registrering, og køretøjet derfor henvises til syn og  

 registrering, skal der ikke betales for det syn, som køretøjet henvises til.
 § 124 h.  For udstedelse af et internationalt  

 kørecertifikat betales 100 kr.
§ 124 i.  For udstedelse af godkendelse af køretøjers  

 indretning og udstyr i henhold til ECE-regulativer eller EF-direktiver (E-  

 eller e-godkendelse) betales 2.500 kr.
For samtidig udstedelse af E- og  

 e-godkendelse betales 3.500 kr.
For udstedelse af tillæg til E- eller  

 e-godkendelse betales 1.000 kr.
 Nummerplader m.v.
§ 124 j.  For nummerplader, herunder  

 grænsenummerplader, ønskenummerplader samt prøveskilte, betales 800 kr. for  

 et sæt og 400 kr. for en enkelt plade.
Nummerplader udleveres dog uden  

 betaling til politiets køretøjer.
 Stk. 2.  For nordiske grænsenummerplader betales 150 kr.  

 for et sæt og 75 kr. for en enkelt plade.
 Stk. 3.  For CD-skilte betales 25 kr. pr. stk.
 § 124 k.  For retten til ønskenummerplader betales ud  

 over det i § 124 j anførte beløb 6.200 kr., jf. dog § 73 a, stk. 2.
 Stk. 2.  For registrering af overførsel af  

 ønskenummerplader fra et køretøj til et andet i medfør af de i henhold til §  

 73 a fastsatte forskrifter betales 300 kr.
124. l.
For tilladelse til kørsel på danske  

 grænsenummerplader betales ud over det i § 124 j anførte beløb 250 kr.
 § 124 m.  For registrering af anmeldelse om ejerskifte  

 (brugerskifte), der finder sted uden afmelding af køretøjet, betales 300 kr.
 Stk. 2.  Der skal ikke ske betaling i følgende tilfælde:
 § 124 n.  For udstedelse af genpart af  

 registreringsattest, koblingsattest og supplerende attest betales 50 kr.  

 Genparter til offentlig brug udstedes uden betaling.
§ 124.  o.
For benyttelsen af faste prøveskilte  

 betales 750 kr. årligt for et sæt prøveskilte til bil og 125 kr. årligt for  

 et prøveskilt til motorcykel.
 Stk. 2.  Reglerne om fritagelse for og tilbagebetaling  

 af vægtafgift af motorkøretøjer finder tilsvarende anvendelse på betaling for  

 prøveskilte.
 § 124 p.  For benyttelse af løse prøveskilte betales  

 15 kr. pr. døgn for et sæt prøveskilte eller et prøveskilt til motorcykel.  

 For overskydende tid ud over 1 time betales som for 1 døgn.
Opkrævning m.v. af betaling § 124.  q.
Justitsministeren kan fastsætte  

 bestemmelser om betalinger efter denne lov.
§ 2 I lov nr. 266 af 22. maj 1986 om vagtvirksomhed, som ændret ved § 2 i lov  

 nr. 936 af 27. december 1991, foretages følgende ændringer:
 1. Overskriften "Gebyrbestemmelse" til § 12  

 ændres til: "Betalingsbestemmelse".
 2. § 12 affattes således:
" § 12. For autorisation af en vagtvirksomhed betales 5.000  

 kr.
For ændring af en meddelt autorisation betales 3.000 kr.
Stk. 2.  For udstedelse af personlegitimationskort  

 betales 300 kr." 3. Efter § 12 indsættes:
" § 12 a.
For godkendelse af en kontrolcentral betales ved  

 godkendelsen 5.000 kr. og derefter hvert år 2.000 kr.
Stk. 2.  I tilfælde af gentagne fejlalarmeringer kan  

 politimesteren (politidirektøren) i den politikreds, hvortil  

 alarminformationen videregives, efter at have meddelt en advarsel pålægge  

 kontrolcentralen at betale 500 kr. for hver fejlalarmering." § 3 I lov nr. 223 af 8. juni 1966 om handel med brugte genstande samt  

 pantelånervirksomhed, som ændret ved § 3 i lov nr. 936 af 27. december 1991,  

 affattes § 2, stk. 3, således:
" Stk. 3. For udstedelse af bevilling til handel med brugte  

 genstande eller bevilling til pantelånervirksomhed betales 80 kr." § 4 I lov om ægteskabs indgåelse og opløsning, jf. lovbekendtgørelse nr. 148  

 af 8. marts 1991, foretages følgende ændringer:
 1. I § 13 indsættes som stk. 3:
" Stk. 3. Ved indgivelse af en anmodning om prøvelse af  

 ægteskabsbetingelserne betales 500 kr., hvis ingen af parterne har bopæl her  

 i landet." 2. § 20, stk. 4, ophæves.
 3. § 42, stk. 2, 3. og 4. pkt., ophæves.
 4. Efter § 42 indsættes:
" § 42 a.
Bevilling udfærdiges af Justitsministeren eller af  

 statsamtet efter justitsministerens bemyndigelse.
 Stk. 2.  Ved indgivelse af ansøgning om skilsmisse ved  

 bevilling betales 500 kr. til statsamtet.
Stk. 3.  Hvis ansøgeren inden for de sidste 3 måneder  

 har indgivet en ansøgning om skilsmisse, for hvilken der er sket betaling,  

 skal der dog ikke ske fornyet betaling." § 5 I lov nr. 193 af 29. april 1981 om personnavne, som ændret ved § 2 i lov  

 nr. 845 af 20. december 1989 og § 8 i lov nr. 396 af 13. juni 1990, foretages  

 følgende ændringer:
 1. § 17, stk. 2 ophæves.
 2. Efter § 17 indsættes:
" § 17 a.
For udfærdigelse af navnebevis betales 3.000 kr. til  

 statsamtet.
Betaling sker samtidig med indgivelse af ansøgning om navnebevis.  

 Udfærdiges navnebevis ikke, tilbagebetales beløbet.
 Stk. 2.  Omfatter en ansøgning flere personer, skal der  

 betales for hver ansøger.
Stk. 3.  Der skal dog kun betales 3.000 kr., hvis  

 ansøgningen omfatter Stk. 4.  bestemmelserne i stk. 3 om mindreårige søskende  

 og børn finder tilsvarende anvendelse på mindreårige sted- og plejebørn.
 Stk. 5.  Der skal ikke ske betaling for udfærdigelse af  

 navnebevis for et barn, hvis ansøgning indgives inden 6 måneder efter barnets  

 fødsel eller inden 6 måneder efter adoption af barnet.
§ 17 b.  Påklages et afslag på en ansøgning om  

 navnebevis, indbetales på ny 3.000 kr. til statsamtet. § 17 a, stk. 1, 3.  

 pkt., finder tilsvarende anvendelse." § 6 I lov om pas til danske statsborgere m.v., jf. lovbekendtgørelse nr. 586  

 af 1. september 1986, foretages følgende ændringer:
 1. § 1, stk. 3, ophæves.
 2. Efter § 4 indsættes:
" § 4 a.
For udstedelse af pas til personer, der er fyldt 18  

 år, men ikke fyldt 67 år, betales 400 kr.
 Stk. 2.  For udstedelse af fællespas betales 400 kr.
 Stk. 3.  For udstedelse af pas til personer, der er  

 under 18 år eller over 67 år, betales 150 kr.
 Stk. 4.  betaling skal ske ved indgivelse af  

 pasansøgning.
Stk. 5.  Stk. 1.4 gælder også ved ombytning af pas,  

 udstedelse af ekstra pas og udstedelse af nyt pas i gyldighedsperioden.
Dog  

 udstedes nyt pas uden betaling, hvis et pas på grund af forhold, der må  

 tilregnes den pasudstedende myndighed, lider af væsentlige mangler." § 7 I udlændingeloven, jf. lovbekendtgørelse nr. 462 af 26. juni 1987, som  

 ændret ved lov nr. 387 af 6. juni 1991, foretages følgende ændringer:
 1. I § 39 indsættes som stk. 6:
" Stk. 6. For udstedelse af særlig rejselegitimation, jf. stk.  

 5, betales 150 kr." 2. § 44 affattes således:
 " § 44. Justitsministeren kan fastsætte regler om betaling for  

 ansøgninger om visum og for ansøgninger, der indgives her i landet om  

 opholds- og arbejdstilladelse.
Stk. 2.  For udstedelse af dansk rejselegitimation til  

 udlændinge betales et beløb svarende til beløbet for udstedelse af danske pas  

 til unge og ældre, jf. paslovens § 4 a.
For forlængelse skal der ikke ske  

 betaling." § 8 I våbenloven, jf. lovbekendtgørelse nr. 529 af 11. december 1985, som  

 ændret senest ved § 2 i lov nr. 351 af 6. juni 1991, affattes § 6 b,stk.  

 1, således:
"For indgivelse af ansøgning om tilladelse efter denne lov betales  

 840 kr.
For følgende tilladelser betales dog ikke:
§ 9 I lov nr. 400 af 13. juni 1990 om krigsmateriel affattes § 13  

 således:
 " § 13. Virksomheder, som har tilladelse til fremstilling af  

 krigsmateriel, skal betale en årlig afgift til dækning af omkostningerne ved  

 administration af denne lov.
 Stk. 2.  Den samlede afgift andrager for perioden fra  

 den 1. oktober 1990 til og med den 31. december 1990 55.000 kr., medens den  

 for 1991 andrager 230.000 kr.
 Stk. 3.  For efterfølgende år reguleres den samlede  

 afgift i henhold til den af Danmarks Statistik beregnede ændring i den  

 gennemsnitlige samlede årsløn for statsansatte for det foregående år.
 Stk. 4.  Den enkelte virksomhed betaler en årlig  

 grundafgift på 500 kr.
Stk. 5.  Den årlige afgift fordeles i øvrigt mellem  

 virksomhederne i forhold til den enkelte virksomheds omsætningsmæssige andel  

 af virksomhedernes samlede krigsmaterielproduktion." § 10 I lov nr. 382 af 10. juni 1987 om dyreforsøg, som ændret senest ved lov  

 nr. 386 af 6. juni 1991, affattes § 15 således:
" § 15. For tilladelser til dyreforsøg efter § 1 betales 2.500  

 kr.
For hvert af de følgende påbegyndte år betales 500 kr.
 Stk. 2.  Beløbene efter stk. 1 tillægges udpantningsret.
Stk. 3.  Justitsministeren kan fastsætte nærmere regler  

 om tilladelser efter denne lov." § 11 I lov om private registre, jf. lovbekendtgørelse nr. 622 af 2. oktober  

 1987, affattes § 26, stk. 2, således:
 "Stk. 2. For følgende anmeldelser og tilladelser i henhold til denne  

 lov betales 1.000 kr.:
§ 12 Stk. 1.  Loven træder i kraft dagen efter  

 bekendtgørelsen i Lovtidende og har virkning fra den 24. april 1992.
Stk. 2.  § 17 a, stk. 5, i lov om personnavne, som  

 affattet ved denne lovs § 5, nr. 2, har virkning fra den 1. januar 1990.  

 Beløb, der er betalt for udfærdigelse af navnebevis for børn, der er omfattet  

 af den nævnte bestemmelse, tilbagebetales af statsamtet.
Justitsministeren  

 kan fastsætte nærmere regler herom.
§ 13 Stk. 1.  Loven gælder ikke for Færøerne og Grønland.
 Stk. 2.  § 2, §§ 4-7 og § 9 kan ved kongelig anordning  

 sættes i kraft for Færøerne og Grønland med de afvigelser, som de særlige  

 færøske og grønlandske forhold tilsiger.
 Stk. 3.  § 3 og § 11 kan ved kongelig anordning sættes i  

 kraft for Grønland med de afvigelser, som de særlige grønlandske forhold  

 tilsiger.
Givet på Amalienborg, den 20. maj 1992 Under Vor Kongelige Hånd og Segl MARGRETHE R.
