FORMÅL Formålet med undervisningsfaget spansk er:
- at eleverne udbygger deres færdighed i at forstå og i at udtrykke sig på  

 spansk inden for emner, der vedrører individ, erhvervsliv, kultur og samfund - at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge - at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte spansksprogede områder - at eleverne herunder får mulighed for på spansk at beskæftige sig med  

 stofområder, der indgår i andre af uddannelsens obligatoriske fag.
MÅL Målet er:
- at eleverne kan forstå nuanceret tale- og skriftsprog i forskelligartede  

 sprogsituationer - at eleverne kan udtrykke sig selvstændigt og nuanceret i tale- og  

 skriftssprog i forskellige sprogsituationer om almene og kommercielle emner - at eleverne skal have opnået indsigt i og dybere kendskab til  

 erhvervsmæssige, institutionelle og kulturelle forhold i spansktalende  

 områder.
Eleverne skal kunne anvende deres viden i relevante sammenhænge.
INDHOLD Der behandles et alsidigt og repræsentativt udsnit af områder inden for  

 emnekredsene individ, samfund og erhvervsliv.
 Disse omfatter emner såsom livskvalitet, personlig frihed, økonomiske og  

 politiske forhold, arbejdsmarkedsforhold, problematik omkring  

 udviklingslande, udenrigshandel og internationale relationer.
I undervisningen anvendes et alsidigt udvalg af overvejende autentiske  

 tekster inden for moderne skønlitteratur og sagprosa.
Der suppleres med  

 materiale såsom film, lyd- og videobånd.
 Det behandlede materiale skal afspejle forhold i Spanien og i flere andre  

 spansktalende lande.
 Der veksles mellem intensiv og ekstensiv læsning.
 Fagets sammenhænge med andre fagområder betones, og der inddrages viden og  

 færdigheder herfra.
 I undervisningsforløbet indgår et mindre projekt, en skriftlig opgave på  

 spansk af selvstændig karakter inden for et af den enkelte elev eller gruppe  

 udvalgt område.
Sprogfærdigheder Der arbejdes med disciplinerne lytte/forstå, læse, tale og skrive.
Lytteforståelse opøves gennem lytteøvelser med nuanceret, autentisk spansk tale.
Eleverne  

 dokumenterer forståelsen af indholdet gennem forskelligartede opgaver.
Læseforståelse opøves gennem læsning af sværere, overvejende autentiske tekster inden for  

 moderne skønlitteratur og sagprosa.
Forståelsen dokumenteres gennem  

 forskelligartede opgaver.
Talefærdighed opøves gennem samtaler, diskussioner, elevforedrag, interviews og  

 rollespil.
 Arbejdet med skønlitterære tekster skal opøve elevernes evne til at  

 karakterisere, fortolke og perspektivere.
 Arbejdet med sagprosatekster skal styrke elevernes færdighed i at  

 referere, kommentere og argumentere samt opøve deres evne til at  

 parallellisere.
Skrivefærdighed På baggrund af samfunds- og erhvervsrelaterede tekster trænes eleverne i  

 kommentering og selvstændig formulering inden for almene og kommercielle  

 emner.
 Den sproglige korrekthed øges gennem varierede oversættelsesøvelser.
Støttediscipliner Den lingvistiske og kommunikative kompetence øges gennem arbejdet med  

 opslagsværker og grammatikker.
Denne læreplan finder første gang anvendelse for de elever, der påbegynder  

 det to-årige kursus i august 1986 P.d.v.
 e.b.
N.H.
Tetzschner underv.insp.
