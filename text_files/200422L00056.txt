Fremsat den 23. februar 2005 af  

 forsvarsministeren (Søren Gade) Forslag til Militær  

 disciplinarlov Kapitel 1 Lovens formål § 1.  

  

 Disciplinaransvar efter denne lov har til formål at sikre disciplinen inden  

 for  

 forsvaret.
 Stk. 2.  

  

 Disciplinaransvar kan pålægges, hvor der som følge af en overtrædelse af de  

 bestemmelser, der er nævnt i §§ 4 og 5, af disciplinære grunde er behov  

 for en sanktion, men hvor der ikke er hjemmel til eller behov for straf.
Kapitel 2 Lovens område mv.
 § 2.  

  

 Loven finder anvendelse på tjenstgørende militært personel samt hjemsendt  

 militært personel med hensyn til militære pligter, som påhviler dem efter  

 hjemsendelsen.
 Stk. 2.  

  

 Loven  

 finder endvidere anvendelse på udenlandsk militært personel, der er  

 interneret  

 her i landet, og andre personer, der efter mellemfolkelige overenskomster,  

 som  

 Danmark har tiltrådt, har krav på behandling som militærpersoner.
§ 3.  

  

 Under væbnet konflikt omfatter loven endvidere 1)  

 	  

 enhver, der gør  

 tjeneste ved det militære forsvar eller følger en enhed af dette, og 2)  

 	  

 krigsfanger samt  

 sanitetspersonel og feltpræster, der tilbageholdes til bistand for  

 krigsfanger,  

 for så vidt ikke andet følger af gældende mellemfolkelige overenskomster.
Kapitel 3 Pligtforsømmelser og disciplinarmidler § 4.  

  

 Disciplinarmidler efter § 6 kan pålægges den, som 1)  

 	  

 undlader at  

 efterkomme en tjenstlig ordre fra en overordnet eller vagt, eller som  

 efterkommer ordren på klart utilfredsstillende måde, 2)  

 	  

 i handling eller ord  

 krænker en foranstående eller vagt, 3)  

 	  

 udsætter en  

 sideordnet for krænkende behandling, herunder for nedværdigende ritualer, 4)  

 	  

 forstyrrer den  

 offentlige orden, eller som viser sig synligt påvirket af alkohol,  

 euforiserende  

 stoffer, opstemmende eller bedøvende midler eller lignende, og som gennem sin  

 påklædning eller lignende klart viser at høre til forsvaret, 5)  

 	  

 i forbindelse med  

 tjeneste i udlandet forstyrrer den offentlige orden, eller som viser sig  

 synligt påvirket af de i nr. 4 nævnte årsager, 6)  

 	  

 tilsidesætter sine  

 pligter som vagt, 7)  

 	  

 uberettiget fjerner  

 sig fra tjenestestedet eller udebliver fra tjenesten, 8)  

 	  

 bevirker, at ting,  

 der hører til det militære forsvar, bortkommer, ødelægges eller beskadiges,  

 eller 9)  

 	  

 i øvrigt gør sig  

 skyldig i pligtforsømmelse.
§ 5.  

  

 Disciplinarmidler kan endvidere pålægges den overordnede, som 1)  

 	  

 ved  

 forskelsbehandling, chikane eller på anden lignende måde forfølger en eller  

 flere underordnede, 2)  

 	  

 undlader at gribe ind  

 over for en underordnets krænkende behandling af dennes underordnede eller  

 sideordnede, eller 3)  

 	  

 ved handling eller i  

 ord krænker en underordnet, Stk. 2.  

  

 Det samme  

 gælder den foranstående, der fra efterstående uberettiget modtager gave,  

 pengelån  

 eller anden fordel.
 § 6.  

  

 Som  

 disciplinarmidler kan anvendes:
1)  

 	  

 Tilrettevisning 2)  

 	  

 Fremstilling 3)  

 	  

 Arbejde og  

 efterøvelse i en del af fritiden 4)  

 	  

 Tjeneste uden for  

 orden 5)  

 	  

 Disciplinarbøde Stk. 2.  

  

 Disciplinarbøde kan højst udgøre 1/10 af den pågældendes månedsløn for hver  

 enkelt forseelse.
 Stk. 3.  

  

 Forsvarsministeren fastsætter nærmere regler om disciplinarmidlers  

 anvendelse,  

 herunder disciplinarbøders størrelse.
Kapitel 4 Behandlingen af disciplinarsager § 7.  

  

 Forsvarsministeren fastsætter nærmere regler om, hvem der skal have myndighed  

 til at pålægge disciplinarmidler, og omfanget af denne myndighed.
 § 8.  

  

 Den  

 overordnede, der finder, at der er anledning til at gøre et disciplinaransvar  

 gældende i forhold til en eller flere af sine underordnede, indberetter  

 snarest  

 sagen skriftligt til sin nærmeste overordnede, hvis vedkommende ikke selv har  

 disciplinarmyndighed.
 Stk. 2.  

  

 Er  

 indberetning indgivet til en overordnet, der ikke har kompetence til at  

 træffe  

 afgørelse, videresender denne snarest indberetningen til  

 disciplinarmyndigheden.
 § 9.  

  

 Den, der i øvrigt finder, at der er anledning til at gøre et  

 disciplinaransvar  

 gældende, indberetter dette skriftligt til disciplinarchefen. § 8,  

 stk. 2, finder tilsvarende anvendelse.
§ 10.  

  

 Disciplinarmyndigheden har ansvaret for sagens oplysning.
Inden afgørelse  

 træffes, skal den indberettede have lejlighed til at udtale sig om de  

 faktiske  

 oplysninger i sagen, som har betydning for afgørelsen.
Disciplinarmyndigheden  

 kan fastsætte en frist for afgivelse af udtalelsen.
 Stk. 2.  

  

 Disciplinarmyndigheden indkalder snarest den indberettede til en afhøring med  

 oplysning  

 om, at vedkommende er indberettet for et bestemt disciplinært forhold, og har  

 ret til at møde med en bisidder.
Stk. 3.  

  

 Disciplinarmyndigheden forelægger indberetningen for den indberettede med  

 oplysning om den påtænkte sanktion, og om at vedkommende har ret, men ikke  

 pligt til at udtale sig.
Kan sagen afgøres på det foreliggende grundlag,  

 træffer disciplinarmyndigheden straks afgørelse.
§ 11.  

  

 Finder disciplinarmyndigheden det tvivlsomt, om sagen i stedet bør behandles  

 som en straffesag, forelægges sagen for disciplinarchefen.
Finder  

 disciplinarchefen spørgsmålet tvivlsomt, forelægger vedkommende sagen for  

 auditøren til afgørelse.
 § 12.  

  

 Disciplinarafgørelsen udfærdiges skriftligt med en begrundelse.
 Stk. 2.  

  

 Begrundelsen for afgørelsen skal indeholde en henvisning til de retsregler,  

 efter hvilke afgørelsen er truffet, og en redegørelse for de faktiske  

 oplysninger i sagen, som er tillagt væsentlig betydning for afgørelsen.  

 Begrundelsen skal endvidere angive de hovedhensyn, som har været bestemmende  

 for skønsudøvelsen og sanktionsfastsættelsen.
 Stk. 3.  

  

 Afgørelsen  

 skal indeholde en klagevejledning.
 Stk. 4.  

  

 Afgørelsen  

 skal forkyndes for den pågældende.
 § 13.  

  

 Den, der er pålagt disciplinarmidler som nævnt i § 6, stk. 1, nr. 3  

 og 4, har krav på at få fuldbyrdelsen af afgørelsen udsat i indtil 3 gange 24  

 timer  

 fra forkyndelsen af disciplinarmidlet, medmindre disciplinarchefen finder, at  

 formålet med disciplinarmidlet herved vil blive forspildt.
 § 14.  

  

 Den, der er pålagt et disciplinarmiddel af en anden end disciplinarchefen,  

 kan  

 inden 14 dage fra forkyndelsen af afgørelsen indbringe denne for  

 disciplinarchefen.  

 Afgørelsen kan ikke ændres til skade for den, der er blevet pålagt  

 disciplinarmidlet.
 Stk. 2.  

  

 Disciplinarchefen kan beslutte at behandle klagen trods fristoverskridelse,  

 hvis overskridelsen må anses for undskyldelig.
 Stk. 3.  

  

 Klage til  

 disciplinarchefen har ikke opsættende virkning, medmindre disciplinarchefen  

 bestemmer  

 det.
§ 15.  

  

 Disciplinarchefens afgørelse kan inden 4 uger fra forkyndelsen af afgørelsen  

 forlanges indbragt for disciplinarnævnet.
Afgørelsen kan ikke ændres til  

 skade  

 for den, der er blevet pålagt disciplinarmidlet.
 Stk. 2.  

  

 Disciplinarnævnet kan beslutte at behandle klagen trods fristoverskridelse,  

 hvis overskridelsen må anses for undskyldelig.
 Stk. 3.  

  

 Klage til  

 disciplinarnævnet har ikke opsættende virkning, medmindre nævnet bestemmer  

 det.
 § 16.  

  

 Ophæves eller formildes et pålagt disciplinarmiddel, der er udstået, skal der  

 samtidig tages stilling til, om ændringen skal medføre økonomisk godtgørelse  

 eller anden kompensation, herunder i form af frihed.
 Stk. 2.  

  

 Forsvarsministeren kan fastsætte nærmere regler om kompensation efter  

 stk. 1.
§ 17.  

  

 Disciplinarnævnet består af en byretsdommer som formand, en repræsentant for  

 forsvaret efter indstilling fra forsvarschefen og en repræsentant for den  

 personelgruppe, som den, der er pålagt et disciplinarmiddel, tilhører.
De  

 sidstnævnte repræsentanter udpeges efter indstilling fra de  

 forhandlingsberettigede  

 personelorganisationer, jf. dog stk. 3.
Stk. 2.  

  

 Medlemmerne  

 beskikkes af forsvarsministeren for 4 år, jf. dog stk. 3. Der beskikkes  

 en  

 suppleant for hvert af nævnets medlemmer.
Genbeskikkelse kan finde sted.
 Stk. 3.  

  

 Det medlem,  

 der deltager i sager vedrørende værnepligtigt personel, der er pålagt et  

 disciplinarmiddel,  

 udpeges for en forud fastsat periode efter indstilling fra de værnepligtiges  

 talsmandsorgan.
 Stk. 4.  

  

 Forsvarsministeren fastsætter nærmere regler om disciplinarnævnets virksomhed  

 mv.
 § 18.  

  

 Disciplinarchefens afgørelse kan først indbringes for domstolene, når  

 afgørelsen er blevet prøvet, eller sagen er afvist af disciplinarnævnet, jf.  

 dog stk. 2.
 Stk. 2.  

  

 Disciplinarchefens afgørelse kan indbringes for domstolene, hvis nævnet ikke  

 har truffet afgørelse inden for 2 måneder efter, at sagen er indbragt for  

 nævnet.
Stk. 3.  

  

 Sager til  

 prøvelse af disciplinarnævnets afgørelser anlægges mod nævnet.
Andre sager  

 anlægges  

 mod Forsvarskommandoen.
Stk. 4.  

  

 Afgørelser  

 efter stk. 1 og 2 indbringes for byretten på det sted, hvor sagsøger gør  

 tjeneste.
Er den pågældende hjemsendt, indbringes sagen for byretten på det  

 sted, hvor sagsøger har hjemting.
 § 19.  

  

 Adgangen til at indlede disciplinarsag bortfalder 2 år efter forseelsen.
 Stk. 2.  

  

 Fristen  

 efter stk. 1 afbrydes ved, at den pågældende underrettes om, at der er  

 afgivet indberetning, eller at der er indledt straffesag.
Stk. 3.  

  

 Hvis en  

 straffesag, der er afsluttet uden dom, sendes til disciplinarchefen, skal den  

 pågældende samtidig skriftligt underrettes herom.
Hvis sagen sendes til  

 disciplinarchefen  

 efter dom, skal den pågældende underrettes skriftligt senest ved ankefristens  

 udløb.
 § 20.  

  

 For militære tjenestemænd finder bestemmelserne i lov om tjenestemænd  

 § 20, stk. 2 og 3, samt §§ 21-24 ikke anvendelse, når sagen  

 hører til de sager, der kan behandles efter militær disciplinarlov.
 § 21.  

  

 Forsvarsministeren kan fastsætte nærmere regler om behandlingen af  

 disciplinarsager.
Ikrafttrædelses- og overgangsbestemmelser § 22.  

  

 Denne lov træder i kraft den 1. oktober 2005.
 Stk. 2.  

  

 Sager, der  

 er under behandling på tidspunktet for lovens ikrafttræden, færdigbehandles  

 efter  

 de hidtil gældende regler i militær retsplejelov kapitel 15.
 Stk. 3.  

  

 I sager,  

 der afgøres med et disciplinarmiddel efter lovens ikrafttræden, kan alene  

 anvendes de disciplinarmidler, der er nævnt i § 6.
 Stk. 4.  

  

 Tilbageholdelse på tjenestestedet, der er pålagt som disciplinarmiddel inden  

 lovens ikrafttræden, men som på dette tidspunkt ikke er udstået, bortfalder,  

 hvorefter disciplinarmyndigheden træffer ny afgørelse efter reglerne i denne  

 lov.
 § 23.  

  

 Loven gælder ikke for Færøerne og  

 Grønland, men kan ved kongelig anordning sættes i kraft for disse landsdele  

 med  

 de afvigelser, som de særlige færøske eller grønlandske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
 Lovforslagets formål og baggrund  

 	...............................................................
 2.
 Hovedpunkterne i militær retsplejelov  

 kapitel 15, gældende ret  

 	...................
 3.
 Lovforslagets udformning  

 	 ;........................................................................  

 ....
 3.1.
 Generelle  

 synspunkter  

 	  

 ;.............................................................................
 3.1.1.
 ;............................................................................  

 ........................
 3.1.2.
 ;............................................................................  

 ........................
 3.1.3.
 ;............................................................................  

 ........................
 3.1.4.
 ;............................................................................  

 ........................
 3.2.
 Disciplinaransvarets  

 område  

 	....................................................................
 3.3.
 Disciplinarmidlerne  

 	  

 ;............................................................................  

 ......
 3.4.
 Kompetencen til  

 at pålægge disciplinarmidler  

 	.............................................
 3.5.
 Sagsbehandlingsregler  

 	  

 ;.............................................................................
 3.6.
 Klageadgang  

 	  

 ;............................................................................  

 ...............
 3.6.1.
 Disciplinarnævn  

 	  

 ;.............................................................................
 3.6.2.
 Domstolsprøvelse  

 	  

 ;..........................................................................
 3.7.
 Kompensation  

 	  

 ;............................................................................  

 .............
 3.8.
 Forældelse  

 	  

 ;............................................................................  

 ..................
 3.9.
 Tilsyn med  

 anvendelsen af disciplinarmidler  

 	..............................................
 4.
 Lovforslagets økonomiske og administrative  

 konsekvenser mv.  

 	...................
 5.
 Forholdet til EU-retten  

 	  

 ;............................................................................  

 .....
 6.
 Hørte myndigheder mv.  

 	  

 ;............................................................................  

 ....
1. Lovforslagets formål og baggrund Forslaget har til formål at afløse de nuværende regler i  

 militær retsplejelov kapitel 15 om disciplinarmidler som led i en  

 gennemgående  

 revision af det nuværende militære straffe- og disciplinarsystem.
 Disciplinarsager inden for det militære forsvar behandles i  

 dag i overensstemmelse med retsplejelovens almindelige processuelle  

 bestemmelser om behandlingen af straffesager, jf. militær retsplejelov  

 § 37, stk. 1, jf. § 1. Et disciplinarmiddel er som sanktion  

 ikke  

 nogen straf, hvilket udtrykkeligt fremgår af § 37, men anvendelsen af  

 disciplinarmidler efter de gældende regler forudsætter, at der er begået et  

 strafbart  

 forhold.
Lovforslaget indebærer, at der bliver en klar adskillelse  

 af strafansvar og disciplinaransvar og at disciplinære sanktioner reserveres  

 for pligtforsømmelser, hvor der af disciplinære grunde er behov for en  

 sanktion, men hvor der ikke er hjemmel til eller behov for straf.  

 Disciplinarmidler vil således fremover i enhver henseende være civilretlige  

 sanktioner, og blandt andet henset hertil foreslås b  

 estemmelser om disciplinarmidler optaget i en ny selvstændig lov,  

 militær disciplinarlov.
Forslaget indeholder bestemmelser om formål og  

 anvendelsesområde,  

 hvornår der kan pålægges disciplinaransvar, hvilke disciplinarmidler der kan  

 anvendes samt regler for behandlingen af disciplinarsager.
I sommeren 1999 nedsatte forsvarsministeren udvalget til revision  

 af den militære straffe- og retsplejelovgivning.
Udvalget fik til opgave at  

 underkaste denne lovgivning samt de dertil knyttede administrative  

 bestemmelser  

 en vurdering med henblik på en mulig revision.
I den forbindelse har udvalget  

 skulle vurdere behovet for en særlig straffe- og retsplejelovgivning,  

 herunder  

 de eksisterende regler om disciplinarmidler.
I januar 2004 afgav udvalget sin betænkning nr. 1435/2004  

 indeholdende forslag til en ny militær straffelov, retsplejelov og  

 disciplinarlov.
Ved afgivelsen af betænkningen bestod udvalget af en formand  

 (landsdommer Nils Black) og 18 andre medlemmer udpeget af Advokatrådet, Dansk  

 Røde Kors, Hovedorganisationen af Officerer i Danmark, Hærens Konstabel- og  

 Korporalforening, Centralforeningen for Stampersonel, Forretningsudvalgene  

 for  

 værnepligtige (nu værnepligtsrådet), København og Århus universiteter,  

 Folketingets  

 Ombudsmand, Udenrigsministeriet, Justitsministeriet, Forsvarsministeriet og  

 Forsvarskommandoen.
 Udvalgets forslag til militær disciplinarlov er afgivet i  

 enighed bortset fra, at 7 medlemmer ønsker en anden formulering af udkastet  

 til  

 militær disciplinarlov § 4, nr. 4 og 5, og 2 medlemmer ønsker en anden  

 formulering  

 af udkastet til § 6, stk. 2.
 Forslaget bygger i det hele på betænkningen og det deri  

 indeholdte lovforslag med bemærkninger og de høringssvar over betænkningen,  

 som  

 Forsvarsministeriet har modtaget, jf. nedenfor under punkterne 3.1.4. og 6.
 Ved henvisninger til »betænkningen« menes betænkning nr.  

 1435/2004 om den militære straffelov, retsplejelov og disciplinarlov.
2. Hovedpunkterne i militær retsplejelov kapitel  

 15, gældende ret Bestemmelserne om militære chefers adgang til at anvende  

 disciplinarmidler i militære straffesager findes i militær retsplejelov  

 kapitel  

 15, jf. §§ 37-44.
 Disciplinarmidler er sanktioner, som militære chefer kan  

 anvende i militære straffesager.
Militær retsplejelov § 2 angiver hvilke sager, der er  

 militære straffesager.
Eksempelvis skal sager om overtrædelse af militær  

 straffelov begået af militært personel mv., jf. militær straffelov §§ 5  

 og  

 6, behandles som militære straffesager.
Sager mod hjemsendt personel for  

 lovovertrædelser, der er begået under tjenesten, er ligeledes militære  

 straffesager.
B  

 egrebet militær  

 straffesag omfatter endvidere straffesager om overtrædelse af anden  

 lovgivning  

 mod personer,  

 »der hører til det  

 militære forsvar«, når  

 lovovertrædelsen  

 »vedrører tjenesten  

 eller er begået i eller i anledning af tjenesten«  

 eller på militært område eller i anvist kvarter.
Et disciplinarmiddel er som sanktion ikke en straf.
Dette  

 er udtrykkeligt fastslået i militær retsplejelov § 37, stk. l.
På  

 den  

 anden side kan disciplinarmidler kun anvendes i tilfælde af pligtstridige  

 forhold, der indebærer en strafbar overtrædelse, jf. § 37, stk. 2.  

 Disciplinarmidler skal anvendes i stedet for mindre straffe, medmindre  

 omstændighederne taler imod.
Et disciplinarmiddel er således et alternativ  

 til  

 straf som reaktion på en uhensigtsmæssig adfærd.
Begrebet mindre straffe er  

 ikke nærmere defineret men dækker ud fra praksis området for irettesættelse  

 og  

 bøde samt antagelig også tilfælde, hvor ellers kortere frihedsstraf er  

 forskyldt.
 For at et disciplinarmiddel kan pålægges, skal der således  

 objektivt foreligge en strafbar overtrædelse, og gerningsmanden skal  

 subjektivt  

 have begået forholdet med forsæt, eller  hvis strafansvar efter den  

 pågældende  

 bestemmelse også omfatter uagtsomhed  gerningsmanden må antages at have  

 udvist  

 den fornødne uagtsomhed.
 Disciplinarmidler kan anvendes i alle militære  

 straffesager, dvs. både ved overtrædelse af bestemmelser i militær straffelov  

 og ved overtrædelse af bestemmelser i den almindelige lovgivning.
 Disciplinarmidlerne strækker sig fra belæring og  

 tilrettevisning over arbejde og efterøvelse i fritiden til bl.a.  

 tilbageholdelse på tjenestestedet og overflytning til anden tjeneste, jf.  

 § 38, stk. 1.
Disciplinarmidler kan kun pålægges af bestemt angivne  

 militære foresatte, men ikke af den militære anklagemyndighed (auditøren).  

 Domstolene kan ikke anvende disciplinarmidler i militære straffesager.
Et  

 pålagt disciplinarmiddel kan heller ikke prøves af domstolene.
Den, der er pålagt et disciplinarmiddel, kan forlange  

 afgørelsen indbragt for rettergangschefen.
Rettergangschefens afgørelse kan  

 indbringes for et disciplinarnævn, hvis afgørelse igen kan indbringes for et  

 ankenævn.
Ankenævnets afgørelse er endelig og kan ikke indbringes for  

 domstolene.
 De gældende bestemmelser i militær retsplejelov kapitel 15  

 foreslås ophævet i forbindelse med forslaget til ny militær retsplejelov.  

 Bestemmelserne er imidlertid for overskuelighedens skyld optaget som bilag 1  

 til nærværende lovforslag.
 For en nærmere gennemgang af gældende ret henvises til  

 betænkningen siderne 188 - 200.
3. Lovforslagets udformning 3.1. Generelle synspunkter.
 3.1.1. Ved de  

 revisioner af militær straffelov, som fandt sted i 1937, 1954 og 1973, skete  

 der en løbende begrænsning i omfanget af konkrete straffebestemmelser  

 vedrørende pligtforsømmelser, ligesom omfanget af særlige militære strafarter  

 blev indskrænket.
I forbindelse med ændringen af militær straffelov i 1973  

 blev der peget på alternativer til straf som reaktion på uhensigtsmæssig  

 adfærd.
I den betænkning, som lå til grund for lovforslaget, blev det  

 fremhævet, at straf og disciplinarmidler kun var nogle blandt flere mulige  

 værktøjer, der havde til formål at opnå størst mulig overensstemmelse mellem  

 krævet og faktisk handlemåde hos det militære personel.
Dette synspunkt  

 fremgår  

 direkte af militær retsplejelov § 37, stk. 2, hvorefter  

 disciplinarmidler,  

 der ikke er straf, skal anvendes i stedet for mindre straffe, medmindre  

 omstændighederne taler imod det.
Denne opfattelse har også fundet udtryk i de  

 retsudøvende militære myndigheders praksis, herunder ved Generalauditørens  

 meddelelse nr. 5/1992, hvorefter »småforseelser normalt bør afgøres med en  

 mundtlig misbilligelse af det passerede«.
Udvalget om den militære straffe- og retsplejeordning har  

 fundet det naturligt at fortsætte denne udvikling, således at  

 pligtforsømmelser, hvor straf ikke forekommer ubetinget nødvendig, ikke mødes  

 med en strafferetlig reaktion, men med sanktioner, der ikke har karakter af  

 straf,  

 forudsat at  

 en sanktion i  

 det konkrete tilfælde i øvrigt skønnes nødvendig.
Der bør efter udvalgets  

 opfattelse normalt kun være mulighed for at skride ind med straf over for  

 pligtforsømmelser,  

 når der er tale om mere alvorlige forhold.
Samtidig bør strafansvaret for  

 uagtsomme overtrædelser begrænses mest muligt.
 Udvalget foreslår derfor strafansvar begrænset til grove  

 forhold, medmindre særlige omstændigheder gør sig gældende, således at  

 pligtforsømmelser af mindre grov karakter alene skal kunne mødes med  

 disciplinarmidler.
Endvidere foreslås det, at strafansvaret i de bestemmelser,  

 der efter de gældende regler giver mulighed for at kunne straffe uagtsomme  

 pligtforsømmelser, begrænses til groft uagtsomme forhold.
Forseelser, som  

 alene  

 skyldes simpel uagtsomhed, vil således efter udvalgets forslag alene kunne  

 sanktioneres med disciplinarmidler.
Dette forslag betyder en væsentlig begrænsning af  

 strafansvaret for militære pligtforsømmelser både hvad angår  

 gerningsbeskrivelsen og kravet til tilregnelse.
Udvalgets forslag til  

 fremtidige straffebestemmelser er således set under ét i betydelig grad  

 udtryk  

 for en afkriminalisering, særligt hvad angår mindre alvorlige tilfælde af  

 pligtforsømmelser i forhold til gældende ret, jf. herved forslaget til ny  

 militær straffelov.
 En forudsætning for det foreliggende forslag til militær  

 disciplinarlov er imidlertid, at der fortsat bliver mulighed for hurtigt at  

 kunne gribe ind med en sanktion overfor pligtstridig adfærd, når hensynet til  

 disciplinen findes at kræve det, men hvor der på den anden side ikke findes  

 hjemmel til eller behov for straf.
 Det er således udvalgets opfattelse, at der af disciplinære  

 grunde fortsat er behov for, at militære chefer har mulighed for at kunne  

 reagere med en sanktion i umiddelbar tilknytning til en pligtforsømmelse.
 Udvalget foreslår derfor, at adgangen til at anvende  

 disciplinære sanktioner over for mindre alvorlige tilfælde af  

 pligtforsømmelser  

 opretholdes, og således, at kompetencen til at pålægge disse sanktioner som  

 efter de gældende regler henlægges til militære chefer.
 Der henvises til betænkningen, siderne 252  255.
3.1.2. Den  

 gældende måde at beskrive, hvornår disciplinarmidler kan anvendes, (der skal  

 være begået en strafbar handling, jf. militær retsplejelov § 37,  

 stk. 1,) giver teknisk set en klar og entydig afgrænsning af de tilfælde  

 af pligtstridig adfærd, som kan medføre disciplinære sanktioner.
Kriteriet  

 har  

 på den anden side efter udvalgets opfattelse den uheldige, men utilsigtede  

 konsekvens, at disciplinarmidler herved kan opfattes som strafferetlige  

 sanktioner.
Flere medlemmer af udvalget har også bekræftet, at personellet,  

 herunder særligt det værnepligtige personel, ikke sjældent opfatter en  

 disciplinær sanktion som en straf.
 Udvalget finder derfor, at disciplinarmidler bør være den  

 eneste reaktion over for mindre alvorlige tilfælde af pligtstridig adfærd,  

 særligt over for den form for adfærd, der influerer negativt på disciplinen.  

 Et  

 disciplinarmiddel får herved tydeligere karakter af en civilretlig sanktion  

 netop over for denne form for pligtforsømmelser.
 Anvendelsesområdet for disciplinarmidler foreslås derfor  

 udformet således, at det omfatter de former for pligtstridig adfærd, som  

 konkret vurderes at være af mindre grov karakter, eller som alene skyldes  

 simpel uagtsomhed, og som således ikke er strafbare.
Straf anvendes derimod som udgangspunkt for andre tilfælde  

 af pligtforsømmelser.
At en pligtstridig adfærd konkret bedømmes som  

 strafbar,  

 bør dog efter udvalgets opfattelse ikke udelukke, at forholdet i det konkrete  

 tilfælde afgøres med et disciplinarmiddel, jf. § 1, stk. 2, i  

 lovforslaget.
 3.1.3. I  

 forlængelse af det under 3.1.1. og 3.1.2. anførte har Udvalget om den  

 militære  

 straffe- og retsplejeordning overvejet, om disciplinarsager fortsat bør  

 behandles på grundlag af retsplejelovens bestemmelser om behandlingen af  

 straffesager.
 Retsplejeloven indeholder en række bestemmelser, der  ud  

 over at regulere den politimæssige efterforskning i straffesager og  

 behandlingen af straffesager ved retten  har til formål at sikre  

 sigtede og  

 tiltalte personer den fornødne retssikkerhed navnlig under efterforskningen  

 af  

 sagen.
Disse bestemmelser omfatter bl.a. ret for den, der er  

 sigtet, til ikke at udtale sig, jf. retsplejelovens § 752, stk. 1,  

 1.  

 punktum, og bestemmelser om retten til under visse betingelser at få en  

 forsvarer beskikket, jf. §§ 731 og 732, dvs. navnlig når der kan blive  

 tale om frihedsstraf.
Den sigtede har endvidere, jf. retsplejelovens  

 § 745, stk. 1, normalt adgang til  gennem sin forsvarer  

  at gøre  

 sig bekendt med det materiale, som politiet har tilvejebragt.
Tvistigheder om  

 lovligheden af politiets efterforskningsskridt mv. afgøres af retten, jf.  

 retsplejelovens § 746, stk. 1. Politiets adgang til  som  

 udgangspunkt efter retskendelse  at gennemføre særlige  

 efterforskningsskridt,  

 herunder navnlig straffeprocessuelle tvangsindgreb som f.eks. ransagning,  

 beslaglæggelse og legemsindgreb etc., forudsætter, at visse grundlæggende  

 betingelser er opfyldt, herunder bl.a. at der er tale om en strafbar  

 lovovertrædelse, og at der foreligger en nærmere begrundet mistanke mod den  

 pågældende.
Det er udvalgets opfattelse, at der ikke er behov for at  

 åbne mulighed for at anvende straffeprocessuelle tvangsindgreb som f.eks.  

 ransagning i disciplinære sager.
Hvis sådanne indgreb konkret skønnes at være  

 af betydning, må sagen antages at være af mere alvorlig karakter og bør  

 derfor  

 indledes som straffesag, ikke som disciplinarsag.
Betingelserne i  

 retsplejeloven for forsvarerbeskikkelse vil i almindelighed kun være opfyldt  

 i  

 mere alvorlige sager, typisk i sager, der skal behandles under medvirken af  

 domsmænd.
 Reglerne for behandlingen af disciplinarsager foreslås  

 derfor udformet ud fra den forudsætning, at disciplinarmidler i enhver  

 henseende er civilretlige sanktioner.
Af samme grund foreslås det, at reglerne om  

 disciplinaransvar, herunder reglerne for sagsbehandlingen, optages i en  

 selvstændig lov og ikke som i dag i militær retsplejelov, som regulerer  

 proceduren i militære straffesager.
En selvstændig lov vil endvidere medvirke  

 til at understrege, at disciplinarmidler er sanktioner af civilretlig  

 karakter  

 og ikke straf.
3.1.4.  

  

 Betænkningen om den militære straffelov, retsplejelov og disciplinarlov har  

 været i høring ved en række myndigheder og organisationer, jf. punkt 6. Der  

 er  

 generelt tilslutning til udvalget om den militære straffe- og  

 retsplejeordnings  

 forslag til en ny militær disciplinarlov.
Dog er der fra enkelte  

 organisationers side udtrykt bekymring for visse forhold i lovforslaget,  

 herunder den fremtidige kompetence til at pålægge disciplinarmidler samt  

 tilsynet med lovgivningen, ligesom nogle organisationer finder forslaget om  

 indførelsen af disciplinarbøder betænkeligt.
Forsvarsministeriet har ikke fundet, at bemærkningerne til  

 udvalgets udkast til ny disciplinarlov var af en sådan karakter, at  

 betænkningens lovforslag burde ændres.
Lovforslaget er på denne baggrund,  

 bortset fra en række lovtekniske justeringer udformet i overensstemmelse med  

 udvalget om den militære straffe- og retsplejeordnings udkast til  

 disciplinarlov.
 Der henvises nærmere til de enkelte punkter nedenfor.
3.2. Disciplinaransvarets område Efter de gældende regler kan disciplinarmidler anvendes i  

 alle militære straffesager, dvs. ikke blot i sager om overtrædelse af militær  

 straffelov, men også i sager om strafbare forhold ved overtrædelse af anden  

 lovgivning,  

 f.eks. færdselsloven.
Udvalget om den militære straffe- og retsplejeordning har  

 imidlertid peget på, at disciplinarmidler først og fremmest har til formål at  

 give mulighed for gennem en disciplinær sanktion at kunne reagere over for  

 militære  

 pligtforsømmelser.
Udvalget finder ikke, at der kan påvises særlige grunde  

 til  

 at opretholde muligheden for at anvende disciplinarmidler over for  

 almindelige  

 overtrædelser, f.eks. af straffeloven, færdselsloven, told- og  

 afgiftslovgivningen og våbenloven.
Efter udvalgets opfattelse bør sådanne  

 overtrædelser begået af militært personel i tjenesten sanktioneres på ganske  

 samme måde som overfor andre borgere, nemlig gennem en strafferetlig  

 sanktion.
 Anvendelsesområdet for disciplinaransvar er derfor i  

 forslaget begrænset til i det væsentlige at angå forhold, der svarer til de  

 handlinger og undladelser, der er beskrevet i militær straffelov, dog med et  

 andet tilregnelseskrav, jf. forslaget til §§ 4 og 5.
Denne begrænsning er dog ikke absolut for så vidt angår  

 færdselsforseelser.
Færdselsloven gælder ikke for områder, hvor der ikke er  

 adgang for almindelig færdsel.
Motoriseret færdsel på en række af forsvarets  

 områder,  

 f.eks. øvelsesterræn og lignende, er ikke omfattet af færdselsloven.  

 »Færdselsforseelser« på disse områder henføres i stedet under militær  

 straffelov § 15 (§ 27 i forslaget til militær straffelov), i det  

 omfang forholdet er omfattet af forbud eller påbud i reglementer og lignende.
Anvendelse af disciplinarmidler som følge af militære  

 pligtforsømmelser forudsætter, at forholdet kan tilregnes den pågældende som  

 forsætligt eller uagtsomt.
I modsætning til de foreslåede bestemmelser i  

 militær straffelov omfatter uagtsomhedsansvaret efter forslaget til militær  

 disciplinarlov også den simpelt uagtsomme overtrædelse.
Som nævnt under punkt 3.1.1. indebærer forslaget til  

 militær straffelov at, i det omfang strafansvar er knyttet også til uagtsomme  

 overtrædelser, er det alene groft uagtsomme forhold, der kan medføre  

 strafansvar.
Forhold, der alene skyldes simpel uagtsomhed, vil således ikke  

 længere være strafbare, men kan medføre disciplinaransvar.
Dette gælder, hvad  

 enten forholdet er af grov eller mindre grov karakter.
Desuden foreslås en  

 række af straffebestemmelserne om pligtforsømmelser begrænset til alene at  

 omfatte grove forhold.
Dette betyder, at disciplinarmidler vil være den eneste  

 sanktion ved simpelt uagtsomme overtrædelser og ved mindre grove  

 tilsidesættelser af militære pligter, i det omfang strafansvar er betinget  

 af,  

 at forholdet er af grov karakter.
Det forudsættes, at disciplinarmidler kun  

 anvendes, når det findes nødvendigt, jf. lovforslagets særlige bemærkninger  

 til  

 § 1.
Udvalget finder, at det ikke bør være udelukket efter  

 omstændighederne at anvende disciplinarmidler i tilfælde, hvor forseelsen kan  

 medføre straf af bøde.
Den konkrete beslutning  at anvende en  

 disciplinær sanktion  

 i stedet for bødestraf  kan efter udvalgets opfattelse navnlig være  

 relevant  

 at overveje i tilfælde, hvor pligtforsømmelsen er begået af grov uagtsomhed.  

 Som eksempel kan nævnes pligtforsømmelser, som er omfattet af forslaget til  

 militær straffelov § 27 (jf. den gældende § 15). Også i tilfælde af  

 groft uagtsomt »militært hærværk«, jf. forslaget til militær straffelov  

 § 26 (jf. den gældende § 28), og hvor f.eks. værnepligtige ved grov  

 uagtsomhed mister militær udrustning mv., kan det være nærliggende at  

 overveje  

 et disciplinarmiddel i stedet for en bødestraf, medmindre det konkret  

 vurderes,  

 at der slet ikke er behov for en sanktion.
 Udeblivelse fra tjeneste (for silde møde), der skyldes grov  

 uagtsomhed, bør  også i et grovere tilfælde  efter udvalgets  

 opfattelse efter  

 omstændighederne kunne afgøres med et disciplinarmiddel i stedet for straf,  

 f.eks. når der foreligger undskyldende momenter.
 For så vidt angår forsætlige tilfælde af pligtforsømmelser  

 bør det, når der foreligger formildende omstændigheder, overvejes, om en  

 strafferetlig sanktion i det konkrete tilfælde er nødvendig, eller om et  

 disciplinarmiddel ikke i stedet ville være en mere rimelig reaktion.
 Der henvises i øvrigt til betænkningen, siderne 340  342.
3.3. Disciplinarmidlerne De gældende disciplinarmidler er beskrevet i militær  

 retsplejelov § 38. Som disciplinarmidler kan i dag anvendes belæring,  

 tilrettevisning, arbejde og efterøvelse i fritiden, fremstilling, vagt eller  

 anden tjeneste uden for orden, tilbageholdelse på tjenestestedet eller anden  

 fratagelse af friheder samt overflytning til anden tjeneste.
 Lovforslaget indebærer, at omfanget af disciplinarmidler  

 begrænses, idet disciplinarmidlerne tilbageholdelse på tjenestestedet samt  

 overflytning til anden tjeneste afskaffes samtidig med, at der indføres  

 hjemmel  

 til at anvende disciplinarbøder, jf. nærmere nedenfor.
Tilrettevisning  

  

 er  

 efter de gældende regler den mildeste disciplinære sanktion over for en  

 forseelse.
Tilrettevisning opretholdes som disciplinarmiddel efter  

 lovforslaget, dog således at denne sanktion omfatter de gældende  

 disciplinarmidler  

 belæring og tilrettevisning, idet disse 2 disciplinarmidler ifølge praksis er  

 identiske..
Fremstilling.  

  

 Dette disciplinarmiddel anvendes især over for den, der ikke har sin  

 udrustning  

 i orden, og som således pålægges at bringe den i orden med efterfølgende  

 fremstilling for en befalingsmand til kontrol.
Sanktionen har en tæt  

 sammenhæng  

 med forseelsen og foreslås opretholdt.
Arbejde og  

 efterøvelse i en del af fritiden og anden tjeneste uden for orden.
Disse  

 disciplinarmidler har også en tæt sammenhæng med den begåede forseelse og  

 foreslås opretholdt.
Det bemærkes, at »vagt uden for orden« ikke som efter  

 den  

 gældende bestemmelse er fremhævet udtrykkeligt, idet denne sanktion implicit  

 er  

 omfattet af »anden tjeneste uden for orden«.
 Det forudsættes i overensstemmelse med de hidtil gældende  

 regler, at tjeneste uden for orden som disciplinarmiddel alene omfatter  

 opgaver  

 af tjenstlig karakter eller opgaver, som på anden måde findes at være  

 relevante  

 for tjenesten, og at tjenesten i form af et disciplinarmiddel indgår i en  

 forud  

 fastlagt turnusordning, således at denne yderligere tjeneste ikke etableres  

 til  

 lejligheden.
Disciplinarbøde.  

  

 Efter forslaget til lov om militær retsplejelov ophæves adgangen til at  

 pålægge  

 straf uden dom.
Dette betyder, at militære chefers mulighed for ved bødepålæg  

 at kunne reagere hurtigt over for en forseelse forsvinder.
Udvalget om den  

 militære straffe- og retsplejeordning har derfor fundet, at der er behov for  

 at  

 indføre en økonomisk sanktion i form af et nyt disciplinarmiddel   

 disciplinarbøde.
 Disciplinarbøder kendes også efter tjenestemandslovens  

 regler om disciplinarretlige sanktioner over for tjenestemænd, jf.  

 tjenestemandslovens § 24, stk. 1. Efter tjenestemandslovens  

 § 24, stk. 1, 1. punktum, kan en bøde som disciplinær sanktion ikke  

 overstige en halv månedsløn.
Det forudsættes fra udvalgets side, at udmålingen af  

 disciplinarbøder sker under hensyn til forseelsens karakter.
Også den  

 pågældendes tidligere (lignende) forsømmelser bør dog kunne have indflydelse  

 på  

 udmålingen.
På samme måde bør der ved udmålingen tages hensyn til den  

 pågældendes stilling og forhold, herunder lønforhold.
 I overensstemmelse med udvalgets forslag foreslås det, at  

 en disciplinarbøde højst kan udgøre 1/10 af den pågældendes månedsløn  

 (grundløn/basisløn, brutto).
 Et flertal i udvalget har foreslået et maksimum på 1/5 af  

 månedslønnen for værnepligtige i de første fire måneder af værnepligtstiden  

 (ca. 885 kr.) for at sikre, at disciplinarbøden kunne få en rimelig størrelse  

 og dermed effekt i denne periode, da den månedlige værnepligtsløn de første 4  

 måneder var væsentlig lavere end i den resterende del af værnepligtstiden.
Aftalen om forsvarets ordning 2005 - 2009 indebærer  

 imidlertid, at værnepligtstiden forkortes til som hovedregel 4 måneder.  

 Samtidig påtænkes ydelsen for værnepligtige fra og med 1. januar 2005  

 sammensat  

 på en anden måde end hidtil, idet den samlede månedlige ydelse vil udgøre ca.  

 12.500 og med et rådighedsbeløb efter skat for den enkelte værnepligtige på  

 ca.  

 9.500 kr.
Henset hertil finder Forsvarsministeriet det ikke nødvendigt at  

 graduere mellem værnepligtige og andet personel i forhold til fastsættelsen  

 af  

 maksimum for størrelsen af en disciplinarbøde, idet det samlede månedlige  

 rådighedsbeløb efter skat på ca. 9.500 kr. forventes at blive  

 beregningsgrundlaget, svarende til en maksimumbøde for en værnepligtig på ca.  

 950 kr.
 Til illustration af forslaget om maksimum for størrelsen af  

 en disciplinarbøde kan nævnes følgende eksempler på grundløn for visse,  

 særligt  

 udvalgte personelgrupper (lønniveau 1. april 2004):
 NY LØN:
 GAMMEL LØN:
 Konstabel:
16.502,26 -  

 17.320,16 (trin 1-2) 14.654,33 -  

 19.726,42 (trin 2-20) Sergent:
17.512,60 17.570,42 - 18.471,83 (trin 13-16) Premierløjtnant:
20.797,66 20.610,00 - 23.211,58 (trin 23-32) Major:
24.825,56 - 28.193,36 (lgrp.  

 3-4) 25.157,50 -  

 30.340,50 (trin 38-47) Oberst:
42.909,25 42.909,25 Maksimumbeløbet for disciplinarbøder vedrører den enkelte  

 forseelse.
 Størrelsesmæssigt skal disciplinarbøden udmåles til et  

 noget mindre beløb end en bøde for en tilsvarende strafbar forseelse.
 Udvalget har ved deres forslag forudsat, at der  

 administrativt fastsættes nærmere retningslinjer for bødernes størrelse,  

 ligesom der vil blive udarbejdet oversigter over praksis, som kan benyttes  

 som  

 vejledende retningslinjer for størrelsen af disciplinarbøder for typiske  

 tilfælde af pligtforsømmelser.
På baggrund af forslaget om at indføre disciplinarbøder har  

 udvalget endvidere fundet, at der ikke er grundlag for at foreslå  

 tilbageholdelse på tjenestestedet opretholdt som disciplinarmiddel.
Det samme  

 gælder disciplinarmidlet overflytning til anden tjeneste, som efter udvalgets  

 opfattelse må betragtes som en for indgribende reaktion over for mindre  

 alvorlige tjenesteforsømmelser.
 Der henvises til betænkningen side 342 - 345.
 Det skal bemærkes, at der inden for Forsvarsministeriets  

 område i øjeblikket pågår et arbejde med henblik på blandt andet at få  

 udarbejdet  

 administrative retningslinier mv. i forbindelse med udvalgets forslag til ny  

 militær straffelov, retsplejelov og disciplinarlov, således at vejledninger  

 mv.  

 forventes at være klar ved de pågældende lovforslags påtænkte  

 ikrafttrædelsestidspunkt den 1. oktober 2005.
Det skal bemærkes, at et mindretal i udvalget har udtrykt  

 betænkelighed ved at indføre disciplinarbøde, fordi denne sanktion af  

 forsvarets personel vil blive opfattet som en sanktion af strafferetlig  

 karakter.
Omvendt har Forsvarsministeriets og Forsvarskommandoens  

 repræsentanter i udvalget givet udtryk for, at indførelsen af en  

 disciplinarbøde er en forudsætning for, at disciplinarmidlet tilbageholdelse  

 på  

 tjenestestedet eller anden fratagelse af frihed kan afskaffes.
 Der henvises til betænkningen side 343.
 I forbindelse med høringen over betænkningen har de  

 Statsansattes Kartel, Statsansattes Kartel-Forsvar samt Hærens Konstabel- og  

 Korporalforening tillige udtrykt betænkelighed ved at indføre  

 disciplinarbøde,  

 da disse organisationer finder, at en sådan sanktion vil kunne misbruges som  

 en  

 lemfældig sanktionsform, der får karakter af dumme-bøde.
Efter Forsvarsministeriets opfattelse er disciplinarmidlet  

 tilbageholdelse på tjenestestedet eller anden fratagelse af frihed ikke  

 længere  

 tidssvarende.
Dette disciplinarmiddel må i dag af forsvarets personel antages  

 at opfattes som værende væsentligt mere indgribende end for eksempel en  

 egentlig bødestraf dels på grund af generelt bedre økonomiske forhold for  

 personellet i forhold til tidligere dels på grund af de væsentligt større  

 frihedsgrader for personellet under tjeneste, herunder for værnepligtigt  

 personel, som i dag eksisterer mht. at bevæge sig uden for det militære  

 område  

 mv. uden for normal tjenestetid.
Der findes derfor ikke at være proportion  

 mellem dette disciplinarmiddel og den adfærd, som ønskes sanktioneret.  

 Samtidig  

 findes det imidlertid af afgørende betydning, at der fortsat for militære  

 chefer eksisterer en mulighed for hurtigt at kunne sanktionere militære  

 pligtforsømmelser med en vis effekt herunder af økonomisk karakter.
Det må i  

 den forbindelse erindres, at adgangen til for militære chefer at udstede  

 strafpålæg  

 i form af bøde efter forslaget til militær retsplejelov ophæves, samtidig med  

 at en række militære pligtforsømmelser afkriminaliseres, idet der ikke  

 længere  

 vil være mulighed for at straffebelægge disse.
Derimod vil der alene være  

 mulighed  

 for at gøre et disciplinært ansvar gældende ved disse forseelser.
 På denne baggrund er det efter Forsvarsministeriets  

 opfattelse af afgørende betydning, at der gives mulighed for at pålægge  

 disciplinarbøde.
Vedrørende faren for misbrug af disciplinarmidlet skal særligt  

 fremhæves, at der jo netop gennem dette lovforslag indføres en række  

 processuelle regler for sagernes behandling, ligesom forvaltningslovens  

 almindelige  

 regler for offentlige myndigheders behandling af sager vil være gældende.  

 Disse  

 reglers sigte er blandt andet at forhindre misbrug og ulovlige afgørelser.  

 Personellets  

 retssikkerhed er endvidere sikret ved, at afgørelsen kan indbringes for  

 disciplinarchefen, hvis afgørelse igen kan indbringes for disciplinarnævnet,  

 ligesom disciplinarnævnets afgørelse kan indbringes for domstolene.
Endvidere  

 vil det forhold, at en militær chef anvender et disciplinarmiddel, hvor  

 betingelserne herfor ikke er opfyldt, i sig selv kunne være en  

 pligtforsømmelse,  

 som er strafbar, og hvor en sådan behandling fra en militær chefs side derfor  

 vil kunne strafsanktioneres.
3.4. Kompetencen til at pålægge  

 disciplinarmidler Efter den gældende bestemmelse i militær retsplejelov  

 § 39 bestemmer forsvarsministeren »hvem, der skal have myndighed til at  

 anvende disciplinarmidler og omfanget af denne myndighed«.
 De nærmere bestemmelser findes i bekendtgørelse nr. 77 af  

 14. februar 1991 om myndighed til at anvende straffe uden dom og  

 disciplinarmidler over for personel i det militære forsvar, bortset fra  

 frivilligt personel af hjemmeværnet.
 Efter  

 bekendtgørelsens § 2, stk. 1, er kompetencen tillagt  

 rettergangschefer og visse andre chefer,  

 jf.  

 § 2, stk. 2.  

 Begrebet rettergangschef (rettergangsmyndighed)  

 er beskrevet i bekendtgørelse nr. 509 af 12. juni  

 2003  

 om  

 rettergangsmyndighed i det militære forsvar.
 Udover Forsvarschefen og chefen for Forsvarsstaben m.fl.,  

 jf. § 2, omfatter begrebet en række nærmere angivne højere placerede  

 chefer tillagt myndighed som rettergangschef inden for de respektive 3 værn,  

 jf. §§ 3-6.
 Herudover har andre overordnede kompetence til at anvende  

 disciplinarmidler, jf. §§ 3-10.
 For en nærmere gennemgang af de gældende regler henvises  

 til betænkningen side 194- 196.
Udvalget om den militære straffe- og retsplejeordning har  

 fundet, at kompetencen til at pålægge samtlige disciplinarmidler fortsat bør  

 henlægges til den chefgruppe, der efter de gældende bestemmelser har  

 kompetence  

 som rettergangschef.
Udvalget har imidlertid ikke fundet det hensigtsmæssigt  

 eller praktisk muligt at foreslå denne chefgruppe nærmere defineret i en  

 lovbestemmelse.
Også visse underordnede militære chefer bør efter udvalgets  

 opfattelse som efter de gældende bestemmelser tillægges kompetence som  

 disciplinarmyndighed.
Det er i det daglige officerer, der er underordnet  

 rettergangschefen,  

 som på tjenestestedet og under f.eks. øvelser har den umiddelbare opgave at  

 opretholde disciplinen i den enhed, de har ansvaret for, og som samtidig vil  

 være dem, der overværer eller umiddelbart får indberetning om forseelsen.
Udvalget finder det af afgørende betydning, at også denne  

 gruppe befalingsmænd  som tilfældet er i dag  kan gribe ind over  

 for  

 tjenesteforseelser ikke blot ved at indberette en mulig forseelse, men også  

 ved  

 at kunne pålægge disciplinarmidler, eventuelt i nærmere bestemt omfang.
Dette  

 gælder også  og især  underafdelingschefer, der i det daglige  

 typisk vil stå  

 midt i situationen.
De gældende administrative bestemmelser, der indeholder en  

 udtømmende beskrivelse af kompetencen til at pålægge disciplinarmidler, er  

 overordentlig detaljerede.
Den høje detaljeringsgrad hænger bl.a. sammen med,  

 at en fællesbeskrivelse for alle tre værn ikke er mulig.
Udvalget har ikke fundet det muligt at beskrive  

 underordnede disciplinarchefers kompetence i disciplinarsager i en  

 lovbestemmelse.
Det foreslås derfor, at de nærmere regler ligesom efter den  

 gældende bestemmelse fastsættes administrativt, jf. forslaget til § 7 og  

 bemærkningerne hertil.
 Da udtrykket »rettergangschef« har begrebsmæssig sammenhæng  

 med straffeprocessen, og eftersom straf uden dom efter forslaget til ny  

 militær  

 retsplejelov ophæves, foreslås det at ændre begrebet rettergangschef til  

 disciplinarchef.
 Disciplinarchef  

  

 er den øverste militære chef med kompetence til at pålægge disciplinarmidler  

   

 i praksis svarende til rettergangschefen og de militære chefer, der er  

 overordnet i forhold til rettergangschefen, og som efter de nugældende regler  

 administrativt er tillagt samme kompetence som rettergangschefen.  

  

 Underordnet chef med disciplinære beføjelser  

  

 omfatter alle overordnede under disciplinarchefen (rettergangschefen), der  

 har  

 hel eller delvis kompetence til at pålægge disciplinarmidler.
Som generel betegnelse for disse myndigheder foreslås  

 indført begrebet »disciplinarmyndigheden« og »den, der har  

 disciplinarmyndighed«.
Dette samlebegreb anvendes i lovforslaget i tilfælde,  

 hvor den kompetente person omtales generelt.
 Udvalget finder, at det bør overlades til  

 forsvarsministeren at fastsætte den nøjagtige kompetence for de underordnede  

 chefer med disciplinære beføjelser, eventuelt efter høring af berørte  

 militære  

 myndigheder og relevante personelorganisationer.
Bemyndigelsesbestemmelsen i § 7 giver hjemmel for  

 såvel generelt ved bekendtgørelse som i særlige situationer, f.eks. i  

 forbindelse med udsendelse til tjeneste i udlandet, at fastsætte de nærmere  

 regler om kompetencen.
Bekendtgørelsen kan indeholde bestemmelser om sådanne  

 beslutninger i særlige tilfælde.
Forsvarsministeren kan i bekendtgørelsen  

 dels  

 fastsætte generelle bestemmelser om kompetencen til at træffe afgørelse om  

 disciplinarmidler, dels give mulighed for at der i særlige tilfælde kan  

 træffes  

 afgørelser om at tillægge kompetence til bestemt militært personel.
 Der henvises til betænkningen side 345 - 347.
 I forbindelse med høringen over betænkningen har  

 Statsansattes Kartel, Statsansattes Kartel-Forsvar samt Hærens Konstabel- og  

 Korporalforening givet udtryk for at adgangen til at pålægge sanktionen  

 disciplinarbøde af hensyn til retssikkerheden bør begrænses til  

 disciplinarchefen.
Forsvarsministeriet skal hertil bemærke, at udvalget netop  

 har drøftet dette spørgsmål indgående, og fra udvalgets side lægges der ikke  

 op  

 til en begrænsning af hvilke chefer med disciplinære beføjelse, der kan  

 anvende  

 hvilke disciplinarmidler.
Afgørende for kompetencen bør derimod være, hvem  

 der  

 har det daglige ansvar for opretholdelsen af disciplinen, og som samtidig  

 overværer eller umiddelbart får indberetning om forseelsen.
Udvalget peger i  

 den forbindelse især på de underafdelingschefer, der i det daglige typisk vil  

 stå midt i situationen.
Dog kan der eventuelt ske en begrænsning i nærmere  

 bestemt omfang, jf. side 345 og 346 i betænkningen.
Forsvarsministeriet har til hensigt i en kommende  

 bekendtgørelse om fordeling af disciplinarmyndighed efter forslagets § 7  

 og 6, stk. 3, at begrænse adgangen til at ikende disciplinarbøde i  

 videst  

 muligt omfang til et niveau svarende til de nugældende regler for militære  

 chefers adgang til ikendelse af bødestraf, jf. bekendtgørelse nr. 77 af 14.  

 februar 1991 om myndighed til at anvende straffe uden dom og  

 disciplinarmidler  

 samt bekendtgørelse nr. 509 af 12. juni 2003 om rettergangsmyndighed i det  

 militære forsvar, og svarende til udvalgets bemærkninger om emnet.
Såvel  

 disciplinarchefer som chefer med disciplinære beføjelser forventes således  

 bortset fra disciplinarbøder tillagt kompetence til at anvende samtlige  

 disciplinarmidler.
3.5. Sagsbehandlingsregler Efter lovforslaget skal reglerne for sagsbehandlingen i  

 disciplinarsager ikke længere være en del af den militære retsplejelov.
 De myndigheder (militære chefer), som efter lovforslaget  

 har kompetence til at anvende disciplinarmidler, er en del af den offentlige  

 forvaltning, jf. forvaltningslovens § 1, stk. 1. En beslutning om  

 at  

 pålægge et disciplinarmiddel er en afgørelse i forvaltningslovens forstand,  

 jf.  

 forvaltningslovens § 2, stk. 2. Forvaltningslovens regler vil  

 derfor  

 være gældende for disse sager, medmindre det udtrykkeligt i loven bestemmes,  

 at  

 disse regler ikke eller kun delvist skal finde anvendelse.
Udvalget om den militære straffe- og retsplejeordnings  

 forslag til sagsbehandlingsregler i disciplinarsager har derfor taget  

 udgangspunkt i reglerne i forvaltningsloven.
Der foreslås dog på flere  

 områder  

 bestemmelser, der fraviger forvaltningslovens regler på en sådan måde, at det  

 militære personel sikres en bedre retsstilling, end hvad der følger af  

 forvaltningsloven, jf. nærmere under bemærkningerne til de enkelte  

 bestemmelser  

 i lovforslaget.
Forvaltningslovens almindelige regler gælder for  

 sagsbehandling inden for hele den offentlige forvaltning.
Loven dækker et  

 meget  

 stort område af afgørelsestyper, men sigter særligt på sager, der behandles  

 på  

 skriftligt grundlag, og hvor myndighedens afgørelse meddeles borgeren i  

 skriftlig  

 form.
Udvalget foreslår, at sagsbehandlingsreglerne for  

 disciplinarsager udformes ud fra den forudsætning, at behandlingen af sagen i  

 vidt omfang sker mundtligt og ikke på skriftligt grundlag.
Ved behandlingen  

 af  

 disciplinarsager vil situationen typisk være den, at den pågældende  

 militærperson, som eventuelt skal pålægges et disciplinarmiddel, og den chef  

 (myndighed), som skal tage stilling til sagen, er til stede samtidig på  

 tjenestestedet.
Allerede af denne grund er en mundtlig procedure mest  

 nærliggende.
En stor del af sagerne er desuden ganske enkle sager, hvor  

 der ikke er tvivl om de faktiske omstændigheder, og hvor det ligger  

 nogenlunde  

 klart, hvilken reaktion der efter praksis skal anvendes.
Mange af de  

 nuværende  

 disciplinarsager vedrører således såkaldte for silde møder.
Det er i de  

 fleste  

 tilfælde enkelt at konstatere, at en militærperson er kommet for sent til  

 tjenestestedet, og praksis med hensyn til sanktionen ligger forholdsvis fast.  

 Det samme gælder i andre enkle sager, f.eks. om ulydighed og vagtforseelser.  

 Er  

 der derimod tale om mere komplicerede sager  f.eks. hvor der kan være  

 anledning  

 til at få afklaret et omtvistet faktum nærmere  må behovet for en  

 hurtig  

 behandling af sagen vige for hensynet til, at også denne type af sager får en  

 retssikkerhedsmæssig forsvarlig behandling.
 En mundtlig sagsbehandling i de enkle sager er efter udvalgets  

 opfattelse i de fleste tilfælde mere betryggende end en skriftlig behandling,  

 idet der er mulighed for på stedet at korrigere eventuelle misforståelser med  

 hensyn til sagens faktiske oplysninger, ligesom de fleste formentlig har  

 lettere ved at forklare deres synspunkter mundtligt end skriftligt.
 Udvalgets forslag til sagsbehandlingsregler i  

 disciplinarsager er formuleret således, at der tages hensyn til behovet for  

 en  

 hurtig sagsbehandling, i det omfang det er foreneligt med hensynet til  

 retssikkerheden.
Disciplinarafgørelser vil altid være bebyrdende for den  

 pågældende, og sanktionen kan efter omstændighederne være ganske belastende.  

 Dette er baggrunden for, at udvalget foreslår sagsbehandlingsregler, der på  

 nogle få punkter afviger fra forvaltningslovens almindelige regler på en  

 sådan  

 måde, at den pågældende militærperson opnår en bedre retsstilling end den,  

 der  

 følger af forvaltningsloven.
Det gælder særligt bestemmelser om den  

 pågældendes  

 medvirken ved sagens behandling samt begrundelsen for disciplinarafgørelsen.
 Der henvises til betænkningen side 347-349.
 Det bemærkes, at udvalgets forslag om, at den indberettede  

 skal kunne begære sagen udsat for at afgive en udtalelse, inden sagen  

 afgøres,  

 samt at denne skal kunne nægtes, hvis det findes ubetænkeligt at afgøre sagen  

 på det foreliggende grundlag, ikke er medtaget i lovforslaget. Årsagen hertil  

 er, at forvaltningslovens § 21 findes at være tilstrækkelig dækkende.
Det fremgår af denne bestemmelse, at den, der er part i en  

 sag, på ethvert tidspunkt af sagens behandling kan begære sagens afgørelse  

 udsat, indtil parten har afgivet en udtalelse til sagen.
Der kan endvidere  

 efter samme bestemmelse fastsættes en frist for afgivelsen af denne  

 udtalelse.  

 En sådan frist kan efter omstændighederne være ganske kort, hvis det findes  

 ubetænkeligt grundet sagens karakter.
Hertil kommer, at det efter  

 bestemmelsens  

 stk. 2 er muligt at nægte en sådan udsættelse af sagen i visse tilfælde,  

 herunder hvis væsentlige hensyn til det offentlige eller private interesser  

 taler imod en sådan udsættelse.
Sagsbehandlingen i disciplinarsagerne må i vidt omfang  

 forventes at være baseret på en mundtlig procedure, idet de involverede  

 parter  

 typisk alle vil være til stede samtidig i forbindelse med sagens behandling.  

 Hertil  

 kommer, at sagerne typisk vil være ganske enkle.
Formodningen i disse sager  

 er  

 således, at der som hovedregel næppe vil være behov for en udsættelse af  

 sagen.  

 Det skal i den forbindelse bemærkes, at det forudsættes, at den pågældende  

 part  

 allerede har haft lejlighed til at udtale sig om de faktiske oplysninger i  

 sagen, som har betydning for sagens afgørelse, jf. forslagets § 10,  

 stk. 1. Fremsættes en sådan begæring imidlertid, skal denne naturligvis  

 som hovedregel efterkommes, men efter forvaltningslovens § 21 vil der i  

 sådanne  

 sager være mulighed for at fastsætte en meget kort frist for afgivelsen af en  

 sådan udtalelse ikke mindst, hvis det må anses for åbenbart, at baggrunden  

 for  

 begæringen er et ønske om at trænere sagen.
Dette kan i særdeleshed være  

 relevant i forhold til værnepligtige, hvor disse står umiddelbart foran  

 hjemsendelse, og hvor en udsættelse af sagen vil indebære, at afgørelsen  

 først  

 vil foreligge efter hjemsendelsen, og disciplinarmidlet dermed vil blive uden  

 effekt.
Endvidere vil der efter § 21, stk. 2, være mulighed for at  

 nægte  

 en udsættelse, hvis hensynet til disciplinen og behovet for en hurtig  

 afgørelse  

 må vurderes som værende afgørende i den foreliggende situation.
3.6. Klageadgang 3.6.1. Disciplinarnævn Efter militær retsplejelov § 43, stk. 1 og 2, kan  

 den, der er pålagt et disciplinarmiddel af rettergangschefen, forlange sagen  

 forelagt et disciplinarnævn til afgørelse.
Nævnets afgørelse kan indbringes  

 for  

 et ankenævn, hvis afgørelse er endelig.
Ankenævnets afgørelse kan ikke  

 indbringes for forsvarsministeren, og det antages, at afgørelsen ikke kan  

 indbringes for domstolene på grund af endelighedsbestemmelsen i § 43,  

 stk. 2, 2. punktum, i militær retsplejelov.
 For en nærmere gennemgang af de gældende regler henvises  

 til betænkningen side 196 - 198.
Efter lovforslaget til § 15, stk. 1, vil adgangen  

 til at indbringe en disciplinarafgørelse for et disciplinarnævn blive  

 opretholdt.
Den gældende adgang til at indbringe disciplinarnævnets afgørelse  

 for ankenævnet er derimod ikke medtaget.
Dette skal blandt andet ses på  

 baggrund af, at udvalget om den militære straffe- og retsplejerordning  

 foreslår, at bestemmelsen i militær retsplejelov § 43, stk. 2, 2.  

 punktum, om at den endelige administrative afgørelse i disciplinarsager ikke  

 kan indbringes for domstolene, ophæves.
Disciplinarnævnets afgørelse kan  

 således indbringes for domstolene, jf. den almindelige bestemmelse i  

 grundlovens § 63. Forslaget om nævnsbehandling er desuden udtryk for en  

 forenkling af den administrative klagebehandling.
Disciplinarnævnet vil efter forslaget kunne stadfæste,  

 formilde eller ophæve disciplinarmidlet, ligesom nævnet fuldt ud vil kunne  

 prøve, om sagsbehandlingsreglerne er overholdt.
Derimod vil nævnet ikke kunne  

 skærpe afgørelsen.
Baggrunden for denne fravigelse fra gældende ret er, at en  

 adgang til at skærpe et pålagt disciplinarmiddel vil kunne medvirke til, at  

 den, der er pålagt disciplinarmidlet, vil kunne være tilbageholdende med at  

 indbringe sagen for nævnet, jf. også bemærkningerne til forslagets § 14.
Efter den foreslåede bestemmelse skal den, der er pålagt et  

 disciplinarmiddel, ikke selv indbringe disciplinarchefens afgørelse for  

 nævnet,  

 men blot meddele disciplinarchefen, at han ønsker sagen behandlet af nævnet.  

 Disciplinarchefen skal herefter foranledige, at sagen sendes til nævnet.  

 Dette  

 svarer til den gældende bestemmelse i militær retsplejelov § 43,  

 stk. 1. Efter forslaget til § 15, stk. 1, er det alene den,  

 der  

 er pålagt disciplinarmidlet, der kan forlange afgørelsen indbragt for  

 disciplinarnævnet.
Den, der oprindeligt har truffet afgørelse i sagen (en  

 underordnet chef med disciplinære beføjelser), er hverken klageberettiget  

 eller  

 berettiget til at indbringe en afgørelse for retten.
 Efter de gældende regler består et disciplinarnævn af en  

 auditør, der er formand for nævnet, samt to andre medlemmer, hvoraf den ene  

 så  

 vidt muligt skal være en talsmand og af samme grad som den, der er blevet  

 pålagt disciplinarmidlet, mens den anden skal være dennes foranstående, jf.  

 militær retsplejelov § 43, stk. 3. Ankenævnet for disciplinarsager  

 består af generalauditøren og en advokat, der udpeges af Advokatrådet, samt  

 en  

 landsdommer som formand, jf. stk. 4.
Det foreslås, jf. forslaget til § 17, stk. 1, at  

 disciplinarnævnet fortsat består af tre medlemmer.
Formanden bør  også  

 ud fra  

 retssikkerhedsmæssige synspunkter  være en dommer.
Det foreslås  

 endvidere, at  

 de to øvrige medlemmer af nævnet er henholdsvis en repræsentant for forsvaret  

   

 udpeget efter indstilling af forsvarschefen  og en repræsentant udpeget  

 af den  

 pågældendes forhandlingsberettigede organisation/værnepligtsrådet.
Efter  

 forslaget udpeger hver personelgruppe en repræsentant, der deltager i  

 behandlingen  

 af sager, som vedrører militært personel, der hører under den pågældende  

 personelorganisation.
Disse medlemmer deltager også i sagen, selvom den, som  

 sagen vedrører, ikke er medlem af den pågældende organisation.
Hvis flere  

 personer er indblandet i samme forhold, behandles disciplinarsagerne og  

 klager  

 herover til nævnet hver for sig.
 Formålet med repræsentanternes deltagelse er at bibringe  

 disciplinarnævnet den fornødne indsigt i disse sager.
 Forslaget indebærer, at der skal udpeges pt. fire medlemmer  

 for personellet, som hver for sig deltager i behandlingen af de sager, som  

 vedrører den personelgruppe, det pågældende medlem repræsenterer.
Det foreslås endvidere, at medlemmerne af nævnet beskikkes  

 for fire år med mulighed for genbeskikkelse.
Dette gælder efter forslaget dog  

 ikke for det værnepligtige medlem.
Som følge af de ændrede værnepligtsforhold efter aftalen om  

 forsvarets ordning 2005 - 2009 overvejes det i øjeblikket nærmere, hvorledes  

 den fremtidige talsmandsordning for de værnepligtige skal udformes.
Det er  

 derfor ikke muligt på nuværende tidspunkt i selve lovbestemmelsen at  

 fastlægge  

 en beskikkelsesperiode for dette medlem, som foreslået af Udvalget om den  

 militære straffe- og retsplejeordning.
 Det foreslås derfor, at repræsentanten for de værnepligtige  

 i disciplinarnævnet vil skulle udpeges efter indstilling fra de  

 værnepligtiges  

 talsmandsorgan, i øjeblikket værnepligtsrådet, og beskikkes af  

 forsvarsministeren  

 for en forud fastsat periode, jf. nærmere forslaget til § 17,  

 stk. 3.
 De nærmere regler om disciplinarnævnets virksomhed mv.  

 fastsættes efter forslaget til stk. 4 af forsvarsministeren.
3.6.2. Domstolsprøvelse Efter den gældende bestemmelse i militær retsplejelov  

 § 43, stk. 2, 2. punktum, er disciplinarankenævnets afgørelse  

 endelig  

 og det antages, at afgørelsen ikke kan indbringes for domstolene.
Udvalget om  

 den militære straffe- og retsplejeordning har overvejet, hvorvidt denne  

 bestemmelse bør opretholdes eller ophæves i forhold til disciplinarnævnets  

 afgørelse, jf. forslaget til § 15, stk. 1.
I forbindelse med revisionen af lov om hjemmeværnet i 2000  

 blev spørgsmålet om den tilsvarende endelighedsbestemmelse i denne lov  

 drøftet  

 mellem Forsvarsministeriet og Justitsministeriet.
Justitsministeriet gav  

 udtryk  

 for, at en bestemmelse, der forhindrer indbringelse af et pålagt  

 disciplinarmiddel for domstolene, er betænkelig.
Den dagældende  

 endelighedsbestemmelse i hjemmeværnslovens § 20 blev derfor ikke  

 medtaget  

 i lovforslaget.
Revisionen af hjemmeværnsloven blev gennemført ved lov nr.  

 123  

 af 27. februar 2001.
 Spørgsmålet om endelighedsbestemmelser i lovgivningen er  

 omtalt i Retsplejerådets betænkning om reform af den civile retspleje I (nr.  

 1401/2001). Rådet finder (side 33), at endelighedsbestemmelser bør undgås.  

 Det  

 hedder videre:
»Grundlovens § 63 fastslår et vigtigt princip om, at  

 afgørelser truffet af en forvaltningsmyndighed, herunder uafhængige  

 administrative  

 nævn, skal kunne prøves ved domstolene.
Selv om grundlovens § 63 ikke er  

 til hinder for, at lovgivningsmagten i begrænset omfang gør undtagelse fra  

 denne regel, finder Retsplejerådet, at sådanne undtagelser i givet fald skal  

 have meget stærke grunde for sig.« Rådet fraråder, at nye endelighedsbestemmelser indføres i  

 lovgivningen.
Retsplejerådet har yderligere anført, at  

 endelighedsbestemmelserne vedrørende disciplinarnævnene for civil værnepligt  

 og  

 beredskabskorpset efter det oplyste vil blive ophævet.
Retsplejerådet fandt  

 på  

 den baggrund ikke behov for nærmere at overveje de endelighedsbestemmelser,  

 der  

 gælder for disciplinarnævnenes afgørelser.
Retsplejerådet forudsatte herved,  

 at  

 der ved udvalget om den militære straffe- og retsplejeordnings gennemgang af  

 den  

 militære retsplejelov blev taget hensyn til de betænkeligheder, som  

 endelighedsbestemmelser giver anledning til.
 Udvalget har ikke fundet, at der kan påvises meget stærke  

 grunde til at foreslå den gældende endelighedsbestemmelse opretholdt.  

 Lovforslaget indebærer derfor, at Disciplinarnævnets afgørelse i militære  

 disciplinarsager kan indbringes for domstolene i overensstemmelse med den  

 almindelige bestemmelse i grundlovens § 63.
 Udvalget har overvejet, hvorvidt det alene er  

 disciplinarnævnets afgørelse, der skal kunne indbringes for domstolene, eller  

 om den, der er pålagt et disciplinarmiddel af disciplinarchefen eller af en  

 underordnet chef med disciplinarmyndighed, skal kunne indbringe disses  

 afgørelser direkte for domstolene uden først at skulle udnytte den  

 almindelige  

 administrative klagevej til disciplinarnævnet.
 Retsplejerådet, der har behandlet dette spørgsmål generelt  

 i den ovenfor nævnte betænkning, anfører (side 33), at det må kræve en særlig  

 begrundelse at stille som betingelse for indbringelse af en administrativ  

 afgørelse  

 for domstolene, at en administrativ klageadgang først skal være udnyttet.
Anvendelse af disciplinarmidler inden for forsvaret er  

 navnlig begrundet i hensynet til disciplinen.
Af samme grund er det af  

 afgørende  

 betydning, at disciplinarsager behandles så hurtigt, som det er muligt i det  

 konkrete tilfælde.
Dette gælder også for disciplinarchefens behandling af  

 klager over en afgørelse truffet af en underordnet disciplinarchef og for  

 disciplinarnævnets sagsbehandling og afgørelse.
Disciplinarsager, der får  

 deres  

 endelige administrative afslutning ved disciplinarnævnet, må i almindelighed  

 antages at være afgjort inden for få uger eller i hvert fald måneder.
 Hertil kommer i øvrigt, at disciplinarchefens vurdering af  

 en underordnet disciplinarmyndigheds afgørelse og den efterfølgende prøvelse  

 af  

 disciplinarchefens afgørelse ved disciplinarnævnet netop på grund af disse  

 instansers kendskab til dette særlige retsområde er en del af de  

 retssikkerhedsmæssige garantier.
Udvalget har derfor ud fra en samlet vurdering af såvel  

 principielle synspunkter som dette retsområdes særlige karakter fundet, at  

 det  

 alene er disciplinarnævnets afgørelse, der bør kunne indbringes for  

 domstolene,  

 dog således at disciplinarchefens afgørelse vil kunne indbringes for retten,  

 hvis nævnets afgørelse ikke foreligger senest 2 måneder efter, at sagen er  

 indbragt for nævnet.
Denne løsning svarer til det princip, der efter  

 skattestyrelsesloven gælder for indbringelse af f.eks. et skatteankenævns  

 afgørelse for domstolene, hvis Landsskatterettens afgørelse ikke foreligger  

 efter 6 måneder.
Udvalget finder, at underordnede disciplinarchefers  

 afgørelser  

 i disciplinarsager ikke skal kunne indbringes for domstolene, men alene for  

 disciplinarchefen.
 Det følger af den foreslåede bestemmelse til § 18, at  

 den, der ønsker disciplinarnævnets afgørelse prøvet af domstolene, selv skal  

 indbringe sagen for retten, dvs. udtage stævning mod forsvaret.
I gældende ret spores en betydelig usikkerhed om, hvilken  

 myndighed der er rette sagsøgte, hvis borgeren ønsker at anfægte en  

 afgørelse,  

 der er prøvet af et overordnet administrativt klagenævn.
For at afklare denne  

 tvivl indeholder forslaget en udtrykkelig bestemmelse om dette spørgsmål.
Har  

 disciplinarnævnet stadfæstet et pålagt disciplinarmiddel eller ændret dette  

 til  

 et mildere, harmonerer det med den overvejende tendens i civilprocessen, at  

 sagen anlægges mod nævnet.
Dette er også tilfældet, hvis den pågældende  

 ønsker  

 at anfægte nævnets afgørelse om ikke at behandle sagen.
I de øvrige tilfælde  

 vedrører sagen disciplinarchefens afgørelse.
I disse tilfælde vil de  

 almindelige regler føre til, at disciplinarchefen er rette sagsøgte.
Under  

 hensyn til, at disciplinarchefen er underordnet Forsvarskommandoen, findes  

 det  

 rigtigst, at sagen anlægges mod Forsvarskommandoen.
Herved sikres en ligelig  

 behandling af dem, der er undergivet disciplinaransvar, og samtidig den  

 bedste  

 oplysning af sagen, fordi ekspertisen vedrørende dette område samles i  

 Forsvarskommandoen.
Denne løsning medfører ingen ulempe for sagsøgeren - som  

 følge af reglen - på grund af bestemmelsen om rette værneting i stk. 4.
Adgangen til domstolsprøvelse i sager om disciplinarmidler  

 rejser spørgsmål om, hvorvidt disciplinarnævnets afgørelse skal indbringes  

 for  

 byretten, eller om sagerne skal behandles af landsretten i 1. instans med den  

 i  

 øvrigt deraf følgende fri ankeadgang til Højesteret.
Efter retsplejeloven  

 § 225, 1. punktum, behandles ved landsret i 1. instans sager »om  

 prøvelse  

 af afgørelser truffet af et ministerium eller en central statslig  

 klageinstans,  

 der har den øverste administrative kompetence til at træffe afgørelser i  

 sager  

 mellem det offentlige og private«.
Andre sager mod det offentlige behandles  

 af  

 byretten i 1. instans.
Udvalget foreslår som nævnt, jf. forslaget til § 15,  

 stk. 1, at der oprettes ét landsdækkende disciplinarnævn.
Dette ville  

 efter de gældende regler, jf. retsplejelovens § 225, 1. punktum,  

 indebære,  

 at disciplinarnævnets afgørelse skulle indbringes for landsretten.
Disciplinarsager vedrører pligtforsømmelser af mindre  

 alvorlig karakter, typisk sådanne der ikke er fundet strafværdige.
Det  

 forekommer  

 derfor ikke hensigtsmæssigt, at disse sager behandles af landsretten i første  

 instans, når andre sager om nok så indgribende spørgsmål skal behandles ved  

 byretten.
At foreskrive landsretsbehandling for disse sager vil i øvrigt  

 heller  

 ikke være i overensstemmelse med den almindelige tendens til at udvide  

 byretternes saglige kompetence især i civile sager.
Det foreslås derfor, jf. § 18, stk. 3, at  

 prøvelsen af disciplinarnævnets afgørelser sker ved byretten på det sted,  

 hvor  

 den, som sagen vedrører, er tjenstgørende.
Det samme gælder en eventuel  

 prøvelse af disciplinarchefens afgørelse efter stk. 2. Udsendt personel  

 er  

 altid meddelt fast tjenestested i Danmark uanset udsendelsen.
 Det følger af stk. 1, at en underordnet  

 disciplinarchefs afgørelse ikke kan indbringes for domstolene, men alene for  

 disciplinarchefen.
 Vedrører disciplinarsagen en hjemsendt militærperson, sker  

 prøvelsen af en disciplinarafgørelse, der er truffet inden hjemsendelsen, af  

 byretten på det sted, hvor den pågældende nu har hjemting, jf. forslaget til  

 § 18, stk. 3, 2. punktum.
Udvalget har ikke fundet grundlag for at foreslå særlige  

 bestemmelser om fri proces, advokatbeskikkelse, sagsomkostninger mv. i sager  

 om  

 domstolsprøvelse af disciplinarafgørelser.
Disse spørgsmål afgøres derfor  

 efter  

 retsplejelovens almindelige regler.
Det er udvalgets opfattelse, at der ikke skal være mulighed  

 for at indbringe disciplinarnævnets afgørelse for forsvarsministeren.
Dette  

 svarer til gældende ret.
 Der henvises til betænkningen side 352 - 356.
3.7. Kompensation Efter den gældende bestemmelse i militær retsplejelov  

 § 36, stk. 1, kan et strafpålæg senere ændres af blandt andre  

 rettergangschefen eller auditøren.
Efter § 36, stk. 2, anvendes  

 bestemmelserne om erstatning i kapitel 93 a i retsplejeloven med de fornødne  

 lempelser, når en straf ophæves eller eftergives efter stk. 1.  

 Retsplejelovens kapitel 93 a indeholder regler om erstatning i anledning af  

 strafferetlig forfølgning.
Militær retsplejelov indeholder ikke en tilsvarende  

 bestemmelse om erstatning mv. i tilfælde, hvor et disciplinarmiddel, der er  

 udstået, senere ophæves eller formildes.
Det antages imidlertid, at  

 § 36,  

 stk. 2, i militær retsplejelov kan anvendes i sådanne tilfælde, fordi  

 disciplinarmidler kun kan pålægges, hvis der er begået et strafbart forhold.
Udvalget om den militære straffe- og retsplejeordning har  

 fundet, at spørgsmålet om kompensation i tilfælde, hvor et disciplinarmiddel,  

 der er fuldbyrdet, inden afgørelsen ændres til fordel for den, der er pålagt  

 sanktionen, bør reguleres i en lovbestemmelse.
En lovbestemmelse er endvidere  

 af bevillingsmæssige grunde nødvendig for, at forsvaret kan yde økonomisk  

 kompensation i disse tilfælde.
 Lovforslagets § 16 giver hjemmel for, at den, der har  

 »udstået« et disciplinarmiddel, som senere ophæves eller formildes af  

 disciplinarchefen,  

 af disciplinarnævnet eller af retten, kan få tilkendt en kompensation for, at  

 den oprindelige  senere ændrede  afgørelse er blevet fuldbyrdet,  

 inden  

 afgørelsen er blevet ændret.
Efter den foreslåede bestemmelse er der mulighed for at yde  

 kompensation i form af frihed i tilfælde, hvor udståelsen af  

 disciplinarmidlet  

 har medført, at den pågældendes tjenstlige frihed er blevet inddraget i  

 forbindelse  

 med »udståelsen«.
Der er efter bestemmelsen endvidere mulighed for, at der  

 kan  

 ydes økonomisk kompensation  en godtgørelse  i tilfælde, hvor  

 tjenestefrihed  

 ikke er en relevant kompensation.
Dette kan være af praktisk betydning i  

 tilfælde,  

 hvor en værnepligtig er hjemsendt, inden den endelige afgørelse er truffet.  

 Endelig er der mulighed for efter bestemmelsen at fastsætte regler om  

 eventuel  

 anden kompensation end ovennævnte, hvis en sådan i den efterfølgende  

 administration af lovgivningen måtte vise sig hensigtsmæssig, eksempelvis  

 fritagelse  

 for bestemte former for arbejde.
Efter forslaget er det den myndighed, som træffer den  

 endelige afgørelse om at ophæve eller formilde et pålagt disciplinarmiddel,  

 der  

 tager stilling til en eventuel kompensation eller godtgørelse.
Det  

 forudsættes,  

 at myndigheden  disciplinarchefen eller disciplinarnævnet og i sidste  

 ende  

 retten  tager stilling til spørgsmålet af egen drift og i forbindelse  

 med den  

 materielle afgørelse.
 De nærmere betingelser for kompensationen, omfanget af  

 anden tjenestefrihed eller størrelsen af den økonomiske godtgørelse, vil  

 blive  

 fastsat administrativt i medfør af bemyndigelsesbestemmelsen i lovforslagets  

 § 16, stk. 2.
3.8. Forældelse Udvalget om den militære straffe- og retsplejeordning har  

 overvejet nødvendigheden af at fastsætte særlige regler for forældelse af  

 disciplinaransvar.
For andet disciplinæransvar, f.eks. efter  

 tjenestemandsloven, gælder ikke regler om forældelse.
Forhold, der er begået  

 for mange år siden, og som således ville være forældede, hvis de skulle have  

 været bedømt efter straffeloven, kan således principielt medføre pålæg af  

 disciplinæransvar efter tjenestemandsloven.
Udvalget har imidlertid fundet,  

 at  

 der bør fastsættes særlige regler om forældelse for disciplinaransvar for  

 militært  

 personel mv., jf. forslaget til § 19.
Indledningsvis bemærkes, at det allerede følger af  

 forslaget til § 8, at den overordnede, der finder anledning til, at der  

 bør pålægges disciplinaransvar, »snarest« skal indberette dette til nærmeste  

 overordnede. »Snarest« indebærer, at det skal ske umiddelbart efter, at det  

 pågældende forhold er blevet konstateret.
Adgangen til at påtale  

 disciplinarforseelser kan således efter omstændighederne bortfalde på grund  

 af  

 passivitet, hvis den overordnede ikke snarest efter at have konstateret  

 forholdet foretager indberetning.
Også disciplinarsager, der indledes efter  

 afslutningen af en militær straffesag, jf. nedenfor, forudsættes indledt og  

 forfulgt »snarest«, hvis adgangen hertil ikke skal fortabes ved passivitet.  

 Forældelsesfristen for disciplinaransvar har derfor kun betydning for  

 forhold,  

 der først konstateres længe efter, at de er begået (men inden for 2 år),  

 eller  

 i sager, der oprindeligt er indledt som straffesager.
Forældelsesfristen er efter forslaget 2 år, jf.  

 stk. 1. Dette svarer til fristen efter straffelovens § 93,  

 stk. 1, nr. 1, om forældelsesfristen for overtrædelser, hvor der ikke er  

 hjemlet højere straf end fængsel i 1 år, eller når straffen for overtrædelsen  

 ikke ville overstige bøde.
Fristen skal regnes fra det tidspunkt, hvor den  

 disciplinære forseelse er ophørt, jf. princippet i straffelovens § 94,  

 stk. 1.
Efter forslagets stk. 2 afbrydes forældelsen ved  

 underretning af den indberettede om, at han er blevet indberettet jf.  

 forslaget  

 til § 8 og § 9, eller at der indledes straffesag.
Der vil i praksis kunne  

 opstå  

 sager, der indledes som militære straffesager, men hvor efterforskningen  

 viser,  

 at der f.eks. ikke kan føres bevis for den krævede tilregnelse efter militær  

 straffelov, dvs. at det ikke kan bevises, at den formodede gerningsmand har  

 handlet forsætligt eller groft uagtsomt.
I andre tilfælde kan den militære  

 anklagemyndighed finde, at det, selvom betingelserne for strafansvar for så  

 vidt er opfyldt, er rimeligt at lade sagen behandle alene som disciplinarsag.  

 I  

 sådanne tilfælde kan sagen oversendes til disciplinarchefen til afgørelse af,  

 om der i stedet er grundlag for at pålægge disciplinaransvar, eventuelt med  

 auditørens bemærkninger hertil.
Det er således ved forslaget forudsat, at en  

 sag, der oprindeligt er indledt som straffesag, kan overgå til at blive en  

 disciplinarsag også senere end 2 år efter forseelsen er begået.
Forældelse af strafbare forhold afbrydes ved  

 rettergangsskridt, hvorved den pågældende sigtes for overtrædelsen, jf.  

 straffelovens § 94, stk. 3. Denne bestemmelse gælder også i  

 militære  

 straffesager, jf. den gældende bestemmelse i militær straffelov § 1. Det  

 vil derfor fortsat være en forudsætning for afbrydelsen af forældelsen for et  

 eventuelt strafferetligt ansvar, at der er foretaget rettergangsskridt,  

 hvorved  

 den pågældende er blevet sigtet, inden der er indtrådt forældelse efter  

 straffeloven.
Afbrydelse af forældelsen for at gøre disciplinaransvar  

 gældende  

 efter forslaget til stk. 2 er således i sig selv ikke tilstrækkeligt til  

 også at afbryde forældelsen af et eventuelt strafferetligt ansvar.
Ved forslaget til stk. 3 indføres en  

 underretningspligt vedrørende muligheden for at indlede disciplinarsag over  

 for  

 sigtede eller tiltalte i straffesager, der afsluttes uden dom, dvs. hvor  

 sagen  

 sluttes med påtaleopgivelse, tiltalefrafald, eller hvor efterforskningen  

 indstilles, jf. retsplejelovens § 749. Det samme gælder i sager, der  

 afsluttes med dom, dvs. såvel i tilfælde af fældende dom som ved frifindelse.  

 Formålet hermed er at sikre, at det står klart for den, mod hvem straffesagen  

 har været ført, at sagen ikke nødvendigvis er afsluttet med domfældelse,  

 frifindelse eller straffesagens afslutning i øvrigt, men at disciplinarchefen  

 kan have grundlag for at rejse disciplinarsag, f.eks. i tilfælde hvor den  

 pågældende findes at have handlet simpelt uagtsomt.
Udvalget forudsætter i  

 den  

 forbindelse, at underretningen også af bevismæssige grunde sker skriftligt og  

 indeholder den nødvendige vejledning om de mulige konsekvenser heraf.
 Der henvises til betænkningen side 357-359.
3.9. Tilsyn med anvendelsen af  

 disciplinarmidler Auditørerne og generalauditøren har efter militær  

 retsplejelov § 45 bl.a. til opgave at kontrollere de afgørelser mv., der  

 træffes af militære chefer med hensyn til pålæggelse af straf og  

 disciplinarmidler.
Samme opgave påhviler rettergangscheferne i forhold til  

 deres underordnede.
Udvalget om den militære straffe- og retsplejeordnings  

 forslag om anvendelsesområdet for disciplinarmidler indebærer, at  

 disciplinarmidler  

 fremover vil være civilretlige sanktioner.
Efter lovforslaget ligger  

 kompetencen  

 til at behandle straffesager hos forsvarets auditørkorps alene, mens militære  

 chefer  og kun disse  kan pålægge disciplinarmidler.
Denne opdeling af kompetencen betyder, at  

 disciplinarchefens afgørelse i en disciplinarsag alene kan prøves af  

 disciplinarnævnet.
Militære chefer, der er overordnet disciplinarchefen, kan  

 af  

 egen drift intervenere i en konkret disciplinarsag og herunder i nogle  

 tilfælde  

 med henvisning til det almindelige over- og underordnelsesforhold inden for  

 forsvaret ændre eller ophæve en afgørelse truffet af disciplinarchefen.
Dette  

 kan ske, så længe disciplinarnævnet ikke har truffet afgørelse i sagen.
Det skal i den forbindelse bemærkes, at der som følge af  

 den særlige klageprocedure ikke er mulighed for administrativ rekurs i  

 disciplinarsager.
Der kan ej heller antages at være mulighed for militære  

 chefer til at skærpe en afgørelse truffet af disciplinarchefen herunder  

 ophæve  

 denne.
Dog vil der eventuelt efter omstændighederne kunne blive tale om, at  

 den  

 disciplinarchef, som har truffet den fejlagtige afgørelse, derved selv har  

 begået en pligtforsømmelse, jf. herved også bemærkningerne til lovforslagets  

 § 14.
 Udvalget om den militære straffe- og retsplejeordning peger  

 endvidere på, at adskillelsen af sager om straf og disciplinarmidler rejser  

 flere spørgsmål.
Disciplinarsager behandles af militære chefer på det  

 enkelte tjenestested.
Om et bestemt begivenhedsforløb skal behandles som en  

 straffesag eller som en disciplinarsag, afhænger i et vist omfang af en  

 skønsmæssig vurdering.
Der vil derfor kunne være risiko for, at den praktiske  

 anvendelse af disciplinarmidler i nogen grad kan udvikle sig forskelligt fra  

 tjenestested til tjenestested.
Dette forhold kan også indebære en vis risiko  

 for, at sager om pligtforsømmelser, som efter den militære anklagemyndigheds  

 praksis ellers ville være blevet behandlet som straffesager (typisk en  

 bødesag), kan slutte med en disciplinarafgørelse, hvilket kan medvirke til  

 uklarhed med hensyn til, hvor grænsen mellem straf- og disciplinarmidler går.
Bl.a. disse forhold indebærer efter udvalgets opfattelse,  

 at der er behov for, at en overordnet myndighed inden for forsvaret har  

 indsigt  

 i, hvorledes disciplinarmidler fremover anvendes i praksis.
Dette gælder  

 såvel  

 af hensyn til at sikre en så vidt mulig ensartet praksis som med henblik på  

 at  

 skabe mulighed for gennem vejledning i generel form løbende at kunne bidrage  

 til en ensartet praksis med hensyn til behandlingen af disse sager.
En sådan central myndighed bør efter udvalgets opfattelse  

 løbende følge udviklingen i, hvorledes disciplinarmidler anvendes, både  

 generelt og konkret, og udarbejde oversigter over praksis.
Der vil efter  

 udvalgets opfattelse endvidere være behov for at kunne tilvejebringe  

 statistiske oplysninger om anvendelsen af disciplinarmidler, herunder for de  

 enkelte tjenestesteder, også med henblik på at kunne vurdere udviklingen på  

 området, ligesom et løbende kendskab til praksis giver mulighed for at  

 udfærdige  

 generelle vejledninger, orientere om væsentlige enkeltsager, der belyser  

 centrale spørgsmål, etc.
Sådanne væsentlige oplysninger kan endvidere  

 offentliggøres i en årlig beretning.
 Der henvises til betænkningen side 360.
Forsvarsministeriet har blandt andet på baggrund af  

 udvalgets bemærkninger besluttet, at den kommende myndighed - Forsvarets  

 Personeltjeneste -, som jf. aftale om Forsvarets ordning 2005-2009 oprettes  

 pr.  

 1. april 2005, vil skulle varetage disse opgaver.
Denne myndighed vil således  

 fremover være den centrale instans, som skal følge udviklingen mv. inden for  

 disciplinarområdet.
I lighed hermed vil det endvidere blive denne myndighed,  

 som får ansvaret for den løbende vejledning af disciplinarcheferne og andre  

 med  

 disciplinære beføjelser.
 Efter militær straffelov § 45, stk. 2, har  

 rettergangscheferne samt afdelings- og dermed ligestillede eller højere  

 chefer  

 adgang til nærmere at kontrollere deres underordnedes anvendelse af straffe-  

 og  

 disciplinarmyndighed.
Det følger af lovforslaget, at disciplinarchefens pligt til  

 at påse underordnede disciplinarchefers anvendelse af disciplinære sanktioner  

 vil være en del af det almindelige over- og underordnelsesforhold i  

 forsvaret,  

 da der vil være tale om ren civilretlige afgørelser.
Udvalget om den militære  

 straffe- og restplejerordning har derfor ikke fundet behov for en bestemmelse  

 svarende til den gældende § 45, stk. 2, i militær retsplejelov.
 Der henvises i øvrigt til betænkningen side 359 - 361.
 4. Lovforslagets økonomiske og administrative  

 konsekvenser mv.
Forslaget forventes ikke at have nævneværdige økonomiske  

 eller administrative konsekvenser for staten.
Dog må der som følge af den  

 afkriminalisering, som forslaget til militær straffelov lægger op til, i et  

 vist omfang forventes færre overtrædelser af den militære straffelov og  

 dermed  

 færre straffesager for den militære anklagemyndighed.
Omvendt vil en del af  

 disse sager i højere grad end i dag i stedet blive afgjort inden for  

 forsvaret  

 med et disciplinarmiddel.
Kompetence til at pålægge disciplinarmidler og  

 behandle disse sager vil imidlertid som efter de gældende regler fortsat ske  

 ved forsvarets myndigheder.
Samlet set forventes en mindre stigning i  

 antallet  

 af disciplinarsager derfor ikke at ville få nævneværdige økonomiske eller  

 administrative  

 konsekvenser.
Forslaget har ikke økonomiske eller administrative  

 konsekvenser for kommuner, amtskommuner og erhvervslivet.
Forslaget har ingen  

 miljømæssige konsekvenser.
Punkt 5. Forholdet til EU-retten Lovforslaget indeholder ikke EU-retlige aspekter.
Positive konsekvenser/  

  

 Mindre udgifter Negative konsekvenser/  

  

 Merudgifter Økonomiske og administrative konsekvenser for Staten Ingen af betydning Ingen af betydning Økonomiske og administrative konsekvenser for kommuner  

 og amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter 6. Hørte myndigheder mv.
 Betænkning nr. 1435/2004 om den militære straffelov,  

 retsplejelov og disciplinarlov har været sendt i høring hos følgende  

 myndigheder og organisationer:
 Præsidenten for Østre Landsret, Præsidenten for Vestre  

 Landsret, Københavns Byret, Præsidenten for retten i Århus, Præsidenten for  

 retten i Odense, Præsidenten for retten i Ålborg, Præsidenten for retten i  

 Roskilde, Den danske dommerforening, Domstolsstyrelsen,  

 Dommerfuldmægtigforeningen, Rigsadvokaten, Rigspolitichefen, Advokatrådet,  

 Institut for Menneskerettigheder, Landsforeningen af beskikkede advokater,  

 Dansk Røde Kors, Statsansattes Kartel (StK), Hærens konstabel og  

 korporalforening (HKKF), StK Forsvar, Tjenestemænds og overenskomstansattes  

 kartel (TOK), Centralforeningen for stampersonel (CS), Akademikernes  

 centralorganisation, Hovedorganisationen af officerer i Danmark (HOD),  

 Foreningen af forsvarets auditørfuldmægtige, Statstjenestemændenes  

 centralorganisation II (CO II), Forsvarets civil-etat (FCE), Danske  

 militærlægers organisation, Foreningen af forsvarets auditører, Dansk  

 tandplejerforening, Foreningen af ingeniører i forsvaret, Forsvarsarbejdernes  

 landsorganisation, Reserveofficersforeningen i Danmark, Værnepligtsrådet,  

 Statsministeriet, Udenrigsministeriet, Justitsministeriet, Finansministeriet,  

 Rigsombudet på Færøerne, Færøernes Landsstyre, Lagmandskontoret,  

 Rigsombudsmanden i Grønland og Grønlands Hjemmestyre.
Bemærkninger til lovforslagets enkelte bestemmelser Kapitel 1 Lovens formål Til § 1 Til stk. 1 Stk. 1 beskriver formålet med anvendelsen af  

 disciplinarmidler, nemlig at »sikre disciplinen inden for forsvaret«.
Denne  

 angivelse præciserer samtidig, at anvendelsen af disciplinarmidler konkret  

 forudsætter en vurdering hos disciplinarmyndigheden, af hvorvidt det i det  

 enkelte  

 tilfælde er nødvendigt at anvende en disciplinær sanktion af hensyn til  

 disciplinen.
Herved tilkendegives samtidig indirekte, at en sag om en  

 forseelse  

 efter omstændighederne også kan sluttes med f.eks. en uformel påtale,  

 misbilligelse eller lignende.
Dette er i overensstemmelse med de gældende  

 principper, jf. generalauditørens bemærkninger til cirkulære af 2. marts  

 1990,  

 hvorefter »småforseelser normalt bør afgøres med en mundtlig misbilligelse af  

 det passerede«, og det princip skal følges, »således at strafferetlig  

 sanktion  

 normalt kun bringes i anvendelse ved noget grovere eller gentagne  

 forseelser«.
Til stk. 2 Stk. 2 indeholder de grundlæggende forudsætninger for  

 at pålægge disciplinære sanktioner.
For det første kræves det, at der foreligger en  

 overtrædelse af gældende regler.
De regler, der kan være tale om, er  

 beskrevet  

 i §§ 4 og 5 i lovudkastet.
 For det andet er det en forudsætning, at der af  

 disciplinære grunde konkret skønnes at være behov for at anvende en  

 formaliseret sanktion og ikke blot f.eks. en uformel påmindelse eller  

 lignende  

 for at tilkendegive, at den pågældende har begået en forseelse.
 Det centrale område for anvendelse af disciplinarmidler er  

 de pligtforsømmelser, der ikke er strafbare efter militær straffelov, enten  

 fordi den pågældende ikke har haft den nødvendige tilregnelse til at begå en  

 strafbar overtrædelse, eller fordi overtrædelsen ikke er tilstrækkelig  

 alvorlig  

 i tilfælde, hvor strafansvar forudsætter, at overtrædelsen er af grov  

 karakter.
Stk. 2 udelukker ikke, at et disciplinarmiddel kan anvendes  

 i tilfælde, hvor det pågældende forhold for så vidt må bedømmes som en  

 strafbar  

 pligtforsømmelse, typisk hvor sanktionen ellers ville være en bøde.
Dette er  

 præciseret i § 1, stk. 2, in fine.
Hovedreglen efter forslaget til militær straffelov er, at en  

 pligtforsømmelse skal være grov, og at forholdet skal kunne tilregnes den  

 pågældende som forsætligt eller groft uagtsomt, for at kunne straffes.
Begge  

 betingelser skal være opfyldt.
Efter disciplinarloven kan et disciplinarmiddel pålægges  

 for hovedparten af de forhold, der er nævnt i militær straffelov, og som ikke  

 er af grov karakter.
Det er tilstrækkeligt, at der foreligger simpel  

 uagtsomhed.
Det betyder, at der alene kan reageres med et disciplinarmiddel,  

 selvom forholdet er af grov karakter, når der foreligger simpel uagtsomhed.
Kompetencen til at pålægge disciplinarmidler vil ligesom  

 efter de gældende regler alene tilkomme militære myndigheder.
Kompetencen til  

 at efterforske og påtale strafbare forhold vil efter forslaget til militær  

 retsplejelov § 6, stk. 1, og § 7, stk. 1, derimod alene  

 kunne udøves af den militære anklagemyndighed.
Adskillelsen mellem kompetencen og sagsbehandlingen i  

 straffesager og disciplinarsager er således skarp og uden overlapning.  

 Beskrivelsen af de overtrædelser, der kan medføre strafansvar efter militær  

 straffelov, og de pligtforsømmelser, der kan medføre ansvar efter  

 disciplinarloven, således som disse er beskrevet i forslaget til §§ 4 og  

 5, er derimod i et vist omfang sammenfaldende, således at visse overtrædelser  

 i  

 det nedre område for strafansvar også er omfattet af disciplinarloven.
Det  

 kan  

 naturligvis være vanskeligt i det enkelte tilfælde at afgøre, om et forhold  

 er  

 af grov karakter, og/eller hvilken grad af tilregnelse, der må antages at  

 være  

 tale om.
Denne delvise overlapning af gerningsbeskrivelsen kendes også inden  

 for den almindelige lovgivning i forholdet mellem pligtforsømmelser efter  

 tjenestemandsloven og pligtforsømmelser efter straffelovens § 157.
Det er derfor muligt i særlige tilfælde at reagere alene  

 med et disciplinarmiddel, hvor betingelserne for at anvende straf i øvrigt er  

 opfyldt.
At et strafbart forhold behandles i disciplinarlovens former og ikke  

 efter militær straffe- og retsplejelov, kan rejse visse principielle  

 betænkeligheder af retssikkerhedsmæssig karakter.
Når det alligevel er fundet  

 hensigtsmæssigt, at der i et vist omfang skabes mulighed for, at forhold, der  

 er strafbare, kan mødes med et disciplinarmiddel i stedet, har det sammenhæng  

 med følgende:
I det konkrete tilfælde, hvor der foreligger et forhold,  

 som kan strafforfølges, kan der foreligge undskyldende omstændigheder eller  

 personlige forhold, der gør det ubetænkeligt, at den militære chef slutter  

 sagen alene med at pålægge et disciplinarmiddel.
Det ville i sådanne tilfælde  

 ikke være hensigtsmæssigt, om den militære chef skulle være henvist til at  

 sende sagen til den militære anklagemyndighed  eventuelt med  

 indstilling om,  

 at påtale blev opgivet.
At afslutte sagen med en disciplinær sanktion i stedet for  

 straf kan f.eks. være velbegrundet i førstegangstilfælde og i sager, hvor der  

 foreligger formildende omstændigheder.
Dette er for så vidt i fuld  

 overensstemmelse  

 med den gældende bestemmelse i militær retsplejelov § 37, stk. 2,  

 hvorefter disciplinarmidler »skal anvendes i stedet for mindre straffe,  

 medmindre omstændighederne taler imod det«.
Som det fremgår af forslaget til § 11, foreslås det,  

 at disciplinarchefen skal sende sagen til auditøren, hvis disciplinarchefen  

 finder det tvivlsomt, om sagen skal behandles som en straffesag.
Denne  

 forpligtelse  

 for disciplinarchefen til at sende sagen til den militære anklagemyndighed  

 skal  

 ses på baggrund af de ovenstående bemærkninger.
Forslaget til § 11 har  

 til  

 formål at skabe mulighed for, at den konkrete sag i givet fald kan behandles  

 i  

 det rette regi og efter det rette regelsæt.
 Der er herved givet militære chefer, der kan pålægge  

 disciplinarmidler, en rimelig margin med hensyn til at vurdere, om en  

 pligtforsømmelse i det konkrete tilfælde kan afgøres med en sådan sanktion,  

 eller om sagen skal forelægges auditøren med henblik på eventuelt at indlede  

 straffesag.
 § 1, stk. 2, indebærer endvidere, at hvis  

 disciplinarchefen finder det tvivlsomt, om forholdet er strafbart, men  

 konkret  

 vurderer, at sagen, selvom forseelsen anses for at være strafbar, kan afgøres  

 med et disciplinarmiddel, vil denne kunne afgøres uden forudgående  

 forelæggelse  

 for auditøren.
 Det bør fremhæves, at såfremt disciplinarmyndigheden vælger  

 at behandle en åbenbar straffesag som en disciplinarsag f.eks. med det formål  

 at dække over nogen, vil det i sig selv indebære en pligtforsømmelse, der kan  

 være strafbar.
 Endelig er det med formuleringen i § 1, stk. 2,  

 »kan pålægges«, tilkendegivet, at anvendelsen af disciplinarmidler er  

 fakultativ, dvs. at en mindre forseelse  som tilfældet er efter de  

 gældende  

 bestemmelser  ikke nødvendigvis skal mødes med en formaliseret  

 sanktion, men  

 at en påmindelse, misbilligelse etc. i den givne situation kan anvendes i  

 stedet for straf eller et disciplinarmiddel.
 Der henvises i øvrigt til lovforslagets almindelige  

 bemærkninger punkt 3.1. og 3.2.
Kapitel 2 Lovens område mv.
Til §§ 2 og 3 Det foreslås, at det militære personel, der kan pålægges  

 disciplinarmidler, er det samme som det, der kan pådrage sig strafansvar for  

 overtrædelse af militær straffelov i fredstid henholdsvis under væbnet  

 konflikt.
 Det er fundet mest hensigtsmæssigt, at der i  

 disciplinarloven optages en udtrykkelig beskrivelse af denne personkreds i  

 stedet for blot at henvise til beskrivelsen i forslaget til militær  

 straffelov  

 § 1, henholdsvis § 2.
 Udtrykket militært personel omfatter efter lov om  

 forsvarets personel, jf. lovbekendtgørelse nr. 81 af 12. februar 2004,  

 § 2, stk. 1, følgende:
1)  

 	  

 Befalingsmænd og  

 menige, der indordnes i en rækkefølge af militære grader efter  

 forsvarsministerens  

 nærmere bestemmelse, 2)  

 	  

 auditørpersonel,  

 gejstligt personel og musikerpersonel samt andet personel efter  

 forsvarsministerens  

 bestemmelse.
Befalingsmænd omfatter personel af officersgruppen og  

 sergentgruppen.
Menige omfatter personel af konstabelgruppen,  

 konstabelelever,  

 værnepligtige menige og kvindelige menige på værnepligtslignende vilkår, jf.  

 samme lovs § 2, stk. 2. Det i § 2, stk. 1, nr. 2, nævnte  

 personel  

 betegnes som militært personel uden for den militære rækkefølge.
 Forsvarsministeren har endvidere fastsat nærmere  

 bestemmelser om militære grader mv. for personel i det militære forsvar, for  

 tiden i bekendtgørelse nr. 325 af 28. april 1994.
Udtrykket »tjenstgørende« indebærer, at personellet skal  

 være ansat eller indkaldt til tjeneste i forsvaret.
Det er uden betydning om  

 det militære personel er fastansat eller midlertidigt tjenstgørende.
Personel  

 af reserven vil eksempelvis kun være omfattet i det omfang, de er indkaldt  

 til  

 tjeneste.
Ansættelsesforholdets begyndelsestidspunkt og ophørstidspunkt vil  

 være  

 afgørende.
For så vidt angår værnepligtige er begyndelsestidspunktet det  

 tidspunkt, på hvilket de efter indkaldelse møder eller skulle møde for at  

 indtræde eller genindtræde i forsvaret.
Hjemsendelsestidspunktet er afgørende  

 for ophørstidspunktet.
 Militært personel, såvel ansatte som indkaldte, har dog  

 fortsat visse pligter, som påhviler dem også efter hjemsendelsen.
 Som pligter, der påhviler hjemsendt personel, kan f.eks.  

 nævnes tavshedspligt med hensyn til forhold, som den pågældende er blevet  

 bekendt med under tjenesten, og hvis hemmeligholdelse ifølge sagens natur er  

 påkrævet eller foreskrevet efter bestemmelser for den militære sikkerhed,  

 forskriftsmæssig opbevaring af eventuelle våben, uniform og anden udleveret  

 udrustning.
Det fremgår af den militære retsplejelov § 40, at  

 disciplinarmidlerne belæring, tilrettevisning eller overflytning til anden  

 tjeneste kan anvendes over for alle undergivne.
De øvrige disciplinarmidler  

 kan  

 derimod ikke anvendes over for officerer og faste befalingsmænd eller dermed  

 ligestillede,  

 medmindre de pågældende er elever på en militær skole.
Ud fra lighedsbetragtninger er der ikke fundet grundlag for  

 at medtage en lignende bestemmelse i forslaget til militær disciplinarlov.  

 Afgørende for hvilket disciplinarmiddel, der skal bringes i anvendelse, er,  

 at  

 det i den konkrete situation er det bedst egnede disciplinarmiddel, der  

 finder  

 anvendelse, ikke mindst af hensyn til den pædagogiske effekt, det valgte  

 disciplinarmiddel  

 må antages at have.
Der vil være forskel på, hvilket disciplinarmiddel, der i  

 den konkrete situation må antages at have den tilsigtede effekt på  

 eksempelvis  

 en ældre officer og en uerfaren værnepligtig.
I forslaget til § 3 vedrørende væbnet konflikt er ikke  

 medtaget en bestemmelse svarende til forslaget til militær straffelov  

 § 2,  

 nr. 3, idet de forhold, der er omfattet af denne bestemmelse, er af så  

 alvorlig  

 karakter, at der ikke er grundlag for at antage, at sådanne forhold kan  

 resultere i et disciplinarmiddel.
Desuden er denne personkreds uden for  

 disciplinarlovens primære anvendelsesområde.
Som det fremgår af forslaget til §§ 2 og 3, omfatter  

 personkredsen også internerede, udenlandske militærpersoner, jf. § 2,  

 stk. 2, henholdsvis krigsfanger mv., jf. § 3, nr. 2. Såvel de  

 nugældende som de foreslåede bestemmelser er en forudsætning for at opfylde  

 Danmarks internationale forpligtelser.
Beskrivelsen svarer til gældende  

 militære straffelov §§ 5, stk. 2, og 6, nr. 2, og forslaget til  

 § 1, stk. 2, og § 2, nr. 2, i militær straffelov.
Disciplinaransvaret er knyttet til personen og er således  

 ikke territorielt begrænset.
Lovforslaget indeholder derfor ikke en  

 bestemmelse  

 svarende til § 2 i den gældende militære straffelov om lovens  

 territoriale  

 gyldighedsområde.
Kapitel 3 Pligtforsømmelser og disciplinarmidler Til §§ 4 og 5 Bestemmelserne angiver de pligtforsømmelser, som skal kunne  

 medføre disciplinarmidler.
De foreslåede bestemmelser er ganske detaljerede.
En mere  

 generel, bredt formuleret bestemmelse om disciplinaransvarets grænser  

 svarende  

 til tjenestemandslovens § 10 har været overvejet, men under hensyn til  

 de  

 omfattede personers retssikkerhed angiver reglen så præcist som muligt de  

 enkelte overtrædelser og indeholder kun en generelt formuleret  

 opsamlingsbestemmelse om pligtforsømmelser.
Der har i denne forbindelse også  

 været lagt vægt på, at personkredsen, der efter forslaget skal være omfattet  

 af  

 disciplinarreglerne, er bredere end efter tjenestemandsloven.
 Gerningsbeskrivelsen i § 4, nr. 1, 2, 3, 4 og 5 er  

 bygget over forslag til militær straffelov § 11 (ulydighed), § 13  

 (respektstridig opførsel), § 19 (krænkende behandling af sideordnede) og  

 § 23 (om ordensforstyrrelser, herunder i udlandet). Bestemmelserne i nr.  

 6  

 - 9 er bygget over forslaget til militær straffelov § 24  

 (vagtforseelse),  

 § 25 (udeblivelse), § 26 (militært hærværk) og § 27 (den  

 almindelige bestemmelse om pligtforsømmelse).
 Det forudsættes, at den foreslåede bestemmelse i § 4,  

 nr. 8 (militært hærværk), ikke medfører en ændring i den nuværende praksis,  

 hvorefter mindre alvorlige og uforsætlige tilfælde af tab af udrustning mv.  

 normalt ikke medfører, at forholdet resulterer i en disciplinarretlig  

 sanktion,  

 jf. herved også bemærkningerne til forslag til militær straffelov § 26.
 De foreslåede bestemmelser i § 5, stk. 1 og 2,  

 svarer til bestemmelserne i forslag til militær straffelov §§ 15, 17, 18  

 og 16.
 Forhold, der er beskrevet i forslag til militær straffelov  

 § 12 (mytteri), § 20 (indtagelse af bl.a. alkohol), § 21  

 (overtrædelse af promillegrænser) og § 22 (besiddelse og indtagelse af  

 euforiserende  

 stoffer), er ikke medtaget i forslaget til militær disciplinarlov, da disse  

 forhold er af en så alvorlig karakter, at de ikke bør kunne afgøres med et  

 disciplinarmiddel.
Til § 6 Disciplinarmidler er ikke blot sanktioner over for tilfælde  

 af pligtforsømmelser, men tjener også et fremadrettet pædagogisk formål.  

 Netop  

 det pædagogiske sigte vil derfor i de fleste tilfælde have betydning for,  

 hvilket disciplinarmiddel der bør vælges i det enkelte tilfælde.
 § 6 angiver de disciplinarmidler, som skal kunne  

 anvendes over for de tilfælde af militære pligtforsømmelser, der er omfattet  

 af  

 §§ 4 og 5. Det gælder som udgangspunkt de forhold, der ikke er grove,  

 eller som er begået alene af simpel uagtsomhed og derfor ikke er strafbare.
 Der henvises i øvrigt til lovforslagets almindelige  

 bemærkninger punkt 3.3. og 3.4.
Kapitel 4 Behandlingen af disciplinarsager Til § 7 Efter den foreslåede bestemmelse fastsættes de nærmere  

 regler om, hvilke militære chefer der har kompetence til at pålægge  

 disciplinarmidler, administrativt.
Dette svarer til den gældende ordning, jf.  

 militær retsplejelov § 39.
 Der henvises til lovforslagets almindelige bemærkninger  

 punkt 3.4.
Til § 8 Til stk. 1 Bestemmelsen angiver, hvorledes en disciplinarsag rejses.
Overordnet personel, som ikke selv har disciplinarmyndighed,  

 skal efter den foreslåede bestemmelse indberette sagen til den nærmeste  

 overordnede.
Indberetning forudsættes at ske i overensstemmelse med de  

 almindelige  

 regler om indberetning ad kommandovejen.
Har nærmeste overordnede heller ikke  

 selv disciplinarmyndighed, skal han videresende indberetningen, jf.  

 stk. 2. Er det derimod en underordnet chef med disciplinære beføjelser  

 eller disciplinarchefen selv, der konstaterer forholdet, behandler denne selv  

 sagen.
Det forudsættes, at indberetningen sker skriftligt med  

 angivelse af, hvilken bestemmelse, der anses for overtrådt, og en kort  

 beskrivelse af de faktiske omstændigheder vedrørende forholdet.
Det bemærkes,  

 at elektronisk indberetning må anses for tilstrækkeligt til, at  

 skriftlighedskravet  

 er opfyldt.
Der er naturligvis ikke noget i vejen for, at den, der afgiver  

 indberetning, mundtligt varsler denne for modtageren, men dette må i så fald  

 følges op af en skriftlig indberetning.
Indberetning skal foretages snarest.
Med dette udtryk  

 tilkendegives, at indberetning skal ske i umiddelbar forbindelse med  

 forseelsen  

 eller ganske kort tid derefter.
Udtrykket »snarest« har naturligvis en anden  

 karakter i mere komplicerede sager eller i sager, hvor det ikke er praktisk  

 muligt umiddelbart at indberette forholdet.
Er kravet om, at indberetning  

 skal  

 ske »snarest«, ikke opfyldt, vil der efter omstændighederne kunne foreligge  

 passivitet, der medfører, at en disciplinarsag ikke kan gennemføres.
Der  

 henvises i øvrigt til lovforslagets almindelige bemærkninger punkt 3.8.
 Hvis forholdet først konstateres nogen tid efter, at det er  

 begået, skal indberetning ske snarest efter, at den, der vil indberette  

 forholdet, er blevet bekendt med, at der må antages at foreligge en  

 tjenesteforsømmelse.
 Ved formuleringen af stk. 1 er det præciseret, at der  

 ikke består en absolut pligt til at indberette et muligt disciplinært  

 forhold,  

 ligesom den, der overvejer at foretage indberetning, ikke nødvendigvis selv  

 skal foretage en nærmere vurdering af forholdet.
Det følger af de gældende bestemmelser, jf.  

 generalauditørens supplerende bemærkninger i tilknytning til cirkulære af 2.  

 marts 1990, at »småforseelser normalt bør afgøres med en mundtlig  

 misbilligelse  

 af det passerede«, og at det princip skal følges, »således at strafferetlig  

 sanktion normalt kun bringes i anvendelse ved noget grovere eller gentagne  

 forseelser«.
Det forudsættes, at dette princip også følges fremover.
 Befalingsmænd og andre overordnede vil derfor fortsat inden  

 for rimelige rammer have mulighed for selv at vurdere, om en adfærd, der kan  

 medføre disciplinaransvar, skal indberettes eller som i dag klares på stedet  

 med f.eks. en uformel mundtlig misbilligelse.
 Det skal fremhæves, at en overordnets undladelse af at  

 indberette et klart disciplinært forhold, der har negativ indvirkning på  

 disciplinen, efter omstændighederne kan indebære en pligtforsømmelse, der kan  

 medføre straf eller et disciplinarmiddel.
Til § 9 Den foreslåede bestemmelse i § 8 regulerer ikke den  

 situation, hvor militært personel finder anledning til at indberette en  

 ikke-underordnet for et muligt disciplinært forhold.
En sådan bestemmelse,  

 der  

 ikke findes i dag, foreslås optaget som § 9. En underordnet, f.eks. en  

 værnepligtig,  

 kan efter bestemmelsen indberette såvel en overordnet som en sideordnet eller  

 foranstående, der ikke samtidig er hans overordnede.
 Finder den underordnede, at en overordnet har gjort sig  

 skyldig i en pligtforsømmelse, der eventuelt kan medføre straf eller  

 disciplinaransvar, skal han efter de gældende regler indgive anmeldelse til  

 de  

 militære myndigheder, jf. den gældende bestemmelse i militær retsplejelov  

 § 22. Dette skyldes, at anvendelse af disciplinarmidler efter de  

 gældende  

 regler forudsætter, at der er begået et strafbart forhold.
 Da disciplinarsager efter lovforslaget adskilles fra straffesager,  

 vil det være nødvendigt med en selvstændig bestemmelse, der regulerer  

 adgangen  

 til at indgive anmeldelse mod en overordnet for en mulig  

 disciplinarforseelse.
 Det må antages, at det i praksis ofte vil være den nærmeste  

 overordnede, som den pågældende ønsker at indberette, og det kan ikke  

 udelukkes, at incitamentet til at indberette en mulig disciplinær forseelse  

 svækkes,  

 hvis indberetningen skal indgives til den, som indberettes (ad  

 kommandovejen).
 Det foreslås derfor, at anmeldelsen i disse tilfælde skal  

 indgives direkte til disciplinarchefen, der således har ansvaret for, at den  

 pågældende underrettes om, at indberetning er sket.
Sådanne indberetninger vedrørende overordnede mv. må  

 antages ofte at kunne vedrøre alvorligere forhold.
Også af denne grund bør  

 disse indberetninger indgives direkte til disciplinarchefen, der normalt vil  

 være tjenestestedets øverste militære chef, for hvem det i øvrigt er  

 væsentligt  

 at have løbende kendskab til, hvad der foregår blandt personellet bl.a. for  

 at  

 kunne opfylde sin tilsynspligt.
Med den foreslåede løsning undgås desuden  

 enhver risiko for mistanke om, at en indberetning vedrørende en overordnet  

 kan  

 blive undertrykt.
Hvis en indberetning foretages til en anden end  

 disciplinarchefen, skal den pågældende videresende indberetningen direkte til  

 disciplinarchefen.
Dette fremgår af forslaget til § 9, 2. punktum.
 Den foreslåede bestemmelse udelukker ikke, at  

 disciplinarchefen som overordnet kan tage en sag op af egen drift.
Efter § 9 er det enhver militær person, der kan  

 indberette sideordnet, overordnet, foranstående og efterstående personel for  

 et  

 muligt disciplinært forhold, jf. indledningen til bestemmelsen, »den, der  

 finder  «.
Civile er derimod ikke omfattet af bestemmelsen.
Klager fra  

 civile,  

 f.eks. fra familiemedlemmer til militært personel, vil som det er tilfældet i  

 dag, blive underkastet en saglig behandling, herunder også med henblik på at  

 vurdere, om henvendelsen må antages at kunne give anledning til, at den  

 pågældende militære myndighed indleder disciplinarsag eller straffesag.
§ 9 vedrører alene indberetning for muligt  

 disciplinært forhold.
Bestemmelsen regulerer derimod ikke spørgsmålet om den  

 almindelige klageadgang for militært personel.
Sådanne klager skal efter de  

 gældende regler indgives ad kommandovejen.
Fremgår det af en indberetning efter § 9, at den  

 vedrører et muligt disciplinært forhold, skal disciplinarchefen behandle  

 henvendelsen som en sådan indberetning.
Viser en nærmere undersøgelse, at der  

 ikke er tale om et disciplinært forhold, skal sagen afvises som  

 disciplinarsag  

 og overgå til behandling som almindelig klagesag, hvis der findes grundlag  

 herfor.
Viser en klage over en overordnet, der indgives efter de  

 almindelige regler, sig at vedrøre et forhold, der kan rumme en  

 pligtforsømmelse, der er omfattet af reglerne i disciplinarloven, skal den,  

 der  

 modtager klagen, sende sagen til disciplinarchefen.
Dette er i  

 overensstemmelse  

 med den gældende retstilstand, hvorefter en overordnet, der modtager en  

 klage,  

 er tjenstligt forpligtet til at videresende henvendelsen til rette myndighed.
En underordnet har ikke en ubetinget pligt til at foretage  

 indberetning.
Undladelse af at indberette et muligt disciplinært forhold  

 vedrørende en overordnet vil imidlertid i helt særegne tilfælde kunne være en  

 pligtforsømmelse efter militær straffelov eller disciplinarloven.
F.eks. må  

 det  

 antages, at en kaptajn, der konstaterer, at hans overordnede major har gjort  

 sig skyldig i en klar pligtforsømmelse, er forpligtet til at indberette  

 forholdet.
 Menigt personel har ikke pligt til at foretage indberetning  

 om disciplinære forhold.
Til § 10 § 10 beskriver sagsbehandlingen ved  

 disciplinarmyndigheden, dvs. den militære chef, der senere skal træffe  

 afgørelse i sagen.
Til stk. 1 Stk. 1 indeholder generelle bestemmelser, der gælder  

 for behandlingen af alle typer af disciplinarsager.
Det følger af 1. punktum, at disciplinarmyndigheden skal  

 sikre sig, at sagen er forsvarligt oplyst, inden den afgøres.
Denne  

 bestemmelse  

 er for så vidt ikke nødvendig, idet den følger af den uskrevne  

 forvaltningsretlige grundsætning, at myndighederne har pligt til at sikre, at  

 sagen bliver forsvarligt oplyst (officialmaksimen). Ved bestemmelsen, der  

 gælder på ethvert stadie af sagen, er fastslået, at det er  

 disciplinarmyndigheden, der har ansvaret for sagens oplysning.
Efter 2. punktum må der ikke træffes afgørelse i sagen, før  

 den indberettede har haft lejlighed til at udtale sig om de faktiske  

 oplysninger i sagen, som kan antages at få betydning for afgørelsen.
Herved  

 er  

 endvidere tilkendegivet, at disciplinarmyndigheden har pligt til at sikre  

 sig,  

 at den indberettede er bekendt med alle foreliggende oplysninger i sagen.
 Dette krav vil i enkle sager naturligt blive opfyldt ved,  

 at den indberettede forklarer om de faktiske forhold, der er indberettet, jf.  

 stk. 3. Giver forklaringen ikke anledning til, at der efter  

 disciplinarmyndighedens opfattelse skal indhentes yderligere oplysninger  

 eller  

 foretages yderligere undersøgelser, er proceduren afsluttet, og sagen kan  

 afgøres.  

 Det samme gælder i tilfælde, hvor den indberettede ikke ønsker at udtale sig,  

 og hvor disciplinarmyndigheden på det foreliggende grundlag finder det  

 ufornødent at lade yderligere undersøgelser foretage.
 Kravene til partshøring efter de foreslåede bestemmelser  

 giver den indberettede en bedre retsstilling end den, der følger af  

 forvaltningslovens § 19, stk. 1.
Der skal for det første partshøres over »de faktiske  

 oplysninger i sagen, som har betydning for afgørelsen«, og ikke blot over  

 faktiske oplysninger, der er af væsentlig betydning for sagens afgørelse  

 (således som det er formuleret i forvaltningsloven). For det andet er det  

 uden  

 betydning, om oplysningerne kan antages at være til gunst eller ugunst for  

 den  

 indberettede.
Det forhold, at myndigheden kan gå ud fra, at den indberettede  

 er  

 bekendt med, at myndigheden er i besiddelse af de foreliggende oplysninger og  

 vil tillægge dem betydning, fritager ikke for partshøring.
 Ved formuleringen af § 10, stk. 3, er det  

 forudsat, at partshøringen kan ske mundtligt på stedet og med angivelse af  

 den  

 påtænkte sanktion.
Det følger af god forvaltningsskik, at den indberettede  

 samtidig bliver gjort bekendt med den påtænkte sanktion.
Tanken hermed er, at  

 den pågældende bør vide, »hvad han er oppe imod«, for at kunne varetage sine  

 interesser på dette tidspunkt af sagen.
At der gælder en sådan (ulovbestemt)  

 regel, er antaget af Folketingets Ombudsmand i en række udtalelser (se f.eks.  

 FOB 1994, s. 169, særligt s. 176). Der kan også henvises til, at en sådan  

 meddelelse skal gives indsatte efter disciplinærstrafbekendtgørelsen  

 (bekendtgørelse  

 nr. 385 af 17. maj 2001, § 6, stk. 2, nr. 1).
 Formålet med partshøringen er, at den indberettede skal  

 have mulighed for at forholde sig til de oplysninger, som han får forelagt.  

 Forvaltningslovens § 19, stk. 1, bestemmer, at det sker, for at den  

 pågældende skal være »givet   lejlighed til at fremkomme med en udtalelse«.  

 Heri ligger, at den indberettede skal have en rimelig frist til at forholde  

 sig  

 til det materiale, som han får forelagt.
Hvad der er en rimelig frist, må afhænge af forholdene i  

 den enkelte sag.
Hvis der er tale om enkle, uomtvistede faktiske oplysninger,  

 og hvor sanktionen følger et ret fast mønster (f.eks. hvor det er utvivlsomt,  

 at der er tale om for silde møde eller udeblivelse af en bestemt varighed),  

 vil  

 en rimelig frist efter omstændighederne kunne gå ned til ganske kort tid.  

 Omvendt  

 vil en rimelig frist i komplicerede sager, hvor der f.eks. er tale om et  

 omtvistet  

 og kompliceret faktum, kunne være af længere varighed.
Fristen kan som nævnt efter omstændighederne være ganske  

 kort.
I nogle tilfælde kan der være behov for, at partshøring helt må  

 undlades,  

 fordi der er et særligt behov for, at der på stedet træffes en afgørelse om  

 at  

 pålægge et disciplinarmiddel.
I et sådant tilfælde er der mulighed for efter  

 en  

 konkret afvejning efter forvaltningslovens § 19, stk. 2, nr. 3, at  

 pålægge en disciplinær sanktion uden forudgående partshøring.
Til stk. 2 Den praktiske behandling af sagen indledes som beskrevet i  

 stk. 2 med, at disciplinarmyndigheden indkalder den indberettede, når  

 indberetningen er modtaget.
Herved er tilkendegivet, at disciplinarsager  

 forventes behandlet i hovedsagen mundtligt og ikke på skriftligt grundlag som  

 forudsat i forvaltningsloven.
Mundtlig sagsbehandling er praktisk  

 gennemførlig  

 i disse sager, fordi den indberettede og disciplinarmyndigheden typisk vil  

 befinde sig på samme tjenestested under sagens behandling.
En mundtlig behandling af sagen giver i forhold til en  

 skriftlig sagsbehandling desuden mulighed for, at sagen kan behandles  

 hurtigt,  

 hvilket navnlig af hensyn til disciplinen er af overordentlig væsentlig  

 betydning.
Den mundtlige behandling kan tilrettelægges sådan, at den er  

 mindst  

 lige så betryggende som den skriftlige.
Der er bl.a. mulighed for på stedet  

 at  

 korrigere eventuelle misforståelser med hensyn til sagens faktiske  

 oplysninger.  

 Den mundtlige sagsbehandling vil i de fleste tilfælde give den indberettede  

 bedre mulighed for at forklare og forsvare sig, end hvis han var henvist til  

 at  

 afgive skriftlige indlæg.
I forbindelse med indkaldelsen af den indberettede, jf.  

 § 10, stk. 2, skal disciplinarmyndigheden underrette den pågældende  

 om, at han er indberettet.
Dette krav følger ikke af forvaltningsloven.
Det  

 er  

 den, der modtager indberetningen, der skal underrette den indberettede om  

 sagen.
Herved skabes sikkerhed for, hvem der har handlepligten.
Dette  

 udelukker  

 naturligvis ikke, at den, der har foretaget eller vil foretage indberetning,  

 i  

 forvejen har informeret den pågældende om, at han er eller vil blive  

 indberettet.
Underretningen af den indberettede skal endvidere indeholde  

 oplysning om, hvilket disciplinært forhold, han er indberettet for, idet den  

 indberettede har et rimeligt krav på at vide, hvad sagen i hovedtræk drejer  

 sig  

 om.
Der stilles ikke krav om, at der skal gives en udførlig redegørelse for  

 indholdet af indberetningen, men det skal oplyses, at der er tale om en  

 indberetning om f.eks. udeblivelse, for silde møde, vagtforseelse, ulydighed  

 etc., samt tidspunktet for det indberettede forhold.
Proceduren for underretning er i øvrigt ikke beskrevet i  

 lovteksten.
Forsvarsministeren vil i nødvendigt omfang kunne fastsætte  

 nærmere  

 bestemmelser herom, jf. forslaget til § 21.
Det følger endvidere af stk. 2, at den indberettede  

 har ret til at møde med en bisidder til at bistå sig.
Denne oplysning skal  

 ligeledes gives  mundtligt eller skriftligt  samtidig med  

 indkaldelsen.
Dette  

 svarer til, hvad der gælder efter tjenestemandslovens § 21, stk. 1,  

 ved indkaldelse til tjenstligt forhør.
Begrebet bisidder er ikke nærmere beskrevet i  

 forvaltningsretten, herunder i forvaltningsloven.
Forvaltningsloven bestemmer  

 i  

 § 8, stk. 1, 1. punktum, at en part i en sag på ethvert tidspunkt  

 af  

 sagens behandling kan lade sig repræsentere eller bistå af andre.
Myndigheden  

 kan dog kræve, at parten medvirker personligt, når det er af betydning for  

 sagens  

 afgørelse, jf. forvaltningslovens § 8, stk. 1, 2. punktum.  

 Myndigheden kan i visse tilfælde afvise, at bestemte personer medvirker i  

 sagen, jf. § 8, stk. 2.
En væsentlig del af processen efter forslaget til  

 disciplinarlovens § 10 vil som nævnt foregå mundtligt ved samtidig  

 tilstedeværelse af den indberettede og den, der skal afgøre sagen.  

 Undtagelsesbestemmelsen i forvaltningslovens § 8, stk. 1, 2.  

 punktum,  

 om personligt fremmøde må derfor antages at finde anvendelse i et stort antal  

 tilfælde.
Genstanden for mødet mellem den indberettede og den, der har  

 disciplinarmyndighed, vil typisk være, at den indberettede skal forholde sig  

 til, om han kan erkende det forhold, han er indberettet for.
Dette  

 forudsætter  

 naturligvis den indberettedes personlige stillingtagen.
Bisidderens rolle vil  

 derfor først og fremmest være af rådgivende og støttende karakter.
 Som udgangspunkt kan den indberettede selv vælge, hvem der  

 skal være bisidder (f.eks. en talsmand eller en fagforeningsrepræsentant).  

 Men  

 myndigheden kan i særlige tilfælde afvise en bisidder, jf. som nævnt  

 forvaltningslovens § 8, stk. 2.
Til stk. 3 Stk. 3 vedrører »afhøringsfasen«, dvs. den mundtlige  

 forhandling om sagen på første møde mellem den indberettede og  

 disciplinarmyndigheden.
Det følger af sammenhængen med stk. 1, at  

 disciplinarmyndigheden skal sikre sig, at den indberettede er bekendt med  

 alle  

 oplysninger, der foreligger på dette tidspunkt, dvs. typisk indholdet af  

 indberetningen.
Sagen indledes med, at disciplinarmyndigheden forelægger  

 indberetningen for den indberettede.
Dette vil normalt ske ved, at den  

 indberettede får lejlighed til at gennemlæse indberetningen, der forudsættes  

 at  

 foreligge i skriftlig form.
Under hensyn til, at sagen kan resultere i pålæg af et  

 disciplinarmiddel, har den indberettede ikke pligt til at udtale sig.
Om en  

 forklaring i strid med sandheden konkret kan medføre strafansvar, må afgøres  

 efter straffelovens almindelige bestemmelser, navnlig § 164 om falsk  

 anmeldelse.
Retten til at nægte at udtale sig er endvidere begrundet i,  

 at sagen på et senere tidspunkt kan overgå til at blive en straffesag, fordi  

 sagen viser sig at være mere alvorlig end først antaget.
I straffesager har  

 den  

 sigtede ikke pligt til at afgive forklaring, jf. retsplejelovens § 752,  

 stk. 1.
 Ønsker den indberettede ikke at udtale sig, vil der normalt  

 ikke være anledning til at indhente yderligere oplysninger, og afgørelsen kan  

 træffes.
Finder disciplinarmyndigheden efter at have forelagt den  

 indberettede de foreliggende oplysninger og hørt hans forklaring, at sagen er  

 tilstrækkeligt oplyst, er processen afsluttet og disciplinarmidlet kan  

 pålægges, medmindre den indberettede har yderligere bemærkninger.
Som  

 beskrevet  

 i forslagets § 12, stk. 1 og stk. 4, skal afgørelsen  

 formuleres  

 skriftligt og forkyndes for den pågældende.
Dette må antages normalt at kunne  

 ske umiddelbart efter, at processen er afsluttet.
 Hvis den indberettede forklarer om sagen, og forklaringen  

 giver anledning til, at der må indhentes yderligere oplysninger, er der ikke  

 grundlag for at afgøre sagen i forbindelse med denne første afhøring, men  

 sagen  

 må udsættes.
 Ønsker den indberettede yderligere oplysninger indhentet,  

 skal sagen ligeledes udsættes, medmindre det er ubetænkeligt at afgøre sagen  

 på  

 det foreliggende grundlag, f.eks. fordi der er tale om oplysninger, der ikke  

 findes at være relevante.
Det følger af stk. 3, 2. punktum, modsætningsvis, at  

 kan sagen ikke afgøres på det grundlag, der foreligger på det første møde, må  

 sagen udsættes på grund af behov for yderligere oplysninger.
Sådanne  

 oplysninger kan være forklaringer eller oplysninger fra andet militært  

 personel, erklæringer om tekniske spørgsmål etc.
 I modsætning til den indberettede kan andet militært  

 personel efter omstændighederne have pligt til at afgive forklaring og til at  

 tale sandt i forbindelse med, at de afgiver forklaring i en disciplinarsag,  

 jf.  

 straffelovens § 162.
Det følger af det militære over- og underordnelsesforhold,  

 at en befalingsmand har pligt til at medvirke til sagens oplysning.
Dette  

 indebærer bl.a., at den, der har indberettet sagen, kan pålægges at afgive  

 forklaring om sit kendskab til sagen eller f.eks. udlevere materiale  

 vedrørende  

 sagen.
Det samme gælder andet militært personel, der må antages at kunne  

 bidrage  

 til sagens oplysning.
Hvis de trods ordre hertil ikke giver forklaring mv.,  

 kan  

 de straffes for ulydighed, jf. den gældende bestemmelse i militær straffelov  

 § 16 og forslaget til militær straffelov § 11.
Hvis det må antages, at den pågældende ved at afgive  

 forklaring vil udsætte sig for strafansvar, bør han gøres bekendt med, at han  

 ikke har pligt til at afgive forklaring.
Dette svarer til princippet i  

 retsplejeloven vedrørende politiets afhøring af en ikke sigtet, jf.  

 retsplejelovens § 753, jf. § 173, der henviser til bl.a.  

 § 171,  

 herunder bestemmelsen i § 171, stk. 2, nr. 1, hvorefter en person  

 ikke har pligt til at afgive forklaring som vidne, hvis forklaringen antages  

 at  

 ville udsætte vidnet selv for straf eller tab af velfærd.
Andre forvaltningsmyndigheder er forpligtet til på begæring  

 af disciplinarmyndigheden at videregive oplysninger til  

 disciplinarmyndigheden,  

 hvis oplysningerne er af betydning for den afgørelse, der skal træffes.
Det  

 gælder dog kun oplysninger, som den anden forvaltningsmyndighed er berettiget  

 til at videregive, jf. forvaltningslovens § 31.
Disciplinarmyndigheden kan ikke kræve, at civile giver  

 oplysninger til brug for sagen.
Hvis en civil person alligevel mundtligt  

 giver  

 oplysninger, der viser sig at være bevidst urigtige, kan han ikke straffes  

 herfor efter straffelovens § 162, der forudsætter, at oplysningen gives  

 om  

 forhold, som den pågældende er pligtig at afgive forklaring om.
Hvis sådanne  

 urigtige oplysninger gives skriftligt, vil forholdet efter omstændighederne  

 kunne henføres under bestemmelsen i straffelovens § 163.
 Det følger af stk. 1, at den indberettede skal have  

 lejlighed til at udtale sig om de faktiske oplysninger i sagen, som har  

 betydning for sagens afgørelse, inden afgørelsen træffes (partshøring). Dette  

 krav gælder både i de sager, hvor afgørelsen træffes på det første møde, jf.  

 stk. 3, og i de sager, hvor afgørelsen udsættes med henblik på at  

 indhente  

 yderligere oplysninger.
Myndigheden kan fastsætte en frist for afgivelsen af  

 udtalelsen.
Efter forvaltningslovens § 21, stk. 2, nr. 2, kan  

 retten  

 til at afgive udtalelse afskæres, hvis partens interesse i, at sagens  

 afgørelse  

 udsættes, findes at burde vige for væsentlige hensyn til offentlige eller  

 private interesser, der taler imod en sådan udsættelse.
Hvis det i det  

 enkelte  

 tilfælde kan lægges til grund, at en anmodning om at få lejlighed til at  

 afgive  

 en udtalelse alene er begrundet i et ønske om at forhale sagen, vil denne  

 bestemmelse kunne finde anvendelse til at forhindre noget sådant.
Der  

 henvises  

 i øvrigt til de almindelige bemærkninger punkt 3.5.
Hvis en part under sagens behandling fremsætter en begæring  

 om aktindsigt, og begæringen efter forvaltningsloven skal imødekommes, skal  

 sagens afgørelse udsættes, indtil der er givet parten adgang til at gøre sig  

 bekendt med dokumenterne, jf. forvaltningslovens § 11, stk. 1.  

 Fremsætter den indberettede en sådan begæring, og skal den imødekommes, skal  

 afgørelsen i sagen således udsættes.
Bestemmelsen gælder imidlertid ikke i  

 tilfælde, hvor den indberettedes interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, jf. forvaltningslovens  

 § 11, stk. 2. Denne bestemmelse vil efter en konkret vurdering  

 kunne  

 anvendes i tilfælde, hvor der er et særligt behov for en øjeblikkelig  

 afgørelse, og i tilfælde, hvor den indberettedes begæring om aktindsigt må  

 antages alene at skyldes ønsket om at forhale sagen.
 Begæringer om aktindsigt under behandlingen af en  

 disciplinarsag må forventes kun at fremkomme rent undtagelsesvist.
 For det første vil de fleste disciplinarsager kunne afgøres  

 alene på grundlag af indberetningen, som den indberettede forudsættes at få  

 lejlighed til at gennemse, og den forklaring, som den indberettede selv  

 afgiver.  

 Under denne partshøring har den indberettede fået indsigt i sagens  

 dokumenter.
 For det andet forudsættes det, at den indberettede under  

 sagsforløbet som klart udgangspunkt løbende får mulighed for at gennemlæse de  

 dokumenter, der i øvrigt er indhentet.
 Efter forvaltningslovens § 15 kan retten til  

 aktindsigt begrænses, i det omfang partens interesse i at kunne benytte  

 »kendskab til sagens dokumenter til varetagelse af sit tarv findes at burde  

 vige for afgørende hensyn til den pågældende selv eller til andre private  

 eller  

 offentlige interesser, herunder   forebyggelse, opklaring og forfølgning af  

 lovovertrædelser, straffuldbyrdelse og lignende samt beskyttelse af sigtede,  

 vidner eller andre i sager om strafferetlig eller disciplinær forfølgning  «.  

 Denne bestemmelse administreres i praksis meget restriktivt.
 Bestemmelsen kan undtagelsesvist tænkes at være relevant i  

 militære disciplinarsager, hvis der konkret foreligger afgørende hensyn, der  

 med stor vægt kan begrunde, at den indberettede ikke skal have oplysning om  

 identiteten på den, der har foretaget indberetningen (anonymisering).
Det forudsættes, at anonymisering af anmelderens navn i  

 overensstemmelse med forvaltningslovens bestemmelse klart vil have  

 undtagelsens  

 karakter.
Det må ved vurderingen tillægges væsentlig betydning, at den, der  

 er  

 indberettet i en disciplinarsag og dermed risikerer en disciplinær sanktion,  

 også må have kendskab til samtlige sagens oplysninger for at kunne varetage  

 sine interesser.
Til § 10, stk. 1-3 Langt de fleste  ukomplicerede  disciplinarsager må  

 forventes at blive behandlet og afsluttet på det møde, som den indberettede  

 indkaldes til af disciplinarmyndigheden på baggrund af indberetningen, jf.  

 § 10, stk. 3. Disse sager belyses af følgende eksempel og vil have  

 følgende  

 forløb:
En militær person er kommet for sent til tjeneste og er  

 blevet indberettet.
Disciplinarmyndigheden modtager indberetningen, indkalder  

 den indberettede med oplysning om, at han er blevet indberettet for  i  

 dette  

 tilfælde  udeblivelse fra tjeneste/for silde møde, og at han er  

 berettiget til  

 at møde med en bisidder, jf. stk. 2.
 Under mødet bliver indberetningen forelagt den  

 indberettede, som typisk får lejlighed til at gennemlæse den og samtidig får  

 at  

 vide, at det er frivilligt for ham at udtale sig, jf. stk. 3.
Det er i stk. 1 præciseret, at det er  

 disciplinarmyndigheden, der har ansvaret for, at sagen bliver tilstrækkeligt  

 oplyst.
Oplysninger kan bl.a. indhentes fra den indberettede.
Den indberettede får lejlighed til at udtale sig om de  

 faktiske oplysninger, der har betydning for afgørelsen.
Dette vil i  

 almindelige  

 udeblivelsessager i praksis betyde, at den indberettede får lejlighed til at  

 forklare sig om udeblivelsen og baggrunden for den.
 Herved er forvaltningslovens krav til partshøring opfyldt.  

 Sagen kan herefter afgøres.
Hvis den indberettede har behov for at komme med en  

 egentlig udtalelse, herunder f.eks. om grunden til, at han kom for sent,  

 eller  

 for at kunne dokumentere årsagen hertil, har han krav på det.
Hvis den  

 indberettede oplyser, at han har behov for yderligere tid til at få bekræftet  

 sin forklaring om årsagen til det forsinkede fremmøde (togstandsning,  

 oversvømmelse, lynnedslag etc.), skal han have rimelig tid hertil.  

 Disciplinarmyndigheden  

 har mulighed for at fastsætte en frist, der efter omstændighederne kan være  

 ganske kort.
Når de yderligere oplysninger er fremkommet, og de ikke  

 giver disciplinarmyndigheden grundlag for supplerende undersøgelser, er  

 processen afsluttet, og sagen kan afgøres.
Herved er også forvaltningslovens  

 krav til partshøring opfyldt.
Finder disciplinarmyndigheden efter at have hørt den  

 indberettedes udlægning af sagen, at der er grund til at søge sagen  

 yderligere  

 oplyst, f.eks. ved at få indhentet oplysninger eller forklaringer fra andre,  

 skal myndigheden lade disse undersøgelser foretage.
Når oplysningerne  

 foreligger, skal disciplinarmyndigheden indkalde den indberettede til et nyt  

 møde, forelægge ham de nu fremkomne oplysninger, og give ham lejlighed til at  

 udtale sig.
 Alle tre skitserede forløb er omfattet af den foreslåede  

 bestemmelse til § 10.
Efter § 20 i militær retsplejelov skal militære  

 straffesager undersøges hurtigst muligt.
Bestemmelsen gælder også for sager,  

 der resulterer i et disciplinarmiddel.
Det er ikke fundet nødvendigt at  

 medtage  

 en tilsvarende bestemmelse i lovudkastet, men det forudsættes, at  

 disciplinarsager undersøges og behandles hurtigst muligt.
Til § 11 Den foreslåede bestemmelse tilsigter at løse det problem,  

 der kan opstå, når en sag, der er rejst som en disciplinarsag, under den  

 videre  

 undersøgelse viser sig at rumme oplysninger, der gør det nærliggende at  

 overveje, om sagen i stedet bør behandles som en straffesag efter militær  

 straffelov.
Det foreslås, at dette spørgsmål i første omgang afgøres af  

 disciplinarchefen.
Er disciplinarchefen i tvivl, skal han forelægge sagen for  

 auditøren til afgørelse.
§ 11, 1. punktum, vedrører den situation, hvor  

 anmeldelsen behandles af en underordnet chef med disciplinære beføjelser,  

 f.eks. en underafdelingschef.
Hvis han er af den opfattelse, at sagen  

 muligvis  

 bør behandles som en straffesag, skal han forelægge spørgsmålet for  

 disciplinarchefen, som herefter afgør, om sagen skal fortsætte som  

 disciplinarsag eller forelægges auditøren til afgørelse af spørgsmålet.
Der  

 er  

 således tale om en fravigelse af den almindelige regel om indberetning ad  

 kommandovejen, jf. herved også princippet i militær retsplejelov § 42.
 Behandles sagen umiddelbart af disciplinarchefen, f.eks.  

 regimentschefen, er det ham, der tager stilling til, om sagen skal fortsætte  

 som disciplinarsag eller forelægges auditøren.
Den foreslåede bestemmelse er ikke udtryk for, at enhver  

 tvivl om den rette behandlingsform medfører, at sagen skal forelægges for  

 auditøren.
Som nævnt i bemærkningerne til § 1 forudsættes det, at  

 disciplinarchefen inden for rimelige rammer kan skønne over, om en  

 pligtforsømmelse, som efter en samlet bedømmelse indebærer en strafbar  

 forseelse af mindre alvorlig karakter, også i det konkrete tilfælde bør  

 sanktioneres med straf.
 Det har været overvejet, om den indberettede selv skal  

 kunne forlange, at sagen behandles som en straffesag.
Efter tjenestemandslovens § 22, stk. 3, kan en  

 tjenestemand, der er mistænkt for et strafbart forhold, forlange sagen  

 behandlet som straffesag.
Dette er dog ikke til hinder for, at der efter  

 straffesagens afslutning iværksættes tjenstligt forhør af tjenestemanden.
Tilsvarende gælder efter retsplejelovens § 1019 i,  

 stk. 1, nr. 2, at behandlingen af en adfærdsklage mod politipersonale  

 sluttes, hvis indklagede er mistænkt for et strafbart forhold og forlanger  

 sagen behandlet som straffesag.
Efter stk. 2, 2. punktum, genoptages  

 behandlingen  

 af adfærdsklagesagen, hvis tiltale ikke rejses eller gennemføres til fældende  

 dom.
De nævnte bestemmelser forudsætter, at den, sagen angår, er  

 mistænkt for et strafbart forhold.
Dette er ikke tilfældet i militære  

 disciplinarsager, hvor det netop forudsættes, at forholdet typisk vedrører en  

 pligtforsømmelse, der ikke er strafbar.
Der er derfor ikke grundlag for at  

 foreslå en tilsvarende bestemmelse optaget i disciplinarloven.
Finder auditøren, at sagen bør fortsætte som straffesag,  

 overtager auditøren den videre behandling af sagen.
Viser auditørens  

 undersøgelse, at der ikke er grundlag for at rejse straffesag, skal han sende  

 sagen tilbage til disciplinarchefen til videre behandling.
 Bortset fra bestemmelsen i § 11, 2. punktum, in fine,  

 har den militære anklagemyndighed ingen kompetence efter disciplinarloven.  

 Dette forhindrer imidlertid ikke, at auditørkorpset som forsvarets  

 fagmyndighed  

 på det strafferetlige område kan yde generel vejledning i disciplinarsager.
Til § 12 § 12 indeholder bestemmelser om afgørelsens form,  

 kravene til begrundelse for afgørelsen, klagevejledning samt en bestemmelse  

 om,  

 at afgørelsen skal forkyndes for den indberettede.
Bestemmelsen giver den  

 indberettede en mere gunstig retsstilling end den, der følger af  

 forvaltningsloven.
For det første stilles der krav om, at alle afgørelser skal  

 udfærdiges skriftligt.
Disciplinarmidler kan således ikke pålægges mundtligt.
 For det andet stilles der krav om, at der i alle tilfælde  

 skal gives en begrundelse  også selvom det må antages, at »afgørelsen  

 fuldt ud  

 giver den pågældende part medhold«, jf. forvaltningslovens § 22, f.eks.  

 fordi betingelserne for disciplinaransvar ikke er fundet opfyldt, eller fordi  

 sagen af andre grunde opgives.
 For det tredje stilles der krav om, at der i alle  

 afgørelser skal redegøres for sagens faktiske omstændigheder (»oplysninger«),  

 som er tillagt væsentlig betydning for afgørelsen.
 Afgørelser om et disciplinarmiddel har en særegen karakter  

 i forhold til de mange forskelligartede afgørelsestyper, som  

 forvaltningslovens  

 § 24 om begrundelse dækker.
Et skønsmæssigt element i en disciplinarafgørelse kan  

 typisk tænkes at indgå ved sanktionsfastsættelsen.
Derfor er det i § 12  

 anført, at også de hovedhensyn, som har været bestemmende for  

 sanktionsfastsættelsen,  

 skal angives i begrundelsen.
Afgørelsen skal altid indeholde en klagevejledning, og ikke  

 blot i tilfælde, hvor den pågældende ikke har fået medhold.
Dette har bl.a.  

 sammenhæng med, at det vil være vanskeligt at afgøre, om en  

 disciplinarafgørelse  

 overhovedet i noget tilfælde kan antages at være udtryk for, at den  

 indberettede har fået medhold.
Om indholdet af klagevejledningen henvises til  

 forvaltningslovens § 25, stk. 1.
 Klagevejledningen vil som hovedregel kunne gives i en  

 standardiseret form.
 Forvaltningsloven indeholder ikke nærmere bestemmelser om  

 den måde, hvorpå en afgørelse skal meddeles.
Den indberettede vil typisk opholde sig på tjenestestedet,  

 når sagen behandles og afgøres.
Det er derfor naturligt, at afgørelsen  

 forkyndes for den pågældende.
Brevforkyndelse vil kunne anvendes i de  

 tilfælde,  

 hvor den indberettede ikke er til stede på tjenestestedet, f.eks. fordi den  

 pågældende nu er hjemsendt.
Forkyndelsestidspunktet er afgørende for, fra  

 hvilket tidspunkt klagefristerne i §§ 14 og 15 skal regnes.
Til § 13 Den foreslåede bestemmelse svarer i det væsentlige til den  

 gældende bestemmelse i militær retsplejelov § 41, om at den, der er  

 pålagt  

 et disciplinarmiddel, har et retskrav på en kort udsættelse af fuldbyrdelsen  

 af  

 disciplinarafgørelsen.
Adgangen til udsættelse er dog begrænset til »arbejde  

 og  

 efterøvelse i en del af fritiden« og »tjeneste uden for orden«.
De øvrige  

 disciplinarmidler kan således fuldbyrdes umiddelbart.
 Det er fundet rimeligt at foreslå den gældende periode på 2  

 gange 24 timer udvidet til 3 gange 24 timer.
Adgangen til udsættelse er efter forslaget i modsætning til  

 efter den gældende bestemmelse ikke undtagelsesfri.
Efter 2. led kan  

 disciplinarchefen konkret afgøre, at der ikke kan ske en udsættelse på 3 x 24  

 timer, såfremt formålet med disciplinarmidlet derved forspildes.
Dette kan  

 f.eks. gøre sig gældende i det tilfælde, hvor den pågældende umiddelbart står  

 for hjemsendelse.
Et andet eksempel kan være, at den pågældende netop af  

 disciplinære årsager ikke umiddelbart bør gives mulighed for f.eks. at  

 forlade  

 tjenestestedet med risiko for nye, disciplinære forseelser.
Til § 14 Efter militær retsplejelov § 42 kan den, der er blevet  

 pålagt et disciplinarmiddel, forlange sagen forelagt rettergangschefen til  

 afgørelse.
Der gælder ikke nogen klagefrist.
Efter den foreslåede bestemmelse vil afgørelser, hvorved  

 der pålægges disciplinarmidler af underordnede disciplinarchefer, fortsat  

 kunne  

 indbringes for disciplinarchefen.
Klage til disciplinarchefen kan ske såvel  

 mundtligt som skriftligt.
Det er kun den, der er pålagt disciplinarmidlet,  

 der  

 kan indbringe sagen for disciplinarchefen.
Den, der har indgivet anmeldelse,  

 personel- eller interesseorganisationer og andre, der måtte være berørt af  

 sagen, herunder en mulig forurettet, har således ikke selvstændig  

 klageadgang.
 I lovteksten er det endvidere fremhævet, at afgørelsen ikke  

 kan ændres til skade for den, som er blevet pålagt et disciplinarmiddel.
I modsætning til den nugældende retstilstand foreslås en  

 frist på 14 dage regnet fra den dag forkyndelse af afgørelsen er sket, inden  

 for hvilken afgørelsen kan indbringes for disciplinarchefen.
Klageren kan  

 anmode om en frist til at fremkomme med yderligere bemærkninger eller  

 begrundelse  

 for en allerede indgivet klage.
Efter stk. 2 foreslås det, at disciplinarchefen i det  

 konkrete tilfælde kan beslutte at behandle en klage, selv om klagefristen er  

 overskredet, når overskridelsen må anses for undskyldelig.
Dette svarer til  

 retsplejelovens  

 regler om anke af straffedomme efter ankefristens udløb, jf. § 949,  

 stk. 2, hvorefter ankeinstansen kan tillade anken behandlet til trods  

 for,  

 at ankefristen er overskredet, når »fristens oversiddelse i øvrigt skyldes  

 grunde, der ikke kan tilregnes ham«.
Disciplinarchefen kan i klagesager træffe afgørelse om at  

 stadfæste, formilde eller ophæve afgørelsen.
Disciplinarchefen kan derimod  

 ikke  

 skærpe det disciplinarmiddel, som er pålagt ved den påklagede afgørelse.  

 Disciplinarchefen kan heller ikke af egen drift ændre en underordnet  

 myndigheds  

 afgørelse til skade for den pågældende, jf. herved også punkt 3.6., 3.8. og  

 3.9. i lovforslagets almindelige bemærkninger.
 Der er ikke fundet anledning til at foreslå bestemmelser,  

 der giver disciplinarchefen disse muligheder, bl.a. fordi risikoen for, at  

 disciplinarafgørelsen kan blive skærpet, må antages at kunne medvirke til, at  

 den, der er pålagt et disciplinarmiddel, herved måske vil være  

 tilbageholdende  

 med at indbringe sagen for disciplinarchefen.
 Efter den gældende bestemmelse i militær retsplejelov  

 § 44 har klage til rettergangschefen i disciplinarsager »ikke opsættende  

 virkning på udståelsen«, medmindre rettergangschefen træffer anden  

 bestemmelse.
 Denne regel, der har væsentlig betydning for disciplinen,  

 foreslås opretholdt, jf. forslaget til stk. 3.
Til § 15 Det er forkyndelsestidspunktet, som er afgørende for, fra  

 hvilket tidspunkt klagefristen skal regnes.
 Om § 15, stk. 2 og 3, henvises til bemærkningerne  

 til § 14, stk. 2 og 3.
 I øvrigt henvises til lovforslagets almindelige  

 bemærkninger punkt 3.6.1., 3.8. og 3.9.
Til § 16 Efter den foreslåede bestemmelse kan den, som har udstået  

 et disciplinarmiddel, som efterfølgende bliver ophævet eller formildet, få  

 tilkendt en kompensation.
 Der henvises til lovforslagets almindelige bemærkninger  

 punkt 3.7.
Til § 17 Den foreslåede bestemmelse fastsætter reglerne for  

 sammensætningen af disciplinarnævnet.
 Der henvises til lovforslagets almindelige bemærkninger  

 punkt 3.6.1.
Til § 18 Den foreslåede bestemmelse indebærer, at disciplinarnævnets  

 afgørelser  i modsætning til, hvad der antages at gælde efter militær  

 retsplejelov  kan prøves af domstolene i overensstemmelse med  

 bestemmelsen i  

 grundlovens § 63.
 Der henvises til lovforslagets almindelige bemærkninger  

 punkt 3.6.2.
Til § 19 Den foreslåede bestemmelse er en forældelsesregel.
Det  

 foreslås, at adgangen til at indlede disciplinarsag bortfalder 2 år efter  

 forseelsen.
Elektronisk underretning må antages at være tilstrækkeligt til at  

 opfylde kravet om skriftlighed i stk.3.
 Der henvises i øvrigt til lovforslagets almindelige  

 bemærkninger punkt 3.8.
Til § 20 Forslaget til § 20 er en konsekvens af, at § 14 i  

 lov om forsvarets personel foreslås ophævet.
 Der henvises herom nærmere til forslaget om militær  

 straffelov.
Den foreslåede bestemmelse indebærer, at der skabes hjemmel  

 til at indlede disciplinærforfølgning efter tjenestemandsloven af militære  

 tjenestemænd, efter at en straffesag mod den pågældende er afsluttet.
Hvis  

 sagen derimod skal behandles efter den militære disciplinarlov, dvs. at der  

 ikke er tale om en (militær) straffesag, vil der ikke samtidig eller  

 efterfølgende kunne indledes en disciplinærforfølgning efter  

 tjenestemandslovens  

 regler.
For militært personel, der ikke er tjenestemænd, forudsættes det på  

 tilsvarende måde, at der efter en afsluttet sag efter disciplinarloven ikke  

 efterfølgende iværksættes en disciplinarsag efter andre regler.
Til § 21 Efter den foreslåede bestemmelse kan forsvarsministeren  

 fastsætte nærmere regler om behandlingen af disciplinarsager, jf. for  

 eksempel  

 bemærkningerne til forslaget til § 10, stk. 2.
Til § 22 Forslaget til ændrede regler for behandlingen af  

 disciplinarsager betyder, at sager, der hidtil er blevet behandlet efter  

 straffeprocessuelle regler, fremover vil skulle behandles efter  

 forvaltningsretlige  

 procedurer.
På denne baggrund foreslås enkle overgangsbestemmelser, som ikke  

 vil volde problemer i praksis, og som alene i en kort overgangsperiode vil  

 medføre, at der behandles sager efter såvel de nye regler som de hidtil  

 gældende.
 Disciplinarmidler, som er pålagt inden lovens ikrafttræden,  

 men som ikke er udstået eller kun delvist udstået inden lovens ikrafttræden,  

 kan fuldbyrdes efter lovens ikrafttræden.
Dette gælder dog ikke de af de gældende disciplinarmidler,  

 som foreslås ophævet.
Det drejer sig om tilbageholdelse på tjenestestedet og  

 overflytning til anden tjeneste.
 Tilbageholdelse på tjenestestedet: I det omfang,  

 disciplinarmidlet ikke er udstået ved lovens ikrafttræden, bortfalder  

 disciplinarmidlet eller den resterende periode af sanktionen, jf.  

 stk. 3.  

 Disciplinarmyndigheden efter denne lov skal herefter tage stilling til,  

 hvilket  

 af de disciplinarmidler, der kan anvendes efter lovens ikrafttræden, der i  

 givet fald skal pålægges.
 Overflytning til anden tjeneste: På samme måde gælder, at  

 hvis dette disciplinarmiddel er pålagt, men ikke effektueret inden lovens  

 ikrafttræden, bortfalder sanktionen.
 For så vidt angår ophævelse af de hidtil gældende regler i  

 retsplejelovens kapitel 15 henvises til forslaget om militær retsplejelov.
Til § 23 I bestemmelsen fastsættes det, at loven ikke gælder for  

 Færøerne og Grønland, men at loven ved kongelig anordning vil kunne sættes i  

 kraft dér med de afvigelser, som de særlige færøske og grønlandske forhold  

 tilsiger.
Loven vil af hensyn til forsvarets aktiviteter skulle  

 sættes i kraft på Færøerne og Grønland for så vidt angår rigsmyndighederne.  

 Loven har endvidere tæt sammenhæng med forvaltningsloven, som allerede for  

 rigsmyndighedernes vedkommende er sat i kraft på Færøerne og Grønland.  

 Eftersom  

 loven tillige har en tæt sammenhæng med forslaget til ny militær straffelov,  

 som ligeledes forventes sat i kraft på Færøerne og Grønland ved kongelig  

 anordning findes det hensigtsmæssigt, at såvel forslagene til militær  

 straffelov, retsplejelov og disciplinarlov efter fornøden drøftelse med de  

 grønlandske og færøske myndigheder alle sættes i kraft samtidig ved kongelig  

 anordning.
Et udkast til anordning vil blive forelagt for de færøske og  

 grønlandske  

 myndigheder forinden ikrafttræden.
Bilag 1 Uddrag af militær retsplejelov   

 lovbekendtgørelse nr. 643 af 30. september 1987 Kapitel 15 Disciplinarmidler § 37.  

  

 Disciplinarmidler kan kun bringes  

 i anvendelse, når en strafbar handling er begået.
 Stk. 2.  

  

 Disciplinarmidler skal anvendes  

 i stedet for mindre straffe, medmindre omstændighederne taler imod det.
 Stk. 3.  

  

 Disciplinarmidler kan ikke  

 indbringes for retten.
 § 38.  

  

 Som disciplinarmidler kan  

 anvendes belæring, tilrettevisning, arbejde og efterøvelse i en del af  

 fritiden, fremstilling, vagt eller anden tjeneste uden for orden,  

 tilbageholdelse på tjenestestedet eller anden fratagelse af friheder samt  

 overflytning til anden tjeneste.
Stk. 2.  

  

 Tilbageholdelse på  

 tjenestestedet må ikke udstrækkes ud over 14 dage.
Medfører anvendelse af  

 øvrige disciplinarmidler indgreb i adgangen til at forlade tjenestestedet  

 efter  

 tjenestens ophør, må dette ikke ske for længere perioder end 3 dage ad gangen  

 med mindst en dags mellemrum mellem perioderne, og anvendelsen må ikke  

 udstrækkes ud over 14 dage.
 Stk. 3.  

  

 Forsvarsministeren fastsætter i  

 øvrigt de nærmere regler om anvendelse af disciplinarmidler, herunder regler  

 om  

 samtidig anvendelse af flere disciplinarmidler.
 § 39.  

  

 Forsvarsministeren bestemmer,  

 hvem der skal have myndighed til at anvende disciplinarmidler, og omfanget af  

 denne myndighed.
§ 40.  

  

 Af disciplinarmidler kan  

 belæring, tilrettevisning eller overflytning til anden tjeneste anvendes over  

 for alle undergivne.
De øvrige disciplinarmidler kan derimod ikke anvendes  

 over  

 for officerer og faste befalingsmænd eller dermed ligestillede, medmindre de  

 pågældende er elever på en militær skole.
 § 41.  

  

 Den, der er blevet pålagt et  

 disciplinarmiddel af en rettergangschefen underordnet eller umiddelbart af  

 rettergangschefen, kan forlange udståelsen udsat i indtil 2 x 24 timer efter  

 meddelelsen om disciplinarmidlet.
 § 42.  

  

 Den, der er blevet pålagt et  

 disciplinarmiddel af en rettergangschefen underordnet, kan forlange sagen  

 forelagt rettergangschefen til afgørelse.
 § 43.  

  

 Den, der er blevet pålagt et  

 disciplinarmiddel af en rettergangschef, kan forlange sagen forelagt for et  

 disciplinarnævn til afgørelse.
Stk. 2.  

  

 Disciplinarnævnets afgørelse kan  

 såvel af rettergangschefen som af den, der er blevet pålagt et  

 disciplinarmiddel, forlanges forelagt ankenævnet til afgørelse.
Ankenævnets  

 afgørelse kan ikke indbringes for domstolene eller forsvarsministeren.
 Stk. 3.  

  

 Disciplinarnævnet, der oprettes  

 for hvert enkelt rettergangsområde, består af en auditør som formand samt to  

 andre medlemmer, hvoraf den ene så vidt muligt skal være en talsmand og af  

 samme grad som den, der er blevet pålagt disciplinarmidlet, medens den anden  

 skal være dennes foranstående.
Stk. 4.  

  

 Ankenævnet, der oprettes af  

 forsvarsministeren, består af en formand og to andre medlemmer.
Formanden  

 skal  

 være en civil person, der opfylder betingelserne for at kunne beskikkes som  

 landsdommer.
De øvrige medlemmer er generalauditøren og en advokat, der  

 udpeges  

 af Advokatrådet.
 Stk. 5.  

  

 Forsvarsministeren fastsætter de  

 nærmere regler for udpegning af disciplinarnævnets medlemmer og for  

 disciplinarnævnets og ankenævnets virksomhed.
 § 44.  

  

 Indbringelse af et  

 disciplinarmiddel for rettergangschefen, disciplinarnævnet eller ankenævnet  

 har  

 ikke opsættende virkning på udståelsen, medmindre andet bestemmes af  

 rettergangschefen eller vedkommende nævns formand.
