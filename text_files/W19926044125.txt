Ifølge en kvittering udstedt af et pengeinstitut P omvekslede en  

 klager K i en af P's afdelinger 920 NLG til 3.128,38 kr.
Samme dag tilskrev P  

 K om, at P havde debiteret K's konto for 2.076,22 kr.
under henvisning til, at P havde købt de FF, klageren havde solgt til  

 P forkert.
Samtidig fremsendtes en ny kvittering, hvoraf fremgik, at den  

 omvekslede valuta var 920 FF, som var omvekslet til 1.025,16 kr.
K indbragte sagen for Ankenævnet med påstand om, at P tilpligtedes at  

 tilbageføre det debiterede beløb på 2.076,22 kr. samt renter.
Sagen afvistes.
Kendelse af 15. juni 1992 i sag 626/1991 (Valuta, veksling.
Afvisning,  

 bevis).
Klageren K omvekslede den 11. december 1991 valuta i en afdeling af  

 pengeinstituttet P.
Ifølge kvittering udstedt af P omvekslede K 920 NLG til  

 3.128,38 kr.
Samme dag tilskrev P K om, at P havde debiteret K's konto for  

 2.076,22 kr., da »vi har desværre købt de FF som De solgte til os den  

 11.12.1991 forkert«.
Samtidig fremsendtes ny kvittering, hvoraf fremgik,  

 at den omvekslede valuta var 920 FF, der var omvekslet til 1.025,16 kr.
K protesterede overfor P, som herefter anmodede K om et møde, idet P  

 samtidig oplyste, at K's mor havde oplyst, at K havde været i besiddelse af  

 både FF og NLG, og at den ene valuta var omvekslet i en anden af P's  

 afdelinger.
K afslog at deltage i et møde og meddelte P, at hun anså det for  

 uvedkommende, hvilke valutaer hun i øvrigt havde været i besiddelse af, og  

 hvor disse var omvekslet.
 K indbragte sagen for Ankenævnet med påstand om, at P tilpligtedes at  

 tilbageføre det debiterede beløb på 2.076,22 kr. samt renter.
 P nedlagde påstand om frifindelse.
 Ankenævnet afviste at behandle klagen med følgende bemærkninger:
»P's afdeling har den 11. december 1991 udstedt en kvittering til K,  

 ifølge hvilken hun har indleveret 920 NLG til omveksling.
Det påhviler  

 herefter P at godtgøre, at K faktisk har indleveret 920 FF.
Dette findes ikke  

 godtgjort alene ved P's oplysning om, at dette fremgår af interne noteringer  

 og af afstemningen af valutabeholdningerne.
På den anden side må det  

 bevismæssigt komme K til skade, at hun har afvist at kommentere oplysningen  

 om, at hun var i besiddelse af såvel NLG som FF, og at hun har fået omvekslet  

 den ene af disse valutaer i en anden af indklagedes afdelinger.
Ankenævnet  

 finder på denne baggrund, at en stillingtagen til klagen ville forudsætte en  

 bevisførelse, herunder i form af parts- og vidneforklaringer, som ikke kan  

 finde sted for Ankenævnet, men i givet fald må ske for domstolene.
 (* 1) Offentliggjort i Fagskrift for Finansvæsen og Ankenævnets  

 årsberetning for 1992.
