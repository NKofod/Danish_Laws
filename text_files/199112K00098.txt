Nr LSF 98 Forslag til Lov om tilskud til elproduktion Fremsat af skatteministeren (Fogh Rasmussen) den 6. november 1991 Vedtaget ved tredjebehandling den 20. december 1991 Lov nr. 944 af 27/12/1991 § 1. Efter reglerne i denne lov ydes der statstilskud til produktion af elektricitet, der fremstilles ved vedvarende energi, fornyelige brændsler eller naturgasbaseret decentral kraftvarmeproduktion.
 § 2. Der ydes et tilskud på 10 øre pr. kWh til elproducenter for  

 den mængde elektricitet, der fremstilles ved vindkraft, biogas, halm, flis  

 eller anden vedvarende energi eller andre fornyelige brændsler samt ved  

 naturgasbaseret decentral kraftvarmeproduktion, og som leveres til  

 elforsyningsnettet.
 Stk. 2. Energiministeren kan fastsætte nærmere regler for ydelsen  

 af tilskuddet efter stk. 1.
 § 3. Energiministeren bemyndiges til ud over det i § 2 fastsatte  

 tilskud at yde et tilskud på 17 øre pr. kWh til elproducenter for den mængde  

 elektricitet, der fremstilles ved vindkraft, vandkraft, biogas, halm eller  

 flis, og som leveres til elforsyningsnettet.
 Stk. 2. Energiministeren kan fastsætte nærmere regler for ydelsen  

 af tilskuddet efter stk. 1.
 § 4. De statslige told- og skattemyndigheder varetager  

 administrationen af loven.
 § 5. Såfremt de statslige told- og skattemyndigheder konstaterer,  

 at der er ydet for stort tilskud til en elproducent, afkræves denne det  

 skyldige beløb til betaling senest 14 dage efter påkrav.
 Stk. 2. Tilbagebetales det skyldige beløb ikke rettidigt til de  

 statslige told- og skattemyndigheder, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken beløbet skal  

 betales, dog mindst 50 kr.
 § 6. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger om den  

 tilskudsberettigede produktions art og omfang, straffes med bøde.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
Stk. 3. For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
 § 7. Skønner de statslige told- og skattemyndigheder, at der er  

 begået en overtrædelse, der medfører bødeansvar, kan det tilkendegives den  

 pågældende, at sagen kan afgøres uden retslig forfølgning, såfremt han  

 erkender sig skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
Stk. 4. Når sager om de i § 6 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 8. Energiministeren kan fastsætte bestemmelser om  

 kontrolforanstaltninger, der er nødvendige til lovens gennemførelse.
 § 9. Energiministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Energiministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for anden  

 administrativ myndighed.
 § 10. Skatteministeren fastsætter lovens ikrafttrædelsestidspunkt.
 Stk. 2. Tilskud efter lovens § 2 og § 3 ydes for leverancer af  

 elektricitet til elforsyningsnettet fra lovens ikrafttrædelsesdato.
 § 11. Loven gælder ikke for Færøerne og Grønland.
Oprindeligt fremsat forslag § 1. Efter reglerne i denne lov ydes der statstilskud til  

 produktion af elektricitet, der fremstilles ved vedvarende energi, fornyelige brændsler eller naturgasbaseret decentral kraftvarmeproduktion.
 § 2. Der ydes et tilskud på 10 øre pr. kWh til elproducenter for  

 den mængde elektricitet, der fremstilles ved vindkraft, biogas, halm, flis  

 eller anden vedvarende energi eller andre fornyelige brændsler samt ved  

 naturgasbaseret decentral kraftvarmeproduktion, og som leveres til  

 elforsyningsnettet.
 Stk. 2. Energiministeren kan fastsætte nærmere regler for ydelsen  

 af tilskuddet efter stk. 1.
§ 3. Energiministeren bemyndiges til ud over det i § 2 fastsatte  

 tilskud at yde et tilskud på 17 øre pr. kWh til elproducenter for den mængde  

 elektricitet, der fremstilles ved vindkraft, vandkraft, biogas, halm eller  

 flis, og som leveres til elforsyningsnettet.
Der ydes ikke tilskud i det  

 omfang, producenterne eller, hvor produktionen foregår i selskabsform,  

 selskabet eller selskabets ejere kan få tilbagebetalt afgift efter § 11 i lov  

 om afgift af elektricitet.
 Stk. 2. Energiministeren kan fastsætte nærmere regler for ydelsen  

 af tilskuddet efter stk. 1.
 § 4. Told- og skattevæsenet varetager administrationen af loven.
 § 5. Såfremt told- og skattevæsenet konstaterer, at der er ydet  

 for stort tilskud til en elproducent, afkræves denne det skyldige beløb til  

 betaling senest 14 dage efter påkrav.
 Stk. 2. Tilbagebetales det skyldige beløb ikke rettidigt til told-  

 og skattevæsenet, skal der betales 1,3 pct. i månedlig rente for hver  

 påbegyndt måned fra den 1. i den måned, i hvilken beløbet skal betales, dog  

 mindst 50 kr.
 § 6. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger om den  

 tilskudsberettigede produktions art og omfang, straffes med bøde.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
Stk. 3. For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
 § 7. Skønner told- og skattevæsenet, at der er begået en  

 overtrædelse, der medfører bødeansvar, kan det tilkendegives den pågældende,  

 at sagen kan afgøres uden retslig forfølgning, såfremt han erkender sig  

 skyldig i overtrædelsen og erklærer sig rede til inden for en nærmere angivet  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
Stk. 4. Når sager om de i § 6 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 8. Energiministeren kan fastsætte bestemmelser om  

 kontrolforanstaltninger, der er nødvendige til lovens gennemførelse.
 § 9. Energiministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Energiministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for anden  

 administrativ myndighed.
 § 10. Loven træder i kraft den 1. januar 1992.
 Stk. 2. Tilskud efter lovens § 2 og § 3 ydes for leverancer af  

 elektricitet til elforsyningsnettet fra lovens ikrafttrædelsesdato.
 § 11. Loven gælder ikke for Færøerne og Grønland.
Bemærkninger til lovforslaget Et flertal i Folketinget har med vedtagelsen af beslutningsforslag B 52  

 den 21. maj 1991 pålagt regeringen at fremsætte forslag bl.a. om afgift af  

 udledning af kuldioxid (CO2). Nærværende lovforslag er udarbejdet som  

 konsekvens af forslaget om CO2-afgift og følger de retningslinier, der kan  

 udledes af beslutningsforslaget, samt efterfølgende tilkendegivelser fra  

 forslagsstillerne.
Almindelige bemærkninger Det foreslås, at der ydes tilskud til produktion af elektricitet, der  

 fremstilles ved vedvarende energi, fornyelige brændsler eller naturgasbaseret  

 decentral kraftvarmeproduktion.
Lovforslaget skal ses i sammenhæng med de  

 samtidigt hermed fremsatte forslag til en kuldioxidafgift af visse  

 energiprodukter og forslag om afgiftsnedsættelser af visse olieprodukter,  

 stenkul, brunkul og koks m.v., elektricitet og gas.
Det foreslåede tilskud  

 skal kompensere for den opkrævede CO2-afgift, når der anvendes biobrændsler  

 eller vedvarende energi til elfremstilling, eller når elfremstilling sker ved  

 decentral kraftvarmeproduktion, hvortil der anvendes naturgas.
 Det foreslåede tilskud er på 10 øre pr. kWh til elproducenter for den  

 mængde elektricitet, der fremstilles ved vedvarende energi, fornyelige  

 brændsler eller naturgasbaseret decentral kraftvarmeproduktion, og som  

 leveres til elforsyningsnettet.
 Det foreslås herudover, at der kan ydes et supplerende tilskud til  

 elproducenter for den mængde elektricitet, der fremstilles ved vindkraft,  

 vandkraft, biogas, halm eller flis, og som leveres til elforsyningsnettet.  

 Tilskuddet udgør 17 øre pr. kWh.
Baggrunden for det yderligere tilskud er den gældende tilskudsregel i  

 elafgiftslovens § 11 b, hvorefter der kan ydes et tilskud på 23 øre pr. kWh  

 til elfremstilling ved vedvarende energi.
Denne regel foreslås ophævet i  

 lovforslaget om afgiftsnedsættelser af visse olieprodukter, stenkul, brunkul  

 og koks m.v., elektricitet og gas.
I forhold til den gældende tilskudsregel  

 indebærer forslaget den udvidelse, at der også skal kunne ydes tilskud til  

 elfremstilling med halm og flis.
Efter den gældende tilskudsregel sondres der mellem forbrugsanlæg, der har  

 en nøjere tilknytning til ejerens/ejernes eget elforbrug, og  

 produktionsanlæg.
Forbrugsanlæg får også moms af tilskuddet, så tilskuddet  

 for disse anlæg reelt er 28,06 øre/kWh.
 Sondringen mellem forbrugsanlæg og produktionsanlæg har i praksis vist sig  

 vanskelig at arbejde med, ligesom ejere af vedvarende energianlæg har kunnet  

 spekulere i en kategorisering ud fra, hvad der er mest fordelagtigt  

 afgiftsmæssigt set.
 Den foreslåede ændring af tilskudsreglen medfører, at det samlede  

 tilskudsbeløb til vindkraft, vandkraft, biogas, halm og flis for såvel  

 forbrugs- som produktionsanlæg herefter udgør 27 øre pr. kWh i forhold til  

 det gældende tilskud på henholdsvis 28,06 øre og 23 øre.
Ordningen vil blive varetaget af Energiministeriet på linie med andre  

 tilskudsordninger på området.
Udgifterne til tilskuddet afholdes over  

 Energiministeriets § 29 på finansloven.
Administrationen af ordningen varetages af told- og skattevæsenet.
Den  

 løbende udbetaling af tilskud til elproducenterne forudsættes som hidtil  

 foretaget af elforsyningsselskaberne, som får det udbetalte tilskud  

 refunderet af told- og skattevæsenet.
Provenuvirkninger Med udgangspunkt i den forventede elproduktion på vindmøller og på  

 decentrale kraftvarmeværker i 1992 vil udgifterne til tilskuddet på  

 Energiministeriets budget blive på 340 mill. kr. på helårsbasis.
Heraf  

 vedrører ca. 175 mill. kr. udgifter til elproduktionstilskud til områder, der  

 ikke hidtil har opnået tilskud, heraf ca. 150 mill. kr. til decentrale  

 kraftvarmeværker, mens ca. 165 mill. kr. vedrører områder, der efter de  

 nuværende regler opnår tilskud over elafgiftsloven fordelt med ca. 140 mill.  

 kr. på elafgiftskontoen og ca. 25 mill. kr. på momskontoen.
I forhold til  

 uændret lovgivning er merudgifterne således på 175 mill. kr., idet  

 mulighederne for at få elafgiftstilskud og momstilskud samtidigt er foreslået  

 ophævet, jf. forslaget til ændring af energiafgiftslovene.
 I 1992 forventes der bogført udgifter for ca. 300 mill. kr. under  

 ordningen, idet tilskuddet udbetales bagud på baggrund af måling af leveret  

 elektricitet til elforsyningsnettet.
Udgifterne til tilskud forventes at vokse i takt med udbygningen af  

 vindmøllekapaciteten og iværksættelsen af naturgasfyrede decentrale  

 kraftvarmeværker.
Når den decentrale udbygning er tilendebragt i slutningen  

 af 90'erne, vil de årlige udgifter skønsmæssigt være steget til henved 1 mia.  

 kr., heraf over halvdelen til decentrale kraftvarmeværker, med de nuværende  

 udsigter til udbygningen med vindmøller og decentrale kraftvarmeværker.
Det  

 er her forudsat, at tilskuddet på 17 øre/kWh til halm og flis kun ydes til et  

 begrænset antal endnu ikke godkendte forsøgs- og demonstrationsanlæg i  

 harmoni med de gældende retningslinier i varmeplanlægningen.
I modsat fald  

 vil det samlede tilskud kunne blive væsentligt større end 1 mia. kr. om året.
 Der henvises i øvrigt til de almindelige bemærkninger til forslaget om  

 CO2-afgiften og forslaget om ændring af energiafgifter.
Administrationsomkostninger De årlige udgifter til administrationen, der netto ved omlægningen er af  

 begrænset omfang, vil blive holdt inden for Energiministeriets og  

 Skatteministeriets nuværende rammer.
 Eengangsudgifterne i told- og skattevæsenet i forbindelse med lovforslaget  

 skønnes til ca. 150.000 kr. til annoncering, trykning af  

 vejledningsmateriale, porto, kuverter m.v.
Bemærkninger til de enkelte bestemmelser Til § 1 Det foreslås, at der ydes tilskud til produktion af elektricitet, der  

 fremstilles ved vedvarende energi, fornyelige brændsler eller naturgasbaseret  

 decentral kraftvarmeproduktion.
Lovforslaget skal ses i sammenhæng med  

 lovforslaget til en kuldioxidafgift på elektricitet, der beregnes ud fra  

 CO2-udslippet ved fremstilling af elektricitet ved kulfyring.
Det foreslåede  

 tilskud skal kompensere for den opkrævede CO2-afgift, når der anvendes  

 biobrændsler eller vedvarende energi til elfremstilling, eller når  

 elektricitet fremstilles ved decentral kraftvarmeproduktion baseret på  

 naturgas, der er et forholdsvis CO2-fattigt brændsel.
Til § 2 Det foreslås, at der ydes et tilskud på 10 øre pr. kWh til elproducenter  

 for den mængde elektricitet, der fremstilles ved vedvarende energi eller  

 fornyelige brændsler.
Tilskuddet ydes således til elfremstilling ved  

 forbrænding af halm, flis, biomasse, affald eller andre fornyelige brændsler  

 eller ved vindkraft, vandkraft, biogas eller anden vedvarende energi.  

 Tilskuddet ydes endvidere til elektricitet fremstillet ved decentral  

 kraftvarmeproduktion baseret på naturgas.
Der ydes kun tilskud til  

 elektricitet, som leveres til elforsyningsnettet.
Til § 3 Det foreslås, at energiministeren bemyndiges til at yde et supplerende  

 tilskud til elproducenter for den mængde elektricitet, der fremstilles ved  

 vindkraft, vandkraft, biogas, halm eller flis, og som leveres til  

 elforsyningsnettet.
Det foreslås, at tilskuddet udgør 17 øre pr. kWh.
Baggrunden for det yderligere tilskud er den gældende tilskudsregel i  

 elafgiftslovens § 11 b, hvorefter der kan ydes et tilskud på 23 øre pr. kWh  

 til elfremstilling ved vedvarende energi.
Denne bestemmelse foreslås ophævet  

 i lovforslaget om ændring af lov om afgift af visse olieprodukter, lov om  

 afgift af stenkul, brunkul og koks m.v., lov om afgift af elektricitet og lov  

 om afgift af gas.
Efter den gældende tilskudsregel i elafgiftsloven gives der stort set kun  

 tilskud til vindmøller.
Der er hidtil blevet sondret mellem forbrugsanlæg og  

 produktionsanlæg, hvor forbrugsanlæg er anlæg, hvor ejerens eget forbrug af  

 el udgør mindst 50 pct. af den samlede elproduktion.
Små anlæg under 55 kW  

 anses dog altid som forbrugsanlæg.
Til forbrugsanlæg er der ud over  

 tilskuddet på 23 øre pr. kWh udbetalt moms af tilskudsbeløbet svarende til  

 5,06 øre pr. kWh.
Det samlede tilskudsbeløb til forbrugsanlæg har derfor  

 udgjort 28,06 øre.
Sondringen mellem forbrugsanlæg og produktionsanlæg har i praksis vist sig  

 vanskelig at arbejde med, ligesom ejere af vindmøller i en vis udstrækning  

 har kunnet spekulere i en kategorisering ud fra, hvor der opnås størst  

 fordel.
Det er således ikke altid mest fordelagtigt at blive kategoriseret  

 som forbrugsanlæg og få udbetalt moms af tilskuddet, fordi kun forbrugsanlæg  

 i modsætning til produktionsanlæg skal foretage regulering, jf. nedenfor.
Det foreslås at ændre tilskudsreglen således, at der i stedet for de 23  

 øre og momsrefusion heraf til forbrugsanlæg i stedet kan udbetales 17 øre  

 incl. moms til såvel forbrugs- som produktionsanlæg.
Det samlede  

 tilskudsbeløb til vindkraft, vandkraft, biogas, halm og flis vil herefter  

 udgøre 27 øre pr. kWh (10+17) i forhold til det gældende tilskud på 23 øre.
Ifølge den gældende tilskudsregel ydes der ikke tilskud til producenter i  

 det omfang, disse kan få tilbagebetalt elafgiften efter § 11 i lov om afgift  

 af elektricitet.
Denne reguleringsbestemmelse foreslås præciseret, så den  

 også kommer til at omfatte tilfælde, hvor elproduktionen udskilles i et  

 særligt selskab.
Til § 4 Det foreslås, at told- og skattevæsenet varetager administrationen af  

 loven.
Til § 5 Paragraffen fastsætter regler for tilbagebetaling i tilfælde af, at der  

 er ydet et for stort beløb i tilskud.
Til §§ 6-7 Paragrafferne indeholder straffebestemmelser.
Til § 8 Det foreslås, at energiministeren kan fastsætte bestemmelser om de  

 nødvendige kontrolforanstaltninger.
 Der vil blive fastsat regler, der gør det muligt at kontrollere  

 elforsyningsselskabernes udbetaling af tilskud, herunder om regnskabsførelse.  

 Endvidere vil der blive fastsat regler om kontrol hos momsregistrerede ejere  

 af energianlæg, herunder særligt om regnskabsførelsen i forbindelse med, at  

 der ikke ydes tilskud i det omfang, ejeren kan få tilbagebetalt elafgift.
Til § 9 Paragraffen indeholder bestemmelser om klageadgang.
Efter 2. behandling den 18. december 1991 § 1. Efter reglerne i denne lov ydes der statstilskud til  

 produktion af elektricitet, der fremstilles ved vedvarende energi, fornyelige brændsler eller naturgasbaseret decentral kraftvarmeproduktion.
 § 2. Der ydes et tilskud på 10 øre pr. kWh til elproducenter for  

 den mængde elektricitet, der fremstilles ved vindkraft, biogas, halm, flis  

 eller anden vedvarende energi eller andre fornyelige brændsler samt ved  

 naturgasbaseret decentral kraftvarmeproduktion, og som leveres til  

 elforsyningsnettet.
 Stk. 2. Energiministeren kan fastsætte nærmere regler for ydelsen  

 af tilskuddet efter stk. 1.
 § 3. Energiministeren bemyndiges til ud over det i § 2 fastsatte  

 tilskud at yde et tilskud på 17 øre pr. kWh til elproducenter for den mængde  

 elektricitet, der fremstilles ved vindkraft, vandkraft, biogas, halm eller  

 flis, og som leveres til elforsyningsnettet.
 Stk. 2. Energiministeren kan fastsætte nærmere regler for ydelsen  

 af tilskuddet efter stk. 1.
 § 4. De statslige told- og skattemyndigheder varetager  

 administrationen af loven.
 § 5. Såfremt de statslige told- og skattemyndigheder konstaterer,  

 at der er ydet for stort tilskud til en elproducent, afkræves denne det  

 skyldige beløb til betaling senest 14 dage efter påkrav.
 Stk. 2. Tilbagebetales det skyldige beløb ikke rettidigt til de  

 statslige told- og skattemyndigheder, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken beløbet skal  

 betales, dog mindst 50 kr.
 § 6. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger om den  

 tilskudsberettigede produktions art og omfang, straffes med bøde.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
Stk. 3. For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
 § 7. Skønner de statslige told- og skattemyndigheder, at der er  

 begået en overtrædelse, der medfører bødeansvar, kan det tilkendegives den  

 pågældende, at sagen kan afgøres uden retslig forfølgning, såfremt han  

 erkender sig skyldig i overtrædelsen og erklærer sig rede til inden for en  

 nærmere angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
Stk. 4. Når sager om de i § 6 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 8. Energiministeren kan fastsætte bestemmelser om  

 kontrolforanstaltninger, der er nødvendige til lovens gennemførelse.
 § 9. Energiministeren kan fastsætte bestemmelser om adgangen til  

 at klage over afgørelser efter denne lov.
 Stk. 2. Energiministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for anden  

 administrativ myndighed.
 § 10. Skatteministeren fastsætter lovens ikrafttrædelsestidspunkt.
 Stk. 2. Tilskud efter lovens § 2 og § 3 ydes for leverancer af  

 elektricitet til elforsyningsnettet fra lovens ikrafttrædelsesdato.
 § 11. Loven gælder ikke for Færøerne og Grønland.
