Sundhedsstyrelsens vejledning af 14. februar 1994 VEJLEDNING OM UNDERSØGELSE AF DONORBLOD FOR ANTISTOF MOD HTLV I/II (Til landets blodbanker) 1. Indledning I medfør af Sundhedsstyrelsens cirkulære af 14. februar 1994 om  

 undersøgelse af donorblod for antistof mod HTLV I/II skal alt blod og  

 blodkomponenter, som anvendes til transfusion, fra 1. maj 1994 være undersøgt  

 og fundet negativt for antistof mod HTLV I/II.
Samtidig skal blodbankerne  

 månedsvis indberette til Sundhedsstystyrelsen om resultatet af undersøgelse  

 for anti HTLV I/II.
2. Undersøgelse af donorblod Undersøgelsen omfatter undersøgelse for antistoffer mod HTLV I/II.  

 Sundhedsstyrelsen anerkender herunder, at screening for HTLV II antistoffer  

 er baseret på krydsreaktivitet med HTLV I antigener.
 Findes donorblodprøven ikke-reaktiv, anses blodet for anti HTLV I/II  

 negativt og kan anvendes til transfusion.
Såfremt donorblodprøven findes reaktiv for anti HTLV I/II, foretages to  

 nye uafhængige undersøgelser (ELISA) på samme blodprøve.
Er begge disse  

 undersøgelsesresultater ikke-reaktive, betragtes blodprøven som negativ, og  

 blod/blodkomponent fra donor kan anvendes.
 Viser blot den ene af de to nye undersøgelser en reaktion, der ikke med  

 sikkerhed kan betragtes som ikke-reaktiv, må blodet ikke anvendes, og der  

 skal foretages en konfirmatorisk test på blodprøven.
3. Konfirmatorisk test Som konfirmatorisk test kan anvendes de for tiden tilgængelige  

 undersøgelsesmetoder, der bygger på et immunblot princip eller metoder med  

 tilsvarende sensitivitet.
Såfremt den konfirmatoriske test er negativ, har den pågældende med stor  

 sandsynlighed ikke HTLV I/II i blodet.
De serologiske fund udelukker derfor  

 ikke den pågældende person fra fremtidig bloddonorvirksomhed.
Såfremt den konfirmatoriske test er ikke-konklusiv, skal vedkommende ved  

 næste fremmøde undersøges med både ELISA og konfirmatorisk test.
Er disse  

 undersøgelser negative, har den pågældende med stor sandsynlighed ikke anti  

 HTLV I/II i blodet.
De serologiske fund udelukker derfor ikke den pågældende  

 person fra fremtidig bloddonorvirksomhed.
Er den konfirmatoriske prøve ved  

 det næste fremmøde igen ikke-konklusiv er der stor sandsynlighed for, at  

 donor IKKE er smittet med HTLV I eller II.
Af rent screeningstekniske  

 årsager kan man imidlertid ikke fortsat anvende vedkommende som bloddonor.  

 Såfremt der ved mindst to spontane fremmøder med mindst 1/2 års mellemrum  

 mellem første og seneste fremmøde stedse findes ikke-konklusiv konfirmatorisk  

 test, kan donor indkaldes med henblik på at sætte vedkommende i ventekartotek  

 og undlade tapning indtil videre.
Ved informationen af donor må man på det  

 stærkeste understrege, at der ikke er holdepunkter for, at vedkommende er  

 smittet med HTLV I eller II.
Man bør endvidere tage blodprøve til genomisk  

 undersøgelse for såvel HTLV I som HTLV II med henblik på at kunne give en  

 endelig afkræftende besked til donor.
Denne vejledning er knyttet til de aktuelt tilgængelige screentest  

 metoder.
Såfremt der senere fremkommer screentest metoder med klart højere  

 specificitet og sensitivitet, er det sandsynligt, at problemet vil kunne  

 håndteres mere enkelt.
I påkommende tilfælde vil Sundhedsstyrelsen fremkomme  

 med revideret vejledning vedrørende dette specielle punkt.
Er den konfirmatoriske test positiv, må man anse prøven for at indeholde  

 anti HTLV I/II.
Donor bør informeres og indkaldes til fornyet blodprøve til  

 anti HTLV I/II undersøgelse.
4. Fornyet blodprøve Den nye blodprøve undersøges for anti HTLV I/II med ELISA og  

 konfirmatorisk test.
Endvidere skal der foretages genomisk undersøgelse for  

 såvel HTLV I som HTLV II med polymerase chain reaktionen (PCR) eller anden  

 genteknologisk metode med tilsvarende specificitet og sensitivitet.  

 Undersøgelsen skal foretages på frisk EDTA-stabiliseret fuldblod.
 Såfremt den konfirmatoriske test er negativ eller ikke-konklusiv, og PCR  

 reaktionen er negativ, foretages ikke yderligere, og den pågældende kan  

 fortsat være bloddonor.
 Såfremt konklusionen på den serologiske og den genteknologiske  

 undersøgelse er diskrepant, må tilfældet evalueres af en specialist med den  

 fornødne virologiske specialviden.
 Såfremt den gentagne konfirmatoriske test for anti HTLV I/II er positiv,  

 og PCR har påvist enten HTLV I eller II, henvises den pågældende til  

 infektionsmedicinsk speciallæge med henblik på at få en nærmere redegørelse  

 for, hvad HTLV-infektionen betyder for vedkommende (smitteprofylakse,  

 prognose).
5. Midlertidig pause med bloddonering En donor, hvis blodprøve ved flere på hinanden følgende fremmøder har  

 været reaktiv for anti HTLV I/II ved ELISA, men negativ ved den  

 konfirmatoriske test, bør informeres om dette og midlertidigt undlade at give  

 blod.
6. Indberetning af foretagne undersøgelser og resultatet af  

 disse Blodbanken skal til Sundhedsstyrelsen månedsvis, senest den 20. i  

 efterfølgende måned, indsende oplysninger om antal foretagne undersøgelser,  

 resultatet af disse mv.
Sundhedsstyrelsen vil til blodbankerne udsende  

 indberetningsskemaer, af hvilke omfanget af oplysninger, der ønskes, fremgår.
