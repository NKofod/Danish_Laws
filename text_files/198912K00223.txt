Nr LSF 223 Forslag til Lov om en satsreguleringsprocent Fremsat af finansministeren (Henning Dyremose) den 26. april 1990 Vedtaget ved tredjebehandling den 17. maj 1990 Lov nr. 385 af 13/06/1990 § 1. Som grundlag for en årlig regulering af overførselsindkomster m.v. fastsættes for hvert finansår en satsreguleringsprocent.
Satsreguleringsprocenten fastsættes året før det finansår, hvori satsreguleringsprocenten skal anvendes, jf. §§ 2-4.
 § 2. Satsreguleringsprocenten for et finansår er 2,0 nedsat eller forhøjet  

 med satstilpasningsprocenten, jf. § 4, stk. 2 eller 3.
 Stk. 2. De beløb, der reguleres med satsreguleringsprocenten, er de  

 aktuelle indtil da gældende.
 § 3. For hvert finansår beregnes en tilpasningsprocent som afvigelsen  

 mellem den procentvise årslønsudvikling ekskl. sociale bidrag m.v. for  

 LO-arbejdere i året to år forud for det pågældende finansår og 2,0.  

 Tilpasningsprocenten beregnes med een decimal.
 § 4. For hvert finansår beregnes en satstilpasningsprocent.
 Stk. 2. Hvis den procentvise årslønsudvikling, der ligger til grund for  

 beregning af tilpasningsprocenten efter § 3, er lavere end 2,0, svarer  

 satstilpasningsprocenten til tilpasningsprocenten.
 Stk. 3. Hvis den procentvise årslønsudvikling, der ligger til grund for  

 beregning af tilpasningsprocenten efter § 3, er højere end 2,0, anvendes et  

 beløb svarende til tilpasningsprocenten, dog højst 0,3, til et puljebeløb.  

 Satstilpasningsprocenten svarer til den del af tilpasningsprocenten, der  

 eventuelt overstiger 0,3.
§ 5. Finansministeren bekendtgør hvert år i juni måned størrelsen af  

 tilpasningsprocenten, satstilpasningsprocenten og satsreguleringsprocenten  

 samt af puljebeløbet for det følgende finansår.
Finansministeren kan  

 fastsætte nærmere regler om beregning af tilpasningsprocenten m.v.
 § 6. Loven træder i kraft den 1. januar 1991.
 Stk. 2. For finansåret 1991 fastsættes tilpasningsprocenten,  

 satstilpasningsprocenten og puljebeløbet alle til 0. Satsreguleringsprocenten  

 for finansåret 1991 er 2,0.
Stk. 3. For finansåret 1992 beregnes tilpasningsprocenten som afvigelsen  

 mellem den procentvise årslønsudvikling ekskl. sociale bidrag m.v. for  

 LO-arbejdere i 1990 og den gennemsnitlige procentvise årsindkomstudvikling i  

 1990 for modtagere af overførselsindkomster.
Tilpasningsprocenten for  

 finansåret 1992 fastsættes til 0, hvis den procentvise årslønsudvikling, der  

 ligger til grund for beregning af tilpasningsprocenten i 1992, er lavere end  

 den gennemsnitlige årsindkomstudvikling i 1990 for modtagere af  

 overførselsindkomster.
Oprindeligt fremsat forslag § 1. Som grundlag for en årlig regulering af overførselsindkomster mv. fastsættes for hvert finansår en satsreguleringsprocent.
Satsreguleringsprocenten fastsættes året før det finansår, hvori satsreguleringsprocenten skal anvendes, jf. §§ 2-4.
 § 2. Satsreguleringsprocenten for et finansår er 2,0 nedsat eller forhøjet  

 med satstilpasningsprocenten, jf. § 4, stk. 2 eller 3.
 Stk. 2. De beløb, der reguleres med satsreguleringsprocenten, er de  

 aktuelle, indtil da gældende.
 § 3. For hvert finansår beregnes en tilpasningsprocent som afvigelsen  

 mellem den procentvise årslønsudvikling ekskl. sociale bidrag mv. for  

 LO-arbejdere i året to år forud for det pågældende finansår og 2,0.  

 Tilpasningsprocenten beregnes med een decimal.
 § 4. For hvert finansår beregnes en satstilpasningsprocent.
 Stk. 2. Hvis den procentvise årslønsudvikling, der ligger til grund for  

 beregning af tilpasningsprocenten efter § 3, er lavere end 2,0, svarer  

 satstilpasningsprocenten til tilpasningsprocenten.
 Stk. 3. Hvis den procentvise årslønsudvikling, der ligger til grund for  

 beregning af tilpasningsprocenten efter § 3, er højere end 2,0, anvendes et  

 beløb svarende til tilpasningsprocenten, dog højst 0,3, til et puljebeløb.  

 Satstilpasningsprocenten svarer til den del af tilpasningsprocenten, der  

 eventuelt overstiger 0,3.
§ 5. Finansministeren bekendtgør hvert år i juni måned størrelsen af  

 tilpasningsprocenten, satstilpasningsprocenten og satsreguleringsprocenten  

 samt af puljebeløbet for det følgende finansår.
Finansministeren kan  

 fastsætte nærmere regler om beregning af tilpasningsprocenten mv.
 § 6. Loven træder i kraft den 1. januar 1991.
 Stk. 2. For finansåret 1991 fastsættes tilpasningsprocenten,  

 satstilpasningsprocenten og puljebeløbet alle til 0. Satsreguleringsprocenten  

 for finansåret 1991 er 2,0.
Stk. 3. For finansåret 1992 beregnes tilpasningsprocenten som afvigelsen  

 mellem den procentvise årslønsudvikling ekskl. sociale bidrag mv. for  

 LO-arbejdere i 1990 og den gennemsnitlige procentvise årsindkomstudvikling i  

 1990 for modtagere af overførselsindkomster.
Tilpasningsprocenten for  

 finansåret 1992 fastsættes til 0, hvis den procentvise årslønsudvikling, der  

 ligger til grund for beregning af tilpasningsprocenten i 1992, er lavere end  

 den gennemsnitlige årsindkomstudvikling i 1990 for modtagere af  

 overførselsindkomster.
Bemærkninger til lovforslaget Folketinget vedtog den 18. maj 1989 en dagsorden om regulering af  

 overførselsindkomsterne.
Ifølge denne dagsorden skal regeringen udarbejde  

 forslag til en fremtidig regulering af alle overførselsindkomster i takt med  

 årslønsudviklingen for de beskæftigede.
Regeringen, Socialdemokratiet, Socialistisk Folkeparti,  

 Centrumdemokraterne og Kristeligt Folkeparti indgik den 3. april 1990 en  

 aftale om den fremtidige regulering af overførselsindkomsterne, som udmønter  

 denne dagsorden.
Som led i aftalen fremsættes dette lovforslag om den  

 fremtidige regulering af overførselsindkomster mv.
Ved overførselsindkomster forstås offentlige ydelser, der bl.a. udbetales  

 som kompensation for bortfald af arbejdsindtægter samt som tilskud afhængig  

 af familie- og boligforhold.
Det drejer sig om arbejdsløsheds-, syge- og  

 barselsdagpenge, uddannelsesstøtte, kontanthjælp efter bistandsloven,  

 efterløn, førtids- og folkepension, børnetilskud, boligstøtte mv.
Der  

 henvises i denne forbindelse til det samtidigt fremsatte forslag til lov om  

 ændring af forskellige lovbestemmelser om reguleringer af  

 overførselsindkomster mv., som udmønter anvendelsen af  

 satsreguleringsprocenten på de forskellige overførselsindkomster.
 Lovforslaget tilsigter at skabe et beregningsgrundlag, hvorved takten i  

 årslønsudviklingen ekskl. sociale bidrag mv. for LO-arbejdere bestemmer  

 reguleringen af overførselsindkomsterne.
I forslag til lov om ændring af forskellige lovbestemmelser om  

 reguleringer af overførsler mv. foreslås dyrtidsregulering af overførsler mv.  

 afskaffet og erstattet af en regulering med finansårets  

 satsreguleringsprocent.
Endvidere foreslås det, at al gældende regulering af  

 ydelser og indtægtsgrænser mv. i henhold til L 948 af 23.12.1986 om ændring  

 af automatiske reguleringsbestemmelser i tilknytning til statens  

 udgiftsbudget, samt i anden lovgivning, hvor der forudsættes en regulering  

 efter tilsvarende princip, med virkning fra 1991 erstattes af en regulering  

 med finansårets satsreguleringsprocent.
Der vil fra 1991 ikke længere blive  

 fastsat en reguleringsprocent på finansloven.
I stedet vil overførsler mv.  

 blive reguleret med satsreguleringsprocenten.
For hvert finansår er finansårets satsreguleringsprocent som udgangspunkt  

 2,0. I det omfang den procentvise lønudvikling for LO-arbejdere i året to år  

 forud for finansåret afviger fra 2,0, bestemmes satsreguleringsprocenten som  

 2,0 nedsat eller forhøjet med en satstilpasningsprocent.
Beregningen af  

 satstilpasningsprocenten sker på baggrund af en opgørelse af finansårets  

 tilpasningsprocent.
 Finansårets tilpasningsprocent er afvigelsen mellem den faktiske  

 procentvise årslønsudvikling ekskl. sociale bidrag mv. for en LO-arbejder i  

 året to år forud for finansåret og den foreløbige regulering af  

 overførselsindkomsterne på 2,0 pct.
Finansårets satstilpasningsprocent beregnes på grundlag af  

 tilpasningsprocenten.
Såfremt den procentvise årslønsudvikling, der ligger  

 til grund for beregning af tilpasningsprocenten, er lavere end 2,0, svarer  

 satstilpasningsprocenten til tilpasningsprocenten.
 Såfremt den procentvise årslønsudvikling, der ligger til grund for  

 beregning af tilpasningsprocenten er højere end 2,0, fordeles  

 tilpasningsprocenten på et puljebeløb og en satstilpasningsprocent.  

 Puljebeløbet er den stigning i overførselsindkomsterne, som  

 tilpasningsprocenten, dog højst 0,3, vil give anledning til.  

 Satstilpasningsprocenten er den del af tilpasningsprocenten, der overstiger  

 0,3.
 Satsreguleringsprocenten er 2,0 nedsat med satstilpasningsprocenten, hvis  

 den procentvise årslønsudvikling, der ligger til grund for beregning af  

 tilpasningsprocenten, er lavere end 2,0. Satsreguleringsprocenten er 2,0  

 forhøjet med satstilpasningsprocenten, hvis den procentvise årslønsudvikling,  

 der ligger til grund for beregning af tilpasningsprocenten, er højere end  

 2,0.
Regeringen stiller forslag til udmøntning af et eventuelt puljebeløb inden  

 påbegyndelsen af det finansår, som puljebeløbet vedrører.
Ved udmøntning er  

 det hensigten, at puljebeløbet fordeles forholdsmæssigt mellem pensionister  

 og øvrige overførselsindkomstmodtagere i forhold til deres samlede andel af  

 overførslerne.
Såfremt der ikke opnås tilslutning til puljens anvendelse, vil  

 der inden finansårets start blive stillet forslag om en forhøjelse af  

 satsreguleringsprocenten svarende til den del af puljen, som ikke er  

 udmøntet.
Overførselsindkomster mv. reguleres fremtidig een gang årligt  

 almindeligvis pr. 1. juli med finansårets satsreguleringsprocent.
Ved  

 reguleringen med satsreguleringsprocenten er det de aktuelle indtil da  

 gældende beløb, der reguleres.
 Finansministeren bekendtgør hvert år i juni måned tilpasningsprocenten,  

 satstilpasningsprocenten og satsreguleringsprocenten samt puljebeløbet for  

 det følgende finansår.
Årslønnen opgøres ud fra Dansk Arbejdsgiverforenings kvartalsvise  

 lønstatistik for arbejderlønnen. Årslønnen beregnes ved omregning af den  

 gennemsnitlige timefortjeneste ekskl. overtidstillæg til en årsløn. Årslønnen  

 reduceres med en fuldtidsbeskæftiget lønmodtagers egne sociale bidrag mv.,  

 dvs. i 1990 med lønmodtagerens bidrag til ATP og AUD.
Herudover vil årslønnen  

 blive reduceret med eventuelle nye sociale bidrag mv.
Der vil fremtidig udover bidragene til ATP og AUD kunne blive tale om at  

 indregne virkningen af sociale bidrag mv., der er lovgivningsmæssigt eller  

 overenskomstmæssigt fastsat.
Ved opgørelsen af årslønsudviklingen skal der  

 eksempelvis tages hensyn til indførelse af nye arbejdsmarkedspensionsbidrag.
 Satsreguleringsprocenten er 2,0 i 1991, idet tilpasningsprocenten  

 og satstilpasningsprocenten fastsættes til 0. Denne satsreguleringsprocent  

 sikrer stort set overensstemmelse mellem den forventede lønudvikling ekskl.  

 sociale bidrag for en LO-arbejder i 1991 og årsindkomstudviklingen for  

 modtagere af overførselsindkomster.
 En satsregulering på 2,0 procent pr. 1. juli 1991 vil for  

 dagpengemodtagere og enlige pensionister betyde en indkomstudvikling på  

 2,2-2,4 procent fra 1990 til 1991, jf. tabel 1.
 Det økonomiske Sekretariat har i sin oversigt fra februar 1990 skønnet, at  

 årslønsudviklingen incl. sociale bidrag bliver 2 1/2 procent i 1991.  

 Årslønsudviklingen ekskl. sociale bidrag må skønnes at være noget  

 lavere, formentligt i størrelsesordenen 2-2 1/2 procent.
 Tabel 1. Skøn for indkomstudvikling 1991.
1) Skøn Økonomisk Oversigt, februar 1990 Anm.: Pensionsydelser er forudsat reguleret til pristal 109 den 1. juli  

 1990. Det skal bemærkes, at indkomstudviklingen fra 1990 til 1991 er påvirket  

 af, på hvilket tidspunkt på året indkomststigningerne i 1990 og 1991 finder  

 sted.
 Reguleringen af dagpengemaksimum pr. 1. juli 1990 med finanslovens  

 reguleringsprocent på 2,5 procent får først helårsvirkning i 1991.  

 Forhøjelsen pr. 1. juli 1990 giver derfor - isoleret set - anledning til en  

 stigning i dagpengemodtagerens årsindkomst på 1,2 procent i 1991. Tilsvarende  

 får reguleringen på 2,0 procent pr. 1. juli 1991 kun halvårsvirkning i 1991,  

 og den giver derfor yderligere anledning til en stigning i  

 dagpengemodtagerens indkomst på 1,0 procent i 1991. Den samlede  

 indkomstudvikling for dagpengemodtageren fra 1990 til 1991 bliver derfor 2,2  

 procent jf. tabel 1.
 For en enlig pensionist er indkomstudviklingen fra 1990 til 1991 sammensat  

 af en stigning på 1,4 procent som følge af helårsvirkningen af en  

 dyrtidsportion pr. 1. juli 1990 og en stigning på 1,0 procent som følge af  

 reguleringen på 2,0 procent pr. 1. juli 1991.
 For finansåret 1992 fastsættes tilpasningsprocen- ten ud fra  

 afvigelsen mellem den procentvise årslønsudvikling ekskl. sociale bidrag for  

 LO-arbejdere og den gennemsnitlige årsindkomstudvikling for modtagere af  

 overførselsindkomster i 1990. Hvis årslønsudviklingen er lavere end  

 indkomstudviklingen for modtagere af overførselsindkomster i 1990, fastsættes  

 satstilpasningsprocenten for finansåret 1992 til 0.
 De økonomiske og administrative konsekvenser af forslaget fremgår af  

 forslaget til lov om ændring af forskellige lovbestemmelser om reguleringer  

 af overførsler mv.
