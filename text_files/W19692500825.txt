En møbelhandler på Bornholm klagede til monopoltilsynet over, at 2  

 møbelfabrikker nægtede at levere ham møbler.
Af de oplysniger, der kom frem,  

 syntes det at fremgå, at en af begrundelserne for leveringsnægtelserne var,  

 at andre møbelhandlere havde henvendt sig til leverandørerne om den  

 pågældende handlendes lave priser.
Monopoltilsynet fandt ikke, at der efter det oplyste lå  

 konkurrenceregulerende aftaler bag leveringsnægtelserne, og heller ikke, at  

 der var tale om dominerende leverandørvirksomheder.
Der fandtes endvidere en  

 række andre virksomheder, der fremstiller møbler af samme art som de to  

 fabrikker.
 Tilsynet mente derfor, at der i denne sag ikke var hjemmel i  

 monopolloven til at pålægge de 2 fabrikker at levere til klageren, og i  

 kendelse af 19. december 1969 har monopol-ankenævnet stadfæstet denne  

 afgørelse.
Monopoltilsynet havde heller ikke ment at kunne imødekomme  

 møbelhandlerens ønske om at få at vide, hvilke andre møbelhandlere der havde  

 henvendt sig til fabrikkerne om hans forhold.
Heller ikke på dette punkt fik  

 klageren medhold hos ankenævnet.
År 1969, den 19. december, blev i sagen j. nr. 22/69, møbelhandler (NN),  

 afsagt sålydende KENDELSE:
I skrivelse af 12. november 1969 har møbelhandler (NN) klaget over en af  

 monopoltilsynet ved skrivelse af 17. oktober 1969 truffet afgørelse,  

 hvorefter tilsynet ikke har fundet anlednnig til at foretage videre i  

 anledning af, at Linds Møbelfabrik, Kjellerup, har nægtet at levere ham  

 møbler, og at Møbelfabrikken M.
Nissen I/S, Horsens, ikke ønsker at genoptage  

 leverancer af møbler til ham.
 Sagen har været behandlet på nævnets møde den 17. december 1969, hvor  

 klageren og monopoltilsynet var repræsenteret.
Monopoltilsynet har påstået den påklagede afgørelse stadfæstet.
Tilsynet  

 har redegjort for sagen i indlæg af 25. november 1969, hvormed klageren er  

 gjort bekendt.
Sagen er indledt ved, at klageren i skrivelse af 23. oktober 1968 til  

 monopoltilsynet har besværet sig over, at møbelfabrikken M.
Nissen I/S,  

 Horsens, havde standset leverancerne af møbler til ham.
I skrivelse af 16.  

 december 1968 til monopoltilsynet begrunder interessentskabet  

 leveringsstandsningen således.
 For det første fordi vore varer i forvejen er placeret hos gamle  

 forretningsforbindelser på Bornholm, og for det andet, fordi vi ikke kan få  

 betaling for leverede varer, der er forfalden til betaling, og med den  

 bankoplysning vi i dag har på ovennævnte, er spørgsmålet om vi ikke havde  

 stået os bedst ved aldrig at have leveret varer til ham.
I skrivelse af 16. maj 1969 til monopoltilsynet imødegik klageren  

 rigtigheden af det således af møbelfabrikken M.
Nissen I/S anførte og  

 besværede sig dernæst over, at Linds Møbelfabrik i Kjellerup nægtede at  

 levere til ham.
Denne møbelfabrik har i skrivelse af 20. juni 1969 til  

 monopoltilsynet begrundet leveringsnægtelsen således:
 1. Herr (NN) er ikke medlem af Møbelhandlernes Centralforening.
 2. Herr (NN) fører ingen lager og har ingen udstilling, og på dette  

 grundlag kan han kalkulere sine priser lavere end andre møbelhandlere på  

 Bornholm, hvilket vi mener må være illoyal konkurrence.
 3. Herr (NN) betaler sine varer på veksler, som bliver omsat 3 gange.
 På grundlag af ovennævnte har vi nægtet at levere varer til herr (NN),  

 samt på grund af andre møbelhandleres reaktion på vor tidligere handel med  

 herr (NN).
 Klageren har i øvrigt anmodet Monopoltilsynet om at søge oplyst, hvilke  

 møbelhandlere på Bornholm, der - ved henvendelse til nævnte fabrikker  

 henholdsvis disses repræsentanter - har foranlediget, at fabrikkerne ikke vil  

 levere møbler til ham.
 Monopoltilsynet har på det således foreliggende grundlag truffet den  

 påklagede afgørelse, der er sålydende:
 I denne anledning skal man herved meddele, at de omhandlede  

 leveringsnægtelser ifølge de for monopoltilsynet foreliggende oplysninger,  

 herunder oplysninger fra de nævnte fabrikker, ikke skyldes  

 konkurrenceregulerende aftaler mellem de pågældende fabrikker og  

 møbelhandlernes organisationer.
 Hertil kommer, at møbler af den pågældende art også fremstilles af en  

 række andre virksomheder, og på denne baggrund finder monopoltilsynet ikke  

 anledning til at foretage videre i sagen, da der efter monopoltilsynets skøn  

 ikke vil kunne tilvejebringes grundlag for i henhold til monopollovens  

 bestemmelser at gribe ind over for de foreliggende leveringsnægtelser.
 Vedrørende spørgsmålet om identificering af de implicerede møbelhandlere  

 må tilsynet henvise Dem til privat søgsmål.
 Overfor nævnet har monopoltilsynet til støtte for afgørelsen føjet:
......, at der ikke til monopoltilsynets register er anmeldt aftaler  

 mellem møbelhandlere og fabrikanter om fælles leveringspolitik, ligesom der  

 ikke er anmeldt dominerende enkeltvirksomheder.
En Kodex for møbelbranchens  

 handelsformer underskrevet af Møbelhandlernes Centralforening i Danmark og  

 fabrikantforeningen i 1964 søger uden forpligtende virkning at foreskrive  

 rettesnor for god forretningsmoral.
Ifølge denne bør fabrikanterne blandt  

 andet iagttage, at levering kun finder sted til indenlandske møbelhandlere,  

 der blandt andet er lagerførende og har åben butik med møbeldetailhandel,  

 medens der ikke er krav om medlemskab af centralforeningen som betingelse for  

 levering.
Yderligere kan henvises til de i de to møbelfabrikkers skrivelser  

 (bilag 2 og bilag 6) nævnte motiveringer for leveringsnægtelserne.
Der synes  

 ikke heri at være tale om nogen aftale.
 Branchestrukturen og betydningen af henvendelserne fra de fire bornholmske  

 møbelhandlere må i øvrigt bedømmes på baggrund af antallet af møbelfabrikker  

 m. v. i Danmark samt organisationsprocenten.
 I denne forbindelse kan anføres: Ifølge Rigstelefonens Katalog:  

 Fagregister for hele Danmark (1969) fremgår (side 1067 ff), at antallet af  

 møbeludsalg m. v. var 1532, hvoraf 17 på Bornholm, men antallet af  

 møbelfabrikker og møbler engros (side 1072 ff) var 972.
 Af medlemsbog (1968) for Møbelhandlernes Centralforening i Danmark  

 fremgår, at foreningens medlemstal var 544, hvoraf 7 på Bornholm, medens  

 antallet af organiserede møbelfabrikanter var 250.
 Ifølge Industriel Produktionsstatistik 1965 (Danmarks Statistik) var i  

 1965 antallet af møbelfabrikker (træ) 307. Fabrikanternes  

 organisationsprocent er herefter maksimalt ca. 80, mens forhandlernes er ca.  

 35 og på Bornholm ca. 45.
Til yderligere belysning af det udøvede skøn kan anføres, at  

 monopoltilsynets inspektør 20. juni 1969 aflagde besøg hos møbelhandleren.
Af  

 det herved oplyste - der i øvrigt underbyggede det ved møbelhandlerens 2  

 breve af 23. oktober 1968 (bilag 1) og af 16. maj 1969 (bilag 4) anførte -  

 fremgår blandt andet, at møbelhandlerens forretning er indrettet i en  

 3-længet bondegård, hvor der i den ene længe var et rum til udstilling af  

 møbler.
Møbelhandleren drev sin forretning dels gennem denne udstilling, dels  

 pr. telefon og dels ved besøg, idet hans firma hverken stod i fagbogen under  

 møbelhandlere eller annoncerede.
 Selv om de to fabrikkers motiver til leveringsnægtelse bortset fra  

 henvisningen til klagerens økonomi næppe kan siges at være saglige, har  

 monopoltilsynet på grund af det store antal fabrikker og handlende samt  

 organisationsforholdene ikke fundet anledning til at påbyde levering i  

 henhold til monopollovens § 12, stk. 3.
 Med hensyn til klagerens ønske om at få oplyst navnene på de i hans  

 skrivelse af 23. oktober 1968 omtalte fire møbelhandlere har man henvist ham  

 til at søge at skaffe dem oplyst ved privat søgsmål, da kendskab til navnene  

 har været uden betydning for monopoltilsynets afgørelse.
 Efter at klageren er gjort bekendt med disse oplysninger fra  

 monopoltilsynet, har han til nævnet fremsendt sålydende skrivelse af 16.  

 august 1968 fra Linds Møbelfabrik:
 På grund af den i øjeblikket stramme kreditrationering ser vi os  

 desværre nødsaget til at meddele Dem, at vore muligheder for kreditgivning  

 fremover maksimalt vil være følgende:
 3 mdrs. accept med ret til omsætning med henholdsvis 1/3, 1/2 og resten,  

 samt at veksler under kr. 1000,00 skal indfries ved forfald.
 Vi håber, at De forstår nødvendigheden af denne foranstaltning.
 Under henvisning til denne skrivelse anfører klageren, at  

 betalingsbetingelserne hos fabrikken er overholdt og anfører i øvrigt:
Gældende for begge fabrikker er, at det er dem som har villet sælge  

 mig møbler, og at f. eks.
Martin Nissen tilsyneladende ikke har haft brug for  

 nogle oplysninger før de stoppede deres leverance, og i dette firmas  

 regnskaber må dette kunne konstateres, den bankoplysning man henviser til har  

 dette firma forhåbentlig skriftlig, da jeg meget gerne ser at De får den  

 forevist.
 Linds møbelfabrik skriver at jeg efter deres mening driver en for andre  

 møbelhandlere illoyal konkurrence, er dette en påstand vil jeg håbe, at  

 firmaet har denne påstand fra de møbelhandlere som har startet  

 leveringsnægtelserne.
 Til det således foreliggende skal nævnet udtale:
Nævnet finder, som sagen foreligger oplyst, at måtte give monopoltilsynet  

 medhold i, at der ikke er hjemmel i monopolloven til at pålægge Linds  

 Møbelfabrik, Kjellerup, og Møbelfabrikken M.
Nissen I/S, Horsens, at levere  

 møbler til klageren.
 Nævnet er endvidere enigt med monopoltilsynet i, at det ikke påhviler  

 tilsynet at søge oplyst, hvilke møbelhandlere der måtte have rettet  

 henvendelse til de i sagen omhandlede fabrikanter om leverancer til klageren.
 Herefter bestemmes:
 Den forannævnte af monopoltilsynet under 17. december 1969 trufne  

 afgørelse stadfæstes.
