Meddelelse om sager om overtrædelse af  

 markedsføringsloven 1. Indledning I forbindelse med markedsføringsloven  

 ikrafttræden i 1975 udsendtes RM nr. 7/75. Denne meddelelse blev i  

 anledning af en ændring af bekendtgørelsen om reglerne for  

 Forbrugerombudsmandens virksomhed suppleret med RM nr. 2/82. Den 1. oktober  

 1994 trådte en ny markedsføringslov i kraft, jf. lov nr. 428 af  

 1. juni 1994 om markedsføring, som ændret ved lov nr. 342 af 2.  

 juni 1999. Der henvises herved til lovbekendtgørelse nr. 545 af 1.  

 juli 1999. I medfør af lovens § 15, stk. 5, er udstedt en  

 bekendtgørelse om regler for Forbrugerombudsmandens virksomhed, jf.  

 bekendtgørelse nr. 890 af 26. oktober 1994. I den anledning har der  

 vist sig et behov for at ændre reglerne i RM nr. 7/1975 og RM nr.  

 2/1982, jf. nedenfor pkt. 2 og 4.
2. Forelæggelse af sager for  

 Forbrugerombudsmanden Påtale for overtrædelse af  

 markedsføringsloven bør som udgangspunkt ikke rejses, uden at  

 Forbrugerombudsmanden har givet tilslutning dertil.
I sager hvor det er  

 åbenbart, at der ikke indgår forbrugerhensyn, og hvor  

 førelse af sagen ikke forudsætter en særlig viden eller  

 ekspertise i forhold til markedsføringsloven, skal sagen ikke  

 forelægges for Forbrugerombudsmanden.
Sager vedrørende  

 overtrædelse af markedsføringslovens § 10 om  

 erhvervshemmeligheder m.v. skal således ikke forelægges for  

 Forbrugerombudsmanden.
3. Tiltalens udførelse Efter retsplejelovens § 105, stk. 3, kan  

 Forbrugerombudsmanden og ansatte i Forbrugerstyrelsen beskikkes til at  

 udføre tiltale for Sø- og Handelsretten og byretterne i sager  

 vedrørende lov om markedsføring.
 For så vidt angår tiltale for  

 overtrædelse af markedsføringsloven udføres denne i  

 medfør af lovens § 19, stk. 6, af Forbrugerombudsmanden, såfremt  

 denne begærer dette.
4. Værneting Ved lovændringen i 1994 skete der en ændring  

 af reglerne om værneting ved sager om overtrædelse af  

 markedsføringsloven.
Ifølge lovens § 14, stk. 2, skal  

 offentlige straffesager om overtrædelse af markedsføringsloven  

 behandles ved Sø- og Handelsretten, medmindre nærmere kendskab  

 til markedsføringsforhold skønnes at være af  

 uvæsentlig betydning for sagens afgørelse.
Afgørelsen  

 herom bør i tvivlstilfælde træffes efter forhandling med  

 Forbrugerombudsmanden.
5. Ophævelse af forskrifter RM nr. 7/1975 og RM nr. 2/1982 ophæves.
