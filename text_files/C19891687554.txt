(Til landbrugsskoler omfattet af  

 ordningen med særligt tilskud, De danske Landboforeninger, Danske  

 Husmandsforeninger, Danmarks Landboungdom og Foreningen for danske  

 Landbrugsskoler) Finansudvalget har den 29. marts 1989 tiltrådt det vedlagte aktstykke om  

 ordningen, og direktoratets forbehold ved udbetalingen af forskud for 1989 er  

 derfor bortfaldet.
 Til brug ved overvejelser om anvendelse af midlerne i 1990 og et eventuelt  

 restbeløb i 1989 bedes skolerne revurdere deres skøn om elevtal i 1989, når  

 der er optaget elever på modul 1 og grundskolekursus i 1989.
 Skemaer til dette brug vil blive udsendt i august 1989.
Som det fremgår af direktoratets brev af 29. september 1988 sker endelig  

 afregning efter årets afslutning på grundlag af det opgjorte elevtal på de  

 enkelte kurser.
Elevtallet skal attesteres af revisor, men ikke ved elevernes  

 underskrift.
 Der vil ikke blive udbetalt flere forskudsbeløb for 1989.
 P.d.v.
Ulla Kjær Bilag Kulturministeriet.
København, den 6.  

 marts 1989.
a.
Kulturministeriet anmoder om  

 Finansudvalgets tilslutning til, at der ydes et særligt tilskud til  

 landbrugsskolerne til Udgiften anslås til 35,5 mio. kr. i 1989. Den afholdes af den på  

 finansloven for 1989 opførte bevilling på 35,5 mio. kr. til særligt tilskud  

 til landbrugsskolerne.
b.
Under forhandlingerne om refinansiering af landbruget blev der afsat 20  

 mio. kr. i 1989 og 30 mio. kr. i 1990 og kommende år til økonomisk  

 ligestilling af uddannelserne på landbrugsskolerne med øvrige  

 erhvervsuddannelser, jf. følgende forligstekst:
 »Vilkårene for uddannelserne på landbrugsskolerne forbedres således,  

 at der opnås ligestilling med øvrige erhvervsuddannelser«.
 Ministeriet forudsætter, at forliget ikke vedrører gartnerskoler.
 Ministeriet har med De danske Landboforeninger, Danske Husmandsforeninger,  

 Danmarks Landboungdom og Foreningen for danske Landbrugsskoler aftalt  

 følgende ordning:
 Der ydes tilskud til skolerne, som gør det muligt, og som forudsætter, at  

 elevbetalingen nedsættes fra ca. 1.020 kr. til 100 kr. ugentlig på  

 grundskolekursus og til 300 kr. ugentlig på øvrige kurser, med undtagelse af  

 fagligt/teknisk kursus, hvor eleverne får løn, samt efteruddannelseskurser og  

 andre særlige kurser.
Tilskuddet ydes som et særligt tilskud uafhængigt af driftstilskud til  

 skolerne.
Det ugentlige tilskud pr. elev vil i 1989 udgøre 920 kr. for  

 grundskolekursus og 720 kr. for øvrige.
De pågældende elever kan ikke opnå  

 statslig elevstøtte.
De midler, der var afsat ved landbrugsforliget, blev optaget på  

 ændringsforslag til finansloven for 1989 og suppleret med 15,5 mio. kr.  

 svarende til den nedsættelse, som samtidig blev søgt af den bevilling, der  

 var opført på § 21.09.89.51.01. Støtte til elever på folkehøjskoler,  

 landbrugsskoler, husholdningsskoler og efterskoler.
Nedsættelsen af  

 elevstøttebevillingen svarer til det beløb, som ellers ville blive ydet som  

 støtte til de pågældende elever.
 Et eventuelt overskydende beløb i forhold til 35,5 mio. kr. i 1989 (og  

 45,5 mio. kr. i 1990 og følgende år) anvendes dels til anskaffelse af teknisk  

 udstyr, som forbliver statens ejendom og stilles til rådighed for skolerne,  

 dels til at afholde udgifter i forbindelse med en igangværende modernisering  

 af landmandsuddannelsen.
c.
Det er ved bevillingen til særligt tilskud forudsat, at den foreslåede  

 ordning med ændrede elevbetalingsregler på landbrugsskolerne først kan  

 gennemføres efter særskilt forelæggelse for Finansudvalget.
e.
Under henvisningen til foranstående anmodes om Finansudvalgets  

 tilslutning til at yde særligt tilskud til landbrugsskolerne.
Udgiften vil  

 blive afholdt af den bevilling på 35,5 mio. kr. til særligt tilskud, der er  

 opført som § 21.09.03.53.02. på finansloven for 1989.
f.
Finansministeriets tilslutning foreligger.
OLE VIG JENSEN /Ulla Kjær Til finansudvalget.
