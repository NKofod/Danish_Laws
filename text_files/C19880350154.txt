Forsøgsordningen med personlig assistance til personer med handicap i  

 erhverv har 1. oktober d.å. virket i et halvt år.
I den forløbne periode er  

 spørgsmålet om størrelsen af det tilskud, der kan bevilges til hjælperen,  

 flere gange blevet rejst over for direktoratet.
Det er bl.a. blevet fremført,  

 at honoraret til tegnsprogstolke er væsentlig højere end den timelønsats, der  

 i cirkulæret er angivet til normalt højst at kunne andrage et beløb svarende  

 til den overenskomstsmæssige studentertimeløn inden for statens område.
Det som direktoratet og cirkulæret forholder sig til, er tilskuddets  

 størrelse og ikke aflønningen, der er et overenskomstspørgsmål.
Direktoratet  

 erkender, at der kan være tilfælde f.eks. tegnsprogstolke, hvor der sagligt  

 er behov for en assistance til højere løn end timelønssatsen for studenter.  

 Problemet har været overvejet i direktoratet og drøftet med den  

 referencegruppe, der er nedsat til at følge forsøgsordningen, jf. cirkulære  

 nr. 10/88, punkt 13. Direktoratet har besluttet indtil videre at godkende, at  

 der kan ydes et højere tilskud pr. time, når karakteren af den assistance,  

 der er behov for, taler for det.
Det betyder, at AF får kompetence til at  

 afgøre, om der er grundlag for at yde en højere tilskudssats svarende til  

 timelønnen, hvis overenskomstmæssige forhold og karakteren af den påkrævede  

 assistance taler for dette.
 Honorarer til tegnsprogstolke har rejst et specielt problem, idet tolken  

 formentlig ikke vil blive ansat af en arbejdsgiver på grund af det spredte  

 behov for tolkebistand (som oftest af få timers varighed).
Direktoratet har overvejet spørgsmålet, bl.a. på grundlag af Danske Døves  

 Landsforbunds skrivelse af 1. marts 1988 (vedlagt i kopi til orientering), og  

 kan herefter godkende, at der til tegnsprogstolke bevilges et beløb, svarende  

 til den refusionstakst, som er omtalt i skrivelsen fra Danske Døves  

 Landsforbund.
Pr. 1. september 1988 udgør taksten kr. 225,00 pr. påbegyndt  

 time.
 Dette indebærer, at ansøgninger om bevilling til assistance i form af  

 tegnsprogstolkning skal afgives til Arbejdsformidlingen i samråd med Statens  

 Konsulentvirksomhed for døve og svært tunghøre, jf. punkt 5 i cirkulæret,  

 idet specialkonsulenterne alene kan rekvirere tolkeassistance gennem  

 »Institutionen for døve« (omtalt i skrivelsen fra Danske Døves  

 Landsforening). Herfra vil der efterfølgende blive fremsendt regning for den  

 ydede tolkeassistance til det respektive Arbejdsformidlingskontor.
 En adressefortegnelse for Statens Konsulentvirksomhed for døve og svært  

 tunghøre sendes vedlagt.
 For at opnå en smidig administration af bevillinger til tolkebestand, som  

 formodes at få en ret spredt karakter og som oftest af få timers varighed,  

 kan direktoratet godkende, at der gives en individuel bevilling for et  

 kalenderår ad gangen byggende på et max. aftalt timetal til en aflønning i  

 henhold til overenskomsten mellem tolkenes fagforening, Socialpædagogernes  

 Landsforbund og Amtsrådforeningen.
 Assistance af tolke vil således kunne rekvireres af brugeren ved  

 henvendelse til specialkonsulenten, der formidler anmodningen videre til  

 »Institutionen for døve«, som foretager afregning med  

 Arbejdsformidlingen for hver rekvireret assistance af tegnsprogstolk.
