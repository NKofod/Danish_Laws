Efter § 7 C i skattekontrolloven, jf. lovbekendtgørelse nr. 555 af 24. juni 1994, som ændret ved lov nr. 1113 af 21.  

 december 1994, bestemmes efter aftale med socialministeren:
§ 1.  Indeholdelsespligtige vedrørende A-skat som  

 nævnt i § 2 skal foretage indberetning til de statslige told- og  

 skattemyndigheder af personnumrene på de personer, som den  

 indeholdelsespligtige har udbetalt A-indkomst til i den foregående  

 A-skatteperiode.
Indberetningspligten består, uanset om der er foretaget  

 indeholdelse af A-skat i udbetalingen eller ej.
 § 2.  Indberetningspligten omfatter  

 indeholdelsespligtige vedrørende A-skat efter kildeskatteloven, når den  

 indeholdelsespligtige opfylder en af følgende betingelser:
 Stk. 2.  Statsanerkendte arbejdsløshedskasser, der efter  

 aftale indgået med Kommunernes Landsforening eller Arbejdsministeriet og  

 registreret i Arbejdsministeriet foretager løbende indberetning til  

 Kommunedata om identiteten m.v. på de personer, som den enkelte  

 arbejdsløshedskasse udbetaler A-indkomst til, er fritaget for  

 indberetningspligten efter denne bekendtgørelse.
 Stk. 3.  De statslige told- og skattemyndigheder  

 (arbejdsgiverkontrollen) kan efter anmodning fritage indeholdelsespligtige  

 for indberetningspligten, når den indeholdelsespligtige godtgør, at en  

 opfyldelse af indberetningspligten vil medføre uforholdsmæssige omkostninger  

 for den pågældende.
 § 3.  Indberetningspligten omfatter ikke udbetaling af  

 A-indkomst i form af:
 § 4.  Indberetning skal foretages indenfor samme frist  

 som gælder for afregning af den indeholdte A-skat for den pågældende  

 A-skatteperiode, jf. § 56 i kildeskatteloven.
 Stk. 2.  Indberetningen skal indeholde oplysning om:
 (CPR-nr.).
 Stk. 3.  § 3, § 5 og § 44 i bekendtgørelse nr. 1175 af  

 22. december 1994 om indberetningspligter m.v. efter skattekontrolloven  

 finder tilsvarende anvendelse ved administrationen af indberetningspligten  

 efter denne bekendtgørelse.
 § 5.  Bekendtgørelsen træder i kraft den 1. marts  

 1995.
 Stk. 2.  Første indberetning skal foretages senest den  

 10. august 1995 vedrørende udbetalinger foretaget i juli måned 1995. Er den  

 indeholdelsespligtige sat på forkortet afregning efter § 56 i  

 kildeskatteloven, skal første indberetning foretages første gang for den  

 sidste A-skatteperiode, der slutter i juli måned 1995.
