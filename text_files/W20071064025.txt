Klage over tvangsfiksering med bælte og fodremme Sundhedsvæsenets Patientklagenævn fandt, at betingelserne for at tvangsfiksere patienten ikke var opfyldt.
Nævnet lagde herved vægt på, at patienten ikke var udadreagerende i et sådant omfang, at det nødvendiggjorde, at han blev tvangsfikseret.
Nævnet lagde videre vægt på, at det ikke var dokumenteret, at patienten selv eller andre ville lide skade på legeme eller helbred.
 Sundhedsvæsenets Patientklagenævn bemærkede, at fiksering med handsker samt fod- og håndremme forudsatte, at fiksering med bælte ikke blev skønnet tilstrækkelig.
