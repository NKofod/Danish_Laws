B-vejledning TILLÆG 1 Inden for arbejdsløshedsforsikringen (og delpensionsordningen) vil  

 arbejdstidsnedsættelsen teknisk-administrativt ske på den måde, at den fulde,  

 ugentlige arbejdstid reguleres fra 39 til 38 timer pr. 1. januar 1989 og fra  

 38 til 37 timer pr. 1. januar 1991.
 Direktoratets vejledning af 23. december 1986 om samspillet mellem  

 delpension og arbejdsløshedsforsikringen skal som følge heraf justeres.
 Afsnit I.3.A. (Beregning af efterløn (§§ 4-5).
 Lønmodtagere.), siderne 2-3, har herefter følgende ordlyd:
 Medlemmer, der ikke opfylder betingelserne i bekendtgørelsens § 2 for ret  

 til efterløn som fuldtidsforsikret, kan dog kun få beregnet efterløn efter  

 reglerne for deltidsforsikrede.
 Arbejdstiden før overgangen til delpension beregnes som den  

 gennemsnitlige ugentlige arbejdstid i de sidste 9 måneder før overgangen,  

 efter de regler der danner grundlag for beregning af arbejdstiden ved  

 overgang til delpension.
Medlemmet eller kassen kan derfor få oplyst arbejdstiden før  

 overgangen til delpension af socialforvaltningen i bopælskommunen På grundlag af arbejdsfortjenesten i de seneste 12 afsluttede uger/3  

 afsluttede måneder i delpensionsperioden beregnes den gennemsnitlige timeløn  

 ved at dividere arbejdsfortjenesten med det faktiske antal arbejdstimer, der  

 er udbetalt løn for, altså incl. timer, hvor der er udbetalt løn under sygdom  

 eller under andet fravær.
Den gennemsnitlige timeløn ved arbejdet i delpensionsperioden  

 »omregnes« herefter til den daglige arbejdsfortjeneste, der skal  

 danne grundlag for beregningen af efterlønnens størrelse.
Omregningen sker  

 ved at multiplicere timelønnen med det gennemsnitlige ugentlige timetal før  

 overgangen til delpension og herefter dividere med 6.
 Bemærk: Uanset om det gennemsnitlige ugentlige timetal før overgangen til  

 delpension har været større end det timetal, der inden for  

 arbejdsløshedsforsikringssystemet er fastsat som fuld,ugentlig arbejdstid kan  

 arbejdstiden ved deltidsarbejdet højst »omregnes« til det timetal,  

 der er fastsat som fuld, ugentlig arbejdstid på tidspunktet for beregningen  

 af efterlønnen.
 Eksempel:
 Medlemmet arbejdede før overgangen til delpension 45 timer om ugen fordelt  

 på hoved- og bibeskæftigelse.
 I delpensionsperioden havde medlemmet i de sidste 12 uger/3 måneder inden  

 overgangen til efterløn en gennemsnitlig timeløn på 96,00 kr.
 Medlemmet overgår fra delpension til efterløn i tidsrummet fra 1. januar  

 1989 til 31. december 1990, hvor fuld, ugentlig arbejdstid inden for  

 arbejdsløshedsforsikringen er fastsat til 38 timer.
 Den daglige arbejdsfortjeneste, der skal danne grundlag for beregningen af  

 efterlønnen, bliver herefter:
 Efterlønnens størrelse beregnes herefter efter regler fastsat i medfør af  

 arbejdsløshedsforsikringslovens § 75 d, stk. 1.
For et medlem, der alene har ret til efterløn som deltidsforsikret,  

  beregnes efterlønnen efter tilsvarende principper.
Arbejdstiden  før  

 overgangen til delpension kan dog højst ansættes til 30 timer.
Efterlønnens  

 størrelse beregnes herefter efter regler fastsat i medfør af  

 arbejdsløshedsforsikringslovens § 75e, stk. 1.
