 Herved bekendtgøres lov nr. 306 af 8. juni 1977 om  

 friskoler og private grundskoler m.v. med den ændring, der følger af § 14 i  

 lov nr. 217 af 23. april 1986.
Skolerne og deres oprettelse § 1.  Friskoler og private grundskoler er private  

 skoler, der giver en undervisning inden for 1.-9. klassetrin, som står mål  

 med, hvad der almindeligvis kræves i folkeskolen.
De kan i tilknytning hertil  

 omfatte 1-årige 10. klasser samt efter regler, der fastsættes af  

 undervisningsministeren, tillige 1-årige børnehaveklasser.
 Stk. 2.  Undervisningen på 8.-10. klassetrin kan  

 forberede til folkeskolens afgangsprøver og udvidede afgangsprøver.  

 Undervisningen skal i så fald tilrettelægges således, at eleverne kan  

 indstille sig til prøverne i de enkelte fag på samme klassetrin som i  

 folkeskolen og på tilsvarende vilkår.
 § 2.  En friskole eller privat grundskole skal mindst  

 omfatte 1.-7. klassetrin, jfr. dog stk. 2 og 3.
 Stk. 2.  Undervisningsministeren kan godkende, at en  

 skole træffer aftale med en anden friskole eller privat grundskole eller med  

 kommunen om henvisning af sine elever til undervisning i denne skole  

 henholdsvis i folkeskolen på 7. eller på 6. og 7. klassetrin.
 Stk. 3.  Undervisningsministeren kan endvidere godkende,  

 at to eller flere skoler slutter sig sammen om en fælles friskole eller  

 privat grundskole, der alene giver undervisning inden for 6.-10. klassetrin.  

 En sådan skole skal mindst omfatte 8. og 9. klassetrin.
 § 3.  En friskole eller privat grundskole skal efter  

 regler, der fastsættes af undervisningsministeren, give specialundervisning  

 eller anden specialpædagogisk bistand til elever, hvis udvikling kræver en  

 særlig hensyntagen eller støtte, jfr. dog stk. 2. Specialklasser kan kun  

 oprettes i særlige tilfælde og med undervisningsministerens godkendelse.
 Stk. 2.  Skolen kan henvise elever til  

 specialundervisning ved en anden friskole eller privat grundskole eller til  

 folkeskolens specialundervisning for eleverne i den kommune, hvori skolen  

 ligger (skolekommunen). Udgifterne ved specialundervisning i folkeskolen af  

 elever fra en friskole eller privat grundskole kan kræves godtgjort af den  

 kommune, hvor eleven er tilmeldt folkeregistret (hjemstedskommunen),  

 medmindre undervisningen er indrettet eller bekostes af amtskommunen.
 Stk. 3.  Skolekommunen skal yde vederlagsfri  

 skolepsykologisk bistand på samme måde som for eleverne i kommunens skoler.  

 Med undervisningsministerens godkendelse kan en friskole eller privat  

 grundskole helt eller delvis selv sørge for skolepsykologisk bistand.
§ 4.  En friskole eller privat grundskole skal efter  

 regler, der fastsættes af undervisningsministeren, § 5.  En friskole eller privat grundskole kan efter  

 regler, der fastsættes af undervisningsministeren, tilbyde eleverne  

 undervisning i deres fritid i det omfang, hvori denne undervisning  

 sædvanligvis tilbydes i folkeskolen, og på tilsvarende vilkår.
 Stk. 2.  Undervisningen kan indrettes i samarbejde med  

 en anden friskole eller privat grundskole eller med folkeskolen.
 § 6.  Skoleåret ved friskoler og private grundskoler  

 begynder den 1. august og omfatter normalt 200 skoledage.
 § 7.  Oprettelse af en friskole eller privat  

 grundskole skal anmeldes for skolekommissionen i skolekommunen - i København  

 for skoledirektionen - og for undervisningsministeriet.
Stk. 2.  Anmeldelsen skal indeholde oplysning om, hvem  

 der skal lede skolen, hvilke klassetrin skolen skal omfatte, og hvilke  

 lokaler den skal benytte.
Anmeldelsen skal være bilagt de stedlige brand-,  

 bygnings- og sundhedsmyndigheders godkendelse af, at lokalerne benyttes til  

 undervisningsvirksomheden.
 Stk. 3.  Undervisningsministeren kan fastsætte regler om  

 fremgangsmåden ved oprettelse af en skole, som ønsker at opnå tilskud i  

 henhold til lov om statsstøtte til visse private skoler.
Tilsyn § 8.  Tilsynet med en friskoles eller privat  

 grundskoles almindelige virksomhed og ansvaret for, at skolen giver en  

 undervisning, som står mål med, hvad der almindeligvis kræves i folkeskolen,  

 påhviler skolens forældrekreds, der selv træffer beslutning om, på hvilken  

 måde tilsynet skal udøves.
 Stk. 2.  En friskole eller privat grundskole er tillige  

 undergivet tilsyn af det offentlige efter reglerne i §§ 9-12.
 § 9.  Det offentlige tilsyn med undervisningspligtige  

 elevers standpunkt i dansk, regning/ matematik og engelsk og med disse  

 elevers deltagelse i undervisningen som helhed varetages enten af en stedlig  

 tilsynsførende, valgt af forældrene til eleverne på 1.-9. klassetrin, jfr.  

 stk. 2, eller af skolekommissionen, i København af skoledirektionen, jfr.  

 stk. 3.
Stk. 2.  Beslutning om at vælge en stedlig  

 tilsynsførende træffes på et forældremøde, hvortil alle elevernes forældre  

 har adgang, og hvortil der indkaldes skriftligt med mindst 3 ugers varsel.  

 Valget af den tilsynsførende, der ikke må tilhøre skolens forældrekreds,  

 gælder for 4 år og er kun gyldigt, såfremt et flertal af de fremmødte har  

 stemt for valget af den pågældende.
Den tilsynsførende skal godkendes af  

 undervisningsministeren efter indhentet udtalelse fra skolekommissionen, i  

 København fra skoledirektionen.
Stk. 3.  Skolekommissionen kan beskikke et af sine  

 medlemmer eller den ledende skoleinspektør (skoledirektøren eller en af  

 viceskoledirektørerne) til at udøve tilsynet på kommissionens vegne.
I  

 København kan skoledirektionen beskikke et af sine medlemmer, skoledirektøren  

 eller en af viceskoledirektørerne til at udøve tilsynet på skoledirektionens  

 vegne.
§ 10.  Skønner den tilsynsførende, at de  

 undervisningspligtige elevers standpunkt i dansk, regning/ matematik eller  

 engelsk ikke står mål med, hvad der må antages at ville være opnået i  

 folkeskolen, fastsætter den tilsynsførende en frist på mellem 3 måneder og 1  

 år til forbedring af forholdene.
Finder den tilsynsførende efter fristens  

 udløb stadig undervisningen mangelfuld, indberetter den tilsynsførende sagen  

 til skolekommissionen - i København skoledirektionen - der efter at have  

 ladet skolens undervisning prøve afgør, om eleverne skal indskrives i en  

 anden skole.
 Stk. 2.  Den tilsynsførende kan henstille til skolens  

 leder at indstille en elev til specialundervisning, jfr. § 3.
 § 11.  Skolens leder påser, at de  

 undervisningspligtige elever deltager regelmæssigt i skolens undervisning, og  

 skal efter den tilsynsførendes nærmere bestemmelse underrette denne om  

 udeblivelser, der ikke skyldes sygdom eller anden gyldig grund.
 Stk. 2.  Er en elev udeblevet fra undervisningen uden  

 gyldig grund, kan den tilsynsførende:
Stk. 3.  Skolens leder skal hvert år inden den 15.  

 september tilsende skolekommissionen i skolekommunen - i København  

 skoledirektionen - en fortegnelse over alle undervisningspligtige børn, der  

 er indmeldt i skolen.
Fortegnelsen skal indeholde oplysning om, i hvilken  

 kommune eleven er tilmeldt folkeregistret (hjemstedskommunen). For elever,  

 der ikke er tilmeldt folkeregistret i skolekommunen, skal skolens leder  

 samtidig underrette skolekommissionen (skoledirektionen) i elevernes  

 hjemstedskommune om, at de er indmeldt i skolen.
 Stk. 4.  Udmeldes en undervisningspligtig elev i  

 skoleårets løb, skal skolens leder snarest muligt underrette  

 hjemstedskommunen herom.
 Stk. 5.  En elev, der udmeldes af en friskole eller  

 privat grundskole, har ret til et bevis for deltagelsen i undervisningen.
 § 12.  Det offentlige tilsyn med den prøveforberedende  

 undervisning på 8.-10. klassetrin, jfr. § 1, stk. 2, varetages af  

 undervisningsdirektøren for folkeskolen, folkeoplysning, seminarier m.v. på  

 undervisningsministerens vegne*).
 Stk. 2.  Undervisningsdirektøren kan meddele lederen af  

 en friskole eller privat grundskole ret til efter de herom fastsatte regler  

 at afholde folkeskolens afgangsprøver og udvidede afgangsprøver og at udstede  

 beviser herfor.
 Stk. 3.  Undervisningsdirektøren kan efter anmodning yde  

 skolerne faglig rådgivning og vejledning med hensyn til deres øvrige  

 undervisning.
Stk. 4.  Skolerne indsender hvert år til  

 undervisningsministeriet en beretning om skolens forhold, hvorved det  

 godtgøres, at dens undervisning står mål med, hvad der almindeligvis kræves i  

 folkeskolen.
Beretningen afgives på skema udfærdiget af  

 undervisningsministeriet.
Endvidere indsender skolerne de statistiske  

 oplysninger, der måtte blive forlangt.
Tilskud § 13.  Til friskoler og private grundskoler yder  

 staten tilskud under følgende betingelser:
 Stk. 2.  Bestemmelserne i stk. 1, nr. 1, gælder også for  

 skoler, der kun omfatter 1.-6. eller 1.-5. klassetrin, jfr. § 2, stk. 2, idet  

 der dog i stedet for 28 elever kun kræves 24 henholdsvis 20 elever.
 Stk. 3.  Undervisningsministeren kan fravige  

 bestemmelserne i stk. 1, nr. 1, og stk. 2 for skoler, der udelukkende  

 henvender sig til nationale mindretal, samt for skoler, der var i virksomhed  

 i skoleåret 1976-77, og som er eller efter 1967 har været beliggende i  

 landzone eller et hertil svarende område.
 Stk. 4.  Undervisningsministeren fastsætter regler om  

 opgørelsen af elevtallene efter stk. 1, nr. 1, jfr. stk. 2 og 3.
 Stk. 5.  Tilskud til vikarudgifter ydes gennem en  

 vikarkasse, hvis vedtægter godkendes af undervisningsministeren.
 § 14.  Undervisningsministeren fastsætter regler om et  

 højeste forbrug af lærerskematimer pr. elev på 1.-10. klassetrin som grundlag  

 for beregningen af statstilskud.
 Stk. 2.  Det samme gælder forbruget af skematimer i  

 børnehaveklasser og ved undervisning i fritiden efter § 5.
 § 15.  Tilskud til nyoprettede skoler kan kun ydes med  

 virkning fra begyndelsen af et skoleår.
§ 16.  Undervisningsdirektøren for folkeskolen,  

 folkeoplysning, seminarier m.v. påser, at skolerne opfylder  

 tilskudsbetingelserne.*) Elevstøtte § 17.  Til nedbringelse af skolepengene ved friskoler  

 og private grundskoler, der opkræver skolepenge på et takstmæssigt fastsat  

 grundlag, yder staten inden for et årligt fastsat beløb fripladstilskud til  

 elever, som ikke er fyldt 18 år ved skoleårets begyndelse.
 Stk. 2.  Fripladstilskuddet beregnes under hensyn til  

 elevens og forældrenes økonomiske forhold.
 Stk. 3.  Undervisningsministeren fastsætter regler om  

 beregning og udbetaling af fripladstilskuddet.
§ 18.  Til nedbringelse af betalingen for ophold på en  

 kostafdeling for elever ved en friskole eller en privat grundskole yder  

 staten støtte til elever på 8.-10. klassetrin, som ikke er fyldt 18 år ved  

 skoleårets begyndelse.
Betalingen for opholdet skal være godkendt af  

 undervisningsministeren, medmindre kostafdelingen sammen med skolen udgør en  

 selvejende institution, hvis vedtægtsbestemmelser om institutionens styrelse  

 og økonomiske forhold er godkendt af undervisningsministeriet.
 Stk. 2.  Støtten beregnes under hensyn til elevens og  

 forældrenes økonomiske forhold.
 Stk. 3.  Undervisningsministeren fastsætter regler om  

 beregning og udbetaling af støtten.
 Hjemmeundervisning m.v.
 § 19.  Inden hjemmeundervisning for  

 undervisningspligtige børn påbegyndes, skal forældremyndighedens indehaver  

 skriftligt over for skolekommissionen - i København skoledirektionen -  

 erklære selv at ville sørge for deres undervisning.
 Stk. 2.  Erklæringen skal indeholde oplysning om, hvilke  

 børn der skal deltage i undervisningen, børnenes fødselsdato, hvor  

 undervisningen skal foregå, og hvem der skal forestå undervisningen.
 § 20.  Skolekommissionen - i København  

 skoledirektionen - fører tilsyn med hjemmeunderviste børns undervisning.  

 Bestemmelsen i § 9, stk. 3, finder tilsvarende anvendelse.
 Stk. 2.  Den tilsynsførende har ret til årligt at lade  

 afholde en prøve i dansk, regning/ matematik og engelsk for at påse, om  

 undervisningen står mål med, hvad der almindeligvis kræves i folkeskolen.  

 Den, der har undervist børnene, skal lede prøven efter aftale med den  

 tilsynsførende.
 Stk. 3.  Skønnes undervisningen ikke forsvarlig,  

 meddeles det forældrene, at der vil blive afholdt en ny prøve efter 3  

 måneders forløb, og at børnene, hvis undervisningen stadig er mangelfuld, vil  

 blive henvist til undervisning i en skole.
 Stk. 4.  Når skolekommissionen - i København  

 skoledirektionen - skønner, at undervisningen er forsvarlig, kan den fritage  

 hjemmeunderviste børn for tilsynet.
§ 21.  For dem, der ønsker at indstille sig til  

 folkeskolens afgangsprøver eller udvidede afgangsprøver uden at være  

 forberedt hertil ved prøveberettigede skoler eller kursus, afholdes prøverne  

 ved foranstaltning af undervisningsdirektøren for folkeskolen,  

 folkeoplysning, seminarier m.v.*) Private grundskolekursus § 22.  Anerkendte private realkursus, der var i  

 virksomhed i skoleåret 1976-77, kan videreføres som privat grundskolekursus,  

 der efter regler, der fastsættes af undervisningsministeren, forbereder til  

 folkeskolens afgangsprøver og udvidede afgangsprøver.
Undervisningen skal  

 tilbydes som en 2-årig eller 1-årig heltidsundervisning og kan omfatte andre  

 af folkeskolens fag end dem, hvori der afholdes afgangsprøver.
 Stk. 2.  Undervisningsministeren fastsætter  

 betingelserne for optagelse på kursus og for at indstille sig til prøverne i  

 de enkelte fag.
§ 23.  Undervisningsdirektøren for folkeskolen,  

 folkeoplysning, seminarier m.v. kan meddele kurserne fortsat anerkendelse på  

 de hidtil gældende vilkår. (* 1) Stk. 2.  Anerkendelsen gives for et bestemt antal år.
 § 24.  Optager et kursus undervisningspligtige elever,  

 skal lederen sende meddelelse herom til skolekommissionen i  

 hjemstedskommunen, i København til skoledirektionen.
 Stk. 2.  Ophører en undervisningspligtig elev i  

 skoleårets løb med at deltage regelmæssigt i undervisningen, skal kursets  

 leder snarest muligt underrette hjemstedskommunen herom.
 § 25.  Til anerkendte private grundskolekursus yder  

 staten tilskud på betingelse af, at kurset opfylder de i § 13, stk. 1, nr.  

 2-5 og 7, fastsatte betingelser.
 § 26.  § 6, § 11, stk. 5, § 12, stk. 1-3, § 13, stk.  

 5, § 14, stk. 1, § 16 og § 28 gælder også for anerkendte private  

 grundskolekursus.
Andre bestemmelser § 27.  Undervisningsministeren kan godkende afvigelser  

 fra bestemmelserne i § 1, stk. 2, og i § 9, stk. 1, jfr. § 10, for skoler,  

 hvis undervisningssprog er et andet end dansk, eller som i øvrigt har en  

 særlig tilknytning til et fremmedsprog.
§ 28.  Forældrenes rettigheder og pligter efter §§ 8,  

 9, 11 og 13 og de i medfør af loven givne regler tilkommer henholdsvis  

 påhviler den eller de personer, som har forældremyndigheden over eleven.
Er  

 en elev ikke undergivet forældremyndighed, tilkommer forældrenes rettigheder  

 efter § 13 eleven selv.
Stk. 2.  Bortset fra spørgsmålene om skolegangens  

 begyndelse og varighed kan skolen anse den, der har eleven i pleje, for  

 bemyndiget til at handle på forældremyndighedens indehavers vegne.
Dette  

 gælder dog ikke for elever, der er optaget i en friskoles eller privat  

 grundskoles kostafdeling.
 § 29.  Kommunen dækker efter ansøgning udgifterne til  

 befordring med offentlige trafikmidler mellem skolen og hjemmet eller dettes  

 nærhed for de børn i friskoler og private grundskoler, som er hjemmehørende i  

 kommunen, og hvis skolevej opfylder betingelserne i folkeskolelovens § 25,  

 stk. 1, nr. 1 eller 2.
 Stk. 2.  Hvor offentlige trafikmidler ikke forefindes,  

 eller hvor de medfører urimelig ventetid, skal kommunen godtgøre udgifterne  

 til egen befordring.
 Stk. 3.  Kommunens forpligtelser gælder dog ikke for  

 afstande, hvormed skolevejen overstiger 121/2 km i børnehaveklasser og på  

 1.-3. klassetrin, 16 km på 4.-9. klassetrin og 17 km i 10. klasse.
 Stk. 4.  Kommunen skal endvidere sørge for befordring  

 til og fra skole af syge og invaliderede børn efter regler, der fastsættes af  

 undervisningsministeren.
Stk. 5.  Kommunen kan i stedet for at dække udgifterne  

 til befordring med offentlige trafikmidler eller at godtgøre udgifterne til  

 egen befordring godtgøre udgifterne til en af skolen etableret  

 befordringsordning eller selv drage omsorg for befordringen.
Befordringen kan  

 være fælles for elever i folkeskolen og i de af loven omfattede skoler.
Stk. 6.  Klage over kommunens afgørelse i henhold til  

 foranstående bestemmelser kan indbringes for amtsrådet, der træffer den  

 endelige administrative afgørelse.
De af de kommunale myndigheder i  

 Københavns og Frederiksberg kommuner trufne afgørelser kan ikke indbringes  

 for anden administrativ myndighed.
 § 30.  Pension til ledere og lærere ved skolerne  

 udredes af Efterlønskassen for Lærere i Friskolen og Efterskolen eller  

 Pensionskassen af 1925 for de private Eksamensskoler i overensstemmelse med  

 kassernes vedtægter, der stadfæstes af undervisningsministeren og  

 finansministeren.
 § 31.  Lovens bestemmelser gælder tilsvarende for en  

 grundskoleafdeling ved en privat gymnasieskole, jfr. dog stk. 2- 4.
 Stk. 2.  En sådan skoleafdeling skal uanset bestemmelsen  

 i § 2, stk. 1, omfatte 8. og 9. klassetrin, og den kan i sammenhæng hermed  

 omfatte andre klassetrin.
 Stk. 3.  § 13, stk. 5, finder ikke anvendelse for en  

 sådan skoleafdeling.
Stk. 4.  Undervisningsministeren kan for tiden indtil 1.  

 august 1980 fravige bestemmelsen i § 13, stk. 1, nr. 2, for private  

 gymnasieskoler, der i skoleåret 1975-76 omfattede en realafdeling, således at  

 der ydes tilskud til aflønning efter de for statens gymnasieskoler gældende  

 regler af rektorer, lektorer og adjunkter for undervisning på 8.-10.  

 klassetrin.
Omfanget af denne undervisning kan dog ved den enkelte skole ikke  

 overstige de pågældende læreres samlede timetal inden for højst 2  

 klasserækker i realafdelingen i skoleåret 1975-76. Undervisningsministeren  

 kan i særlige tilfælde godkende, at ordningen videreføres ud over den 31.  

 juli 1980.
 § 31 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
 Ikraftrædelses- og overgangsbestemmelser  

 m.v.
 § 32.  Loven træder i kraft den 1. august 1978, jfr.  

 dog stk. 2-7.
 Stk. 2.  § 31 træder i kraft ved bekendtgørelsen i  

 Lovtidende og har virkning fra den 1. august 1976.
 Stk. 3.  §§ 22-26 træder i kraft den 1. august 1977. Det  

 samme gælder følgende bestemmelser i det omfang, de kan anvendes i  

 forbindelse med §§ 22-26: § 6, § 11, stk. 5, § 12, stk. 1-3, § 13, stk. 1,  

 nr. 2-5, § 13, stk. 5, § 14, stk. 1, og § 16.
 Stk. 4.  Anerkendte private realskoler, der i skoleåret  

 1976-77 ikke eller kun delvis omfatter 1.-7. klassetrin, kan uanset  

 bestemmelsen i § 2, stk. 1, videreføres som private grundskoler med de  

 klassetrin, den enkelte skole havde i skoleåret 1977-78.
Stk. 5.  Anerkendte private realkursus, der var i  

 virksomhed i skoleåret 1976-77, kan uanset bestemmelsen i § 2, stk. 1, fra  

 skoleåret 1977-78 overgå til virksomhed som private grundskoler, der kun  

 omfatter 8.-10. klassetrin.
Sådan overgang skal senest ske fra begyndelsen af  

 skoleåret 1981-82.
 Stk. 6.  (Overgangsbestemmelse, udeladt).
 Stk. 7.  § 13, stk. 1, nr. 6, gælder ikke for  

 privatejede skoler, der var i virksomhed i skoleåret 1976-77.
 § 33.  Lov om friskoler og private grundskoler m.v.,  

 jfr. lovbekendtgørelse nr. 366 af 1. juli 1976, ophæves fra den 1. august  

 1978.
 § 34.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
---- Lov nr. 217 af 23. april 1986 indeholder følgende  

 ikrafttrædelsesbestemmelse:
 Loven træder i kraft den 1. juli 1986.
Undervisningsministeriet, den 3. oktober  

 1986 BERTEL HAARDER /Ida Dybdal (* 1) Efter en omorganisering i 1982 er det undervisningsdirektøren for  

 folkeoplysning, frie grundskoler m.v.
