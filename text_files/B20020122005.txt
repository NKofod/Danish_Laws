Bekendtgørelse om ændring af  

 bekendtgørelse om veterinærkontrol ved indførsel af  

 animalske fødevarer § 1 I bekendtgørelse nr. 723 af 25. juli 2000 om veterinærkontrol  

 ved indførsel af animalske fødevarer, senest ændret ved  

 bekendtgørelse nr. 653 af 7. august 2002, foretages følgende  

 ændringer:
1. I titelnoten foretages følgende ændringer:  

 »Kommissionens beslutning nr. 2000/571, EF-tidende 2000 L 240 s. 14.«  

 ændres til: »Kommissionens beslutning nr. 2000/571, EF-tidende 2000 L  

 240 s. 14, og Kommissionens beslutning af 9. december 2002 om midlertidige  

 beskyttelsesforanstaltninger over for import af animalske produkter til eget  

 forbrug.« 2. § 33 affattes således:
» Stk. 2. Stk. 1 gælder ikke for samhandelslande,  

 hvor der er indført restriktioner som følge af mistanke om  

 eller vished for risici over for folke- eller dyresundheden.
 Stk. 3. Privates indførsel af animalske  

 fødevarer fra tredjelande er undtaget fra bestemmelserne i kapitlerne  

 3   5, når en af betingelser i nr. 1   4 er opfyldt.
 1)	Fødevarer op til 1 kg pr. person, der:
a)	har oprindelse i tredjelande eller dele af tredjelande, hvorfra  

 indførsel af den pågældende produktkategori er tilladt  

 efter bilag 16, 19 for så vidt angår ægprodukter, 19a, 20  

 eller 21, b)	kan indføres i henhold til de i litra a nævnte  

 respektive bilag, c)	indføres i egen bagage i forbindelse med indrejse eller i  

 umiddelbar tilknytning til indrejsen eller modtages som pakker sendt fra  

 tredjeland, og d)	er til privat brug i egen husholdning.
 2)	Fødevarer, der:
a)	har oprindelse i og er indført fra Grønland,  

 Færøerne, Island, Andorra, San Marino, Liechtenstein, Schweiz,  

 Estland, Letland, Litauen, Polen, Tjekkiet, Slovakiet, Ungarn, Slovenien,  

 Rumænien, Bulgarien, Malta eller Cypern, b)	kan indføres i henhold til bilag 11, 13, 15, 17,  eller 19  

 for så vidt angår kød af kaniner og harer samt tilberedt  

 kød af kaniner samt gelatine, eller har oprindelse i Grønland  

 eller for andre animalske fødevarer end fisk og fiskevarer på  

 Færøerne eller i Island, c)	er produceret (for kød slagtet, opskåret eller  

 oplagret) på EU-godkendte virksomheder, jf. bilag 10 og stk. 7, d)	indføres i egen bagage i forbindelse med indrejse eller i  

 umiddelbar tilknytning til indrejsen, og e)	er til privat brug i egen husholdning, og hvor mængderne under  

 hensyn til produktets art ikke overstiger hvad en enkelt person med  

 rimelighed kan forventes at konsumere.
 3)	Fødevarer, der har oprindelse i Grønland eller  

 Færøerne og modtages som pakker op til 5 kg pr. person sendt fra  

 Grønland eller Færøerne, dog op til 1 kg pr. person af  

 kød og kødvarer af kvæg, får geder og hovdyr holdt  

 som husdyr.
 4)	Modermælkserstatninger i pulverform, spædbørnsmad  

 og specialfødevarer, der er nødvendige af medicinske grunde,  

 på betingelse af, at:
a)	disse produkter ikke skal opbevares på køl før  

 åbning, b)	de er færdigpakkede mærkevarebeskyttede produkter  

 beregnet til direkte salg til den endelige forbruger, c)	emballagen er ubrudt, d)	fødevarerne indføres i egen bagage i forbindelse med  

 indrejse eller i umiddelbar tilknytning til indrejsen, og e)	fødevarerne er til privat brug i egen husholdning, og hvor  

 mængderne under hensyn til produktets art ikke overstiger hvad en  

 enkelt person med rimelighed kan forventes at konsumere.
 Stk. 4. Stk. 3 gælder ikke for tredjelande, hvor  

 der er indført restriktioner som følge af mistanke om eller  

 vished for risici over for folke- eller dyresundheden.
 Stk. 5. Fødevarer indført i  

 overensstemmelse med stk. 1 eller 3 kan udtages til veterinærkontrol.  

 Den, der indfører fødevaren, skal herunder på forlangende  

 godtgøre, at den har oprindelse i et land, hvorfra den  

 pågældende fødevare kan indføres efter stk. 1 eller  

 3. Fødevarer, der ikke består veterinærkontrol, skal  

 returneres til oprindelseslandet eller destrueres efter reglerne i §§ 20  

 eller 37.
Stk. 6. Samsending til flere personer af animalske  

 fødevarer fra Færøerne og Grønland til én  

 adresse er tilladt, hvis 1)	forsendelsen ledsages af en erklæring, hvoraf navn og adresse  

 på samtlige modtagere af forsendelsens fødevarer tydeligt  

 fremgår, 2)	der ikke foretages nogen form for tilvirkning eller lignende  

 på modtageradressen, 3)	den enkelte modtager individuelt afregner sin forsendelse med  

 afsender, og 4)	vægtgrænserne i stk. 3, nr. 3, er overholdt.
 Stk. 7. Stk. 2, nr. 2, litra c, gælder ikke for  

 fødevarer, der har oprindelse i og afsendes fra Grønland eller  

 Færøerne.
 Stk. 8.  Privates indførsel  fra tredjelande af  

 andre animalske fødevarer end de i stk. 3 nævnte må kun  

 ske efter forudgående tilladelse fra fødevareregionen.
Stk. 9. Udbydere af international personbefordring skal  

 informere kunder om indholdet af denne paragraf.
Udbydere af international  

 personbefordring samt lufthavne og havne skal på et for kunder hhv.  

 passagerer synligt sted ophænge de plakater, som informerer om  

 indholdet af denne paragraf, og som de får tilsendt af  

 myndighederne.« 3. I § 42, stk. 1, nr. 1, ændres »§ 33, stk. 4, eller 5,« til: »§ 33, stk. 1, 3,  

 5, 6, 8, eller 9,«.
§ 2 Bekendtgørelsen træder i kraft den 1. januar 2003.
