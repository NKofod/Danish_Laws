Fremsat den 31. december 1998 af  

 Sundhedsministeren Carsten Koch Forslag til Lov om ændring af lov om  

 sygehusvæsenet  

 (Evalueringscenter for sygehuse, styrkelse af det frie sygehusvalg samt  

 information om ventetider m.m.) § 1 I lov om sygehusvæsenet, jf. lovbekendtgørelse nr. 687 af 16.  

 august 1995, som ændret ved lov nr. 1121 af 20. december 1995 og lov  

 nr. 464 af 10. juni 1997, foretages følgende ændringer:
1. I § 4 indsættes efter »udlandet«: », herunder  

 om amtskommunernes betaling for behandling i udlandet« 2. Efter § 4 b indsættes i kapitel 1:
»§ 4 c.
Sundhedsministeren kan etablere et uafhængigt  

 center til evaluering af virksomheden ved de danske sygehuse med henblik  

 på at fremme kvalitetsudviklingen og en mere effektiv  

 ressourceanvendelse i sygehussektoren.
Stk. 2. Evalueringscenteret ledes af en bestyrelse, der har  

 det overordnede ansvar for centeret.
Bestyrelsen består af 5 medlemmer,  

 der udpeges for en femårig periode.
Sundhedsministeren udpeger 4  

 bestyrelsesmedlemmer, og Amtsrådsforeningen i Danmark og Hovedstadens  

 Sygehusfællesskab udpeger i fællesskab 1 medlem.  

 Sundhedsministeren udpeger en formand for bestyrelsen.
Bestyrelsen  

 ansætter en leder, som varetager den daglige administrative og  

 økonomiske ledelse af centeret.
Sundhedsministeren fastsætter  

 nærmere regler om centerets virksomhed.
Stk. 3. Sundhedsministeren kan fastsætte regler om, at  

 det påhviler amtskommunerne og Københavns og Frederiksberg  

 kommuner samt de under Sundhedsministeriet hørende institutioner at  

 give de for gennemførelsen af centerets opgaver nødvendige  

 oplysninger, herunder oplysninger fra patientregistre og andre registre samt  

 regnskabs- og budgetoplysninger.« 3. § 5 b, stk. 2, ophæves.
 Stk. 3 - 6 bliver herefter stk. 2 - 5.
 4. I § 5 b indsættes som nyt stk. 6:
»Stk. 6. Efter nærmere regler, der fastsættes af  

 sundhedsministeren, tilbyder hver amtskommune personer, der er henvist til  

 behandling på et offentligt sygehus, oplysning om antal behandlinger og  

 om ventetiden på behandling ved sine egne og andre amtskommuners  

 sygehuse samt ved de i § 5, stk. 3, nævnte private  

 specialsygehuse m.fl. » § 2 Loven træder i kraft den 1. januar 1999.
Bemærkninger til lovforslaget Almindelige bemærkninger 1. Lovforslagets formål og hovedindhold Lovforslaget indeholder ændringer af lov om  

 sygehusvæsenet.
Det foreslås således, at sundhedsministeren  

 bemyndiges til at etablere et uafhængigt center til evaluering af  

 virksomheden ved de danske sygehuse med henblik på at fremme  

 kvalitetsudviklingen og en mere effektiv ressourceanvendelse på det  

 enkelte sygehus, herunder at forbedre kvaliteten og effektiviteten af den  

 behandling, der ydes, samt kvaliteten af den patientservice, der ydes.  

 Herudover foreslås en udvidelse af patienternes muligheder for at  

 vælge sygehus (det frie sygehusvalg), som blev indført i 1993.  

 De nugældende begrænsninger i patienternes muligheder for at  

 vælge behandling på sygehusafdelinger, der varetager lands- og  

 landsdelsfunktioner, foreslås således ophævet.
Lovforslaget  

 indeholder herudover et forslag om indførelse af en generel  

 forpligtelse for hver amtskommune til at oplyse den enkelte patient om  

 antallet af behandlinger og om ventetiden på behandling på egne  

 og på andre offentlige sygehuse og på en række private  

 specialsygehuse, som samarbejder med det offentlige sygehusvæsen.  

 Endelig foreslås det at bemyndige sundhedsministeren til at  

 fastsætte regler om amtskommunernes betaling for behandling i  

 udlandet.
a.
Regeringens ønske om at etablere et  

 uafhængigt Evalueringscenter for sygehusene er tilkendegivet i  

 regeringsgrundlaget »Godt på vej« fra marts 1998.
 Med henblik på at kunne træde i funktion  

 hurtigst muligt er centeret under etablering og bestyrelsen udpeget i henhold  

 til aktstykke nr. 240 af 17. juni 1998.
Efter aktstykket etableres centeret som en uafhængig  

 institution under Sundhedsministeriet med en selvstændig bestyrelse  

 på i alt 5 medlemmer.
Heraf skal 3 medlemmer være helt  

 uafhængige af både sygehusmyndighederne og regeringen.
De sidste  

 to repræsentanter repræsenterer henholdsvis Sundhedsministeriet  

 og sygehusmyndighederne.
Bestyrelsesmedlemmerne udpeges af sundhedsministeren  

 - det ene medlem af Amtsrådsforeningen i Danmark /Hovedstadens  

 Sygehusfællesskab.
Sundhedsministeren udpeger en formand for  

 bestyrelsen blandt de uafhængige medlemmer.
Evalueringscenteret ledes  

 af en bestyrelse, der har det overordnede ansvar for centerets virksomhed, og  

 en centerchef, der - med ansvar over for bestyrelsen - varetager den daglige  

 administrative og økonomiske ledelse af centeret.
Disse bestemmelser om centerets ledelse er  

 videreført i lovforslaget.
Sundhedsministeren fastsætter  

 nærmere regler om centerets virksomhed i overensstemmelse hermed.
 Med lovforslaget skabes endvidere det fornødne  

 retlige grundlag for at pålægge amtskommunerne og  

 Københavns og Frederiksberg kommuner samt de under Sundhedsministeriet  

 hørende institutioner at give centeret de oplysninger, der er  

 nødvendige for centerets opgavevaretagelse.
 Formålet med at iværksætte systematiske  

 evalueringer af sygehusene er at fremme kvalitetsudviklingen og en mere  

 effektiv ressourceanvendelse i sygehussektoren generelt.
 Evalueringscenterets opgaver er defineret bredt, idet det  

 er hensigten, at sygehusenes ledelse, kvalitet og service,  

 patientvenligheden, teknologianvendelsen og effektiviteten i udnyttelsen af  

 kapacitet og personale m.v. skal indgå i centerets evalueringer.
Evalueringerne skal som udgangspunkt omfatte alle dele af  

 sygehusenes virksomhed og dermed identificere styrker og svagheder i  

 arbejdstilrettelæggelsen, teknologianvendelsen, den økonomiske  

 styring m.v. på det enkelte sygehus.
Evalueringerne skal også  

 omfatte fordelingen af funktioner mellem sygehusene i samme region  

 såvel som samarbejdet mellem sygehuse og praksissektor.
Som led i  

 evalueringen kan der formuleres forslag til forbedringer.
Det er tanken, at der i forbindelse med hver evaluering  

 skal offentliggøres en rapport.
Rapporterne forelægges relevante  

 parter til udtalelse inden offentliggørelse.
Rapporterne skal først og fremmest rette sig til  

 det enkelte sygehus og til amtsrådene og kunne danne grundlag for  

 beslutninger om en mere effektiv ledelse af sygehusene.
Herudover skal  

 rapporterne rette sig både til offentligheden og de centrale  

 sundhedsmyndigheder, så de kan indgå i fastlæggelsen af den  

 fremtidige sygehuspolitik.
 Det skal understreges, at der ikke bliver tale om at  

 evaluere de politiske beslutninger vedrørende serviceniveau.  

 Målet er at vurdere, om den kvalitet og service, der ydes, kan  

 forbedres inden for de givne økonomiske rammer.
Af hensyn til evalueringscenterets troværdighed og  

 gennemslagskraft er det afgørende, at centeret sikres en høj  

 grad af uafhængighed.
Evalueringscenteret etableres derfor som en  

 uafhængig institution under Sundhedsministeriet.
b.
Med lovforslaget foreslås endvidere sygehuslovens  

 § 5 b, stk. 2, ophævet.
Formålet hermed er at styrke  

 det frie sygehusvalg.
Styrkelsen består i, at alle patienter herefter  

 vil have mulighed for under visse forudsætninger også at  

 vælge behandling på sygehusafdelinger, som varetager lands- og  

 landsdelsfunktion.
 Efter den gældende bestemmelse i § 5 b,  

 stk. 2, omfatter adgangen til at vælge sygehus i henhold til  

 stk. 1 ikke sygehusafdelinger uden for bopælsamtskommunen, der  

 varetager lands- og landsdelsfunktioner, medmindre det efter en lægelig  

 vurdering er nødvendigt, at den pågældende bliver  

 behandlet på en sådan afdeling, eller den amtskommune, der ejer  

 en sådan sygehusafdeling, efter forhandling med brugeramtskommunerne  

 har besluttet, at adgangen til at vælge også skal omfatte denne  

 afdeling.
 Den sidste del af bestemmelsen, hvorefter amtskommunen kan  

 beslutte, at adgangen til at vælge sygehusafdeling også skal  

 omfatte lands- og landsafdelinger, blev indsat ved en ændring af  

 sygehusloven i 1997, jf. lov nr. 464 af 10. juni 1997. Formålet med  

 indførelsen af denne mulighed var at styrke det frie sygehusvalg.
Da sygehusafdelinger, som varetager lands- og  

 landsdelsfunktion, også i vidt omfang fungerer som lokalsygehus med et  

 optageområde for patienter med almindelige lidelser, dvs. at de  

 også varetager såkaldt basisbehandling som lokalfunktion og i  

 nogle tilfælde har kapacitet til at foretage yderligere  

 basisbehandlinger, finder regeringen, at patienter med almindelige lidelser  

 fra andre amtskommuner ikke på forhånd skal være  

 afskåret fra at vælge sig ind på sådanne  

 sygehusafdelinger.
De pågældende afdelinger vil dog efter  

 gældende praksis kunne afvise fritvalgspatienter, såfremt dette  

 er nødvendigt af hensyn til varetagelsen af lands- og  

 landsdelsopgaver.
c.
Med lovforslaget foreslås endvidere, at hver  

 amtskommune skal tilbyde personer, der er henvist til behandling på et  

 offentligt sygehus, oplysning om antal behandlinger og om ventetiden på  

 behandling ved sine egne og andre amtskommuners sygehuse samt ved de i  

 § 5, stk. 3, nævnte private specialsygehuse m.fl., efter  

 nærmere regler, der fastsættes af sundhedsministeren.
 Baggrunden for forslaget er, at regeringen finder, at det  

 er en barriere for en reel og hensigtsmæssig udnyttelse af det frie  

 sygehusvalg, at patienterne i dag ikke altid har modtaget tilstrækkelig  

 information om ventetiden til behandling på de forskellige sygehuse  

 rundt om i landet.
Endvidere finder regeringen, at en patient bør  

 kunne få information om, hvor mange behandlinger det enkelte sygehus  

 foretager sammenlignet med andre sygehuse af den type, som patienten skal  

 have foretaget.
Det vil sige, om den behandling, patienten skal have  

 foretaget, udføres ofte på et givet sygehus.
For at styrke patienternes muligheder for at benytte det  

 frie sygehusvalg foreslås der derfor en pligt for amtskommunerne til at  

 tilbyde disse informationer.
Forslaget indgår i regeringens  

 finanslovsforståelse for 1998 med Venstre og Det Konservative  

 Folkeparti.
Med henblik på at skabe det fornødne  

 oplysningsgrundlag har Sundhedsministeriet etableret et landsdækkende  

 informationssystem med aktuelle ventetidsoplysninger på internettet  

 bl.a. til brug for vejledning af patienter ved valg af sygehus.
Databasen  

 omfatter til at begynde med 24 udvalgte diagnoser, men vil løbende  

 blive udvidet med flere diagnoser.
Informationspligten vil blive  

 afgrænset til de behandlinger, der indgår i  

 informationssystemet.
 Der er nu on-line adgang til informationssystemets  

 oplysninger via internettet.
 Amtskommunerne vil herefter kunne hente oplysninger fra  

 systemet, ligesom oplysningerne vil kunne hentes af patienter, praktiserende  

 læger og andre, som har adgang til internettet.
 Der er endnu ikke taget endelig stilling til, under hvilke  

 former oplysninger   om hvor mange behandlinger af den type, som patienten  

 skal have foretaget, som det enkelte sygehus foretager sammenlignet med andre  

 sygehuse   skal offentliggøres.
d.
Amtskommunerne henviser i dag i et vist mindre omfang  

 patienter til behandling i udlandet og betaler selv herfor.
Da henvisning til  

 behandling i udlandet er meget hensigtsmæssig i en række  

 situationer, bl.a. hvor der er en længere venteliste til en behandling,  

 har sundhedsministeren nu besluttet at udnytte hjemlen i sygehuslovens  

 § 4, jf. bilag 1, til at fastsætte regler, der giver  

 amtskommunerne det fornødne retlige grundlag for at henvise patienter  

 til behandling i udlandet.
Det er ikke hensigten hermed, at amtskommunerne  

 skal udvide det samlede behandlingsomfang.
Hensigten er at give  

 amtskommunerne mulighed for i særlige tilfælde at vælge  

 mellem at tilbyde behandling her i landet eller i udlandet.
Det synes i den forbindelse naturligt også at lade  

 amtskommunerne henvise til behandling i udlandet, som sker i henhold til  

 overenskomster med andre stater.
Det drejer sig aktuelt om EF-forordning  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet og om Nordisk Konvention om Social Sikring.  

 Disse internationale aftaler omfatter behandling i EU- og  

 EØS-landene.
 Det er regeringens opfattelse, at amtskommunerne ved  

 henvisninger til udlandsbehandling også bør have  

 betalingsforpligtelsen.
Det er imidlertid fastsat i sygesikringslovens § 21,  

 stk. 4, jf. bilag 1, at staten afholder udgifterne til danske sikrede,  

 som modtager behandling efter regler fastsat i overenskomster med andre  

 stater.
Det følger forudsætningsvist af forarbejderne til  

 sygehusloven og af praksis, at bestemmelsen i sygesikringslovens § 21,  

 stk. 4, også omfatter sygehusbehandling.
Den gældende  

 bestemmelse i sygehuslovens § 4 kan derfor ikke anvendes til at  

 fastsætte regler om amtskommunernes betaling i disse  

 tilfælde.
 Det foreslås derfor som en tilføjelse til  

 sygehuslovens § 4, at sundhedsministeren bemyndiges til at  

 fastsætte regler om amtskommunernes betaling for behandling i udlandet,  

 det vil sige i alle tilfælde, herunder også hvor behandlingen  

 ydes i henhold til internationale aftaler, som den danske stat har  

 indgået.
I dag skal der foreligge godkendelse fra Sundhedsstyrelsen  

 forud for amtskommunernes henvisning af patienter til højt  

 specialiseret sygebehandling i udlandet.
Såfremt det senere viser sig  

 hensigtsmæssigt at gennemføre en omlægning, hvorefter  

 kravet om godkendelse fra Sundhedsstyrelsen ophæves, vil det kunne  

 gøres med hjemmel i den foreslåede bestemmelse.
2. Lovforslagets økonomiske konsekvenser De samlede omkostninger til drift af evalueringscenteret  

 skønnes at udgøre 25 mio. kr. årligt fra 1999 og  

 fremefter.
Beløbet finansieres ved en merbevilling på  

 finansloven, jf. regeringens forslag til finanslov for 1999. Det  

 skønnes, at en årlig bevilling på 25 mio. kr. er  

 tilstrækkelig til at gennemføre evalueringer af landets sygehuse  

 inden for en rimelig tidshorisont.
 Da patienterne fortsat skal have den basisbehandling,  

 deres sygdom betinger, selvom de indlægges på en lands- og  

 landsdelsafdeling, vil forslaget om basispatienters adgang til at vælge  

 behandling på lands- og landsdelsafdelinger ikke medføre en  

 forøgelse af amtskommunernes sygehusudgifter.
Oplysning om ventetider og antallet af behandlinger  

 på offentlige sygehuse vil blive givet af amtskommunerne.
Det vil  

 være naturligt, at sygehusene fremover henviser sådanne  

 henvendelser til amtskommunen, som vil have let adgang til oplysningerne i  

 Sundhedsministeriets ventetidsinformationssystem.
Forslaget ventes  

 således ikke at medføre en forøgelse af de samlede  

 offentlige sundhedsudgifter.
3. Lovforslagets øvrige konsekvenser Vedrørende forslagets administrative konsekvenser  

 for amtskommunerne henvises til afsnit 1 c, hvoraf det bl.a. fremgår,  

 at fastsættelse af regler i medfør af den foreslåede  

 bestemmelse i sygehuslovens § 5 b, stk. 6, vil indebære, at  

 amtskommunen får pligt til at oplyse patienterne om ventetider m.v.,  

 som i dag i vidt omfang oplyses af sygehusafdelingerne.
Forslaget har ikke  

 herudover administrative konsekvenser for stat, kommuner og amtskommuner.
 Lovforslaget har ikke administrative eller  

 økonomiske konsekvenser for erhvervslivet eller for borgerne, bortset  

 fra at borgerne får let adgang til oplysninger om ventetider på  

 sygehuse mv., ligesom forslaget ikke har miljømæssige  

 konsekvenser.
 Lovforslaget indeholder ikke EU-retlige aspekter, bortset  

 fra bestemmelsen i sygehuslovens § 4, hvorefter sundhedsministeren kan  

 bestemme, at betalingen for behandling i udlandet herunder i EU-landene (i  

 medfør af EF-forordning 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende  

 og deres familiemedlemmer) skal afholdes af amtskommunerne.
Positive konsekvenser/  

 -mindreudgifter Negative konsekvenser/  

 -merudgifter Økonomiske konsekvenser for stat, kommuner og amtskommuner Ingen De samlede statslige omkostninger til drift af evalueringscenteret efter  

 forslagets § 4 c skønnes at udgøre 25 mio. kr.  

 årligt fra 1999 og fremefter.
Administrative konsekvenser for stat, kommuner og amtskommuner Ingen Udmøntning af bemyndigelsen i § 5 b indebærer, at  

 amtskommunerne skal tilbyde personer, der er henvist til behandling på  

 et offentligt sygehus, oplysning om antal behandlinger og om ventetiden  

 på behandling, som i dag i vidt omfang oplyses af  

 sygehusafdelingerne.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Borgerne vil få let adgang til oplysninger om ventetider m.v.
Ingen Forholdet til EU-retten Ingen Ingen 4. Høring Lovforslaget har været til høring hos :
Københavns Kommune Frederiksberg Kommune Hovedstadens Sygehusfællesskab Amtsrådsforeningen i Danmark Sygesikringens Forhandlingsudvalg Kommunernes Landsforening Den Almindelige Danske Lægeforening Foreningen af Yngre Læger Praktiserende Lægers Organisation Foreningen af Speciallæger Dansk Sygeplejeråd Den Almindelige Danske Jordemoderforening Danmarks Apotekerforening Dansk Tandlægeforening Tandlægernes Nye Landsforening Danske Fysioterapeuter Dansk Farmaceutforening Landssammenslutningen af Hospitalslaboranter Danske Apoteksassistenters Forening Ergoterapeutforeningen Nævnet for Etnisk Ligestilling Bemærkninger til de enkelte  

 bestemmelser § 1 Til nr. 1.
 Med forslaget til sygehuslovens § 4, 2. komma,  

 bemyndiges sundhedsministeren til at fastsætte regler om  

 amtskommunernes betaling for behandling i udlandet.
Ministeren har efter den gældende bestemmelse i  

 sygehuslovens § 4 alene adgang til at fastsætte regler om  

 amtskommunernes adgang til som led i løsningen af  

 sygehusvæsenets opgaver at drive eller benytte institutioner i  

 udlandet.
Efter denne bestemmelse vil sundhedsministeren med visse  

 begrænsninger bl.a. kunne fastsætte regler om amtskommunernes  

 betaling for behandling i udlandet.
 Sygesikringslovens § 21, stk. 4,  

 fastsætter, at staten afholder udgifterne til danske sikrede, som  

 modtager behandling efter regler fastsat i overenskomster med andre stater.  

 Den gældende § 4 giver derfor som anført i de almindelige  

 bemærkninger ikke mulighed for at fastsætte regler om  

 amtskommunernes betaling i disse tilfælde.
 Da en ret for amtskommunerne til at henvise til behandling  

 i udlandet - også hvor behandlingen er omfattet af internationale  

 aftaler - naturligt bør følges af en pligt til at betale for  

 behandlingen, er det med forslaget i § 4, 2. komma, tilsigtet at give  

 ministeren hjemmel til at fastsætte regler herom.
Det vil i praksis navnlig få betydning for de  

 tilfælde, hvor patienter bliver henvist til til behandling i udlandet i  

 henhold til de nævnte internationale aftaler.
De indebærer, at  

 amtskommunerne ikke skal betale mere for ydelserne end svarende til de  

 takster, der anvendes af det pågældende lands offentlige  

 sundhedsvæsen.
Til nr. 2 Efter den foreslåede bestemmelse i § 4 c,  

 stk. 1, kan der etableres et Evalueringscenter som en uafhængig  

 institution under Sundhedsministeriet.
Beslutning herom er allerede truffet,  

 jf. det under de almindelige bemærkninger omtalte aktstykke.
Efter forslagets stk. 2 skal evalueringscenteret  

 ledes af en bestyrelse, der har det overordnede ansvar for centeret.  

 Bestyrelsen skal bestå af 5 medlemmer, der udpeges for en femårig  

 periode.
Sundhedsministeren udpeger 4 bestyrelsesmedlemmer, og  

 Amtsrådsforeningen i Danmark og Hovedstadens Sygehusfællesskab  

 udpeger i fællesskab 1 medlem.
Sundhedsministeren udpeger en formand  

 for bestyrelsen.
Bestyrelsen ansætter en leder, som varetager den  

 daglige administrative og økonomiske ledelse af centeret.  

 Sundhedsministeren fastsætter nærmere regler om centerets  

 virksomhed.
 Der forventes bl.a. fastsat en statut for  

 evalueringscenteret.
Efter forslaget til § 4, stk. 3, vil der blive  

 fastsat en pligt for amtskommunerne og Københavns og Frederiksberg  

 kommuner samt de under Sundhedsministeriet hørende institutioner til  

 at udlevere oplysninger til evalueringscenteret.
Bestemmelsen indbefatter  

 også Hovedstadens Sygehusfællesskab, jf. sygehuslovens § 1,  

 stk. 2. Det forventes i øvrigt, at disse myndigheder er  

 indstillet på i nødvendigt omfang at medvirke aktivt i  

 evalueringsprocessen.
 Bestemmelsen indebærer endvidere, at  

 sundhedsministeren kan bestemme, at evalueringscenteret kan modtage og  

 behandle oplysninger fra patientregistre og andre registre med henblik  

 på statistiske analyser, der er nødvendige for  

 evalueringerne.
 Udnyttelse af denne hjemmel til at fastsætte regler  

 om indhentning af personoplysninger vil ske inden for rammerne af  

 Europa-Parlamentets og Rådets direktiv 95/46/EF af 24. oktober 1995 om  

 beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger.
Til nr. 3 Med forslaget om ophævelse af bestemmelsen i  

 § 5 b, stk. 2, jf. bilag 2, bortfalder de heri fastsatte  

 begrænsninger for at vælge behandling på sygehusafdelinger,  

 som varetager lands- og landsdelsfunktioner.
 Det betyder, at såkaldte basispatienter fremover vil  

 kunne vælge behandling på sygehusafdelinger, som varetager lands-  

 og landsdelsfunktioner, på linie med patienter, der har behov for  

 højt specialiseret behandling.
 De praktiserende læger og speciallæger vil  

 herefter skulle henvise basispatienter til lands- og landsdelsafdelinger  

 inden for det relevante speciale, hvis patienten ønsker det.  

 Henvisning til sådanne afdelinger indebærer imidlertid ikke, at  

 patienten skal tilbydes en højt specialiseret undersøgelse -  

 f.eks. en MR-scanning - eller behandling, hvis det ikke er indiceret.
Det er den pågældende afdeling, der har den  

 endelige afgørelse af, hvilke undersøgelser og behandlinger  

 patienten i det enkelte tilfælde skal tilbydes.
Som udgangspunkt vil en  

 basispatient på en lands- og landsdelsafdeling skulle tilbydes  

 undersøgelse og behandling på basisniveau.
Kun hvis patientens  

 lidelse indicerer en højt specialiseret undersøgelse eller  

 behandling, skal patienten tilbydes denne.
Sygehusafdelinger med lands- og landsdelsfunktion skal som  

 hidtil primært varetage højt specialiserede funktioner, der  

 udover undersøgelser og behandlinger også omfatter udvikling af  

 nye behandlingstilbud, forskning, kvalitetssikringsprojekter m.v.
Ved  

 beslutningen om at modtage fritvalgspatienter typisk fra andre amtskommuner  

 til undersøgelse og behandling kan den enkelte afdeling derfor som  

 hidtil lade indgå hensynet til udviklingen i presset på  

 afdelingens kapacitet.
Det vil sige, at de højt specialiserede  

 sygehusafdelinger ligesom almindelige sygehusafdelinger vil kunne afvise  

 fritvalgspatienter i tilfælde af særlige kapacitetsproblemer.
 Det er lagt til grund for lovforslaget, at  

 betalingstaksten for fritvalgspatienter på basisniveau også vil  

 blive anvendt i forbindelse med amtskommunernes indbyrdes afregning for  

 fritvalgspatienter, som modtages til behandling på basisniveau på  

 højt specialiserede sygehusafdelinger.
 Taksten for fritvalgspatienter, som modtages til  

 behandling på højt specialiseret niveau, vil fortsat skulle  

 udregnes efter reglerne i Sundhedsministeriets bekendtgørelse nr. 689  

 af 12. juli 1996 om amtskommunernes betaling for sygehusbehandling ved en  

 anden amtskommunes sygehusvæsen.
Til nr. 4 Efter forslaget til § 5 b, stk. 6,  

 fastsætter sundhedsministeren nærmere regler, hvorefter hver  

 amtskommune tilbyder personer, der er henvist til behandling på et  

 offentligt sygehus, oplysning om antal behandlinger og om ventetiden på  

 behandling ved sine egne og andre amtskommuners sygehuse samt ved de i  

 sygehuslovens § 5, stk. 3, nævnte private specialsygehuse  

 m.fl.
 Der forventes fastsat bestemmelser om, at amtskommunen  

 skal give borgerne sådan information på en nem og  

 lettilgængelig måde.
 Som det fremgår af de almindelige  

 bemærkninger, har Sundhedsministeriet etableret et informationssystem  

 med aktuelle ventetidsoplysninger, som er baseret på amtskommunernes  

 skøn over, hvor lang tid patienter, der aktuelt skrives på  

 venteliste, højst vil komme til at vente.
 Ventetidsinformationssystemet indeholder oplysninger om de  

 offentlige sygehuses ventetid (uger) til forundersøgelse, behandling  

 og efterbehandling af visse kræftformer (strålebehandling og  

 kemoterapeutisk behandling). Sundhedsministeriets informationssystem omfatter  

 til at begynde med 24 udvalgte diagnoser.
 Enhver kan ligesom amtskommunen få adgang til  

 oplysningerne i informationssystemet via opkobling til internettet.  

 Amtskommunens informationspligt vil blive afgrænset til de  

 behandlinger, der indgår i informationssystemet.
Informationssystemet vil imidlertid løbende blive  

 opdateret og udvidet med flere diagnoser.
Amtskommunerne skal således  

 månedligt indberette ventetider til systemet.
 Der er planlagt, men endnu ikke etableret, et  

 informationssystem for oplysninger om antallet af behandlinger på de  

 enkelte sygehuse og på ventetidsoplysninger for de i sygehuslovens  

 § 5, stk. 3, nævnte specialsygehuse.
 Det vil indgå som en naturlig del af de  

 praktiserende lægers almindelige informationspligt at oplyse patienter,  

 der henvises til sygehusbehandling, om adgangen til at få de  

 nævnte informationer hos amtskommunen.
Det bemærkes i øvrigt, at bestemmelsen i den  

 gældende sygehuslovs § 5 b, stk. 5, opretholdes.
Efter  

 bestemmelsen gælder, at hvor en person er henvist til ikke akut  

 behandling på et sygehus, hvor ventetiden til behandlingen  

 væsentligt overstiger ventetiden til samme behandling på et andet  

 sygehus, påhviler det førstnævnte sygehus snarest muligt  

 at oplyse den pågældende om retten til selv at vælge  

 sygehus, jf. stk. 1-4, og at tilbyde henvisning til et sygehus med  

 kortere ventetid.
Til § 2 Det foreslås, at loven træder i kraft den 1.  

 januar 1999.
Bilag 1 Gældende bestemmelser Lov om sygehusvæsenet:
 § 4. Sundhedsministeren kan fastsætte regler om  

 amtskommunernes adgang til som led i løsningen af  

 sygehusvæsenets opgaver at drive eller benytte institutioner i  

 udlandet.
 Lov om offentlig sygesikring:
 § 20. Regeringen bemyndiges til at afslutte overenskomster med  

 andre stater om overflytning af personer mellem den offentlige sygesikring i  

 Danmark og andre stater, om gensidig ydelse af sygehjælp til personer  

 under midlertidigt ophold og om syge-, fødsels- og  

 begravelseshjælp vedrørende vandrende lønmodtagere og  

 grænsearbejdere og vedrørende sådanne personers  

 familiemedlemmer.
 Stk. 2. I overensstemmelse med regler i de i stk. 1  

 omhandlede overenskomster kan sundhedsministeren fastsætte bestemmelser  

 om:
1.	at der af den danske offentlige sygesikring ydes hel eller delvis  

 refusion til den offentlige sygesikring eller en anden offentlig kasse i en  

 anden stat for udgifter til syge- eller fødselshjælp i  

 vedkommende stat; 2.	at der af den danske offentlige sygesikring afholdes udgifter til  

 begravelseshjælp i en anden stat; 3.	at den danske offentlige sygesikring modtager hel eller delvis  

 refusion fra den offentlige sygesikring eller en anden offentlig kasse i en  

 anden stat for udgifter til syge-, fødsels- eller  

 begravelseshjælp i Danmark, og 4.	at personer, der i øvrigt ville være omfattet af denne  

 lovs kapitel 1, og sådanne personers dødsboer helt eller delvis  

 undtages fra anvendelsen af denne lov, for så vidt der i medfør  

 af en i stk. 1 omhandlet overenskomst tilkommer sådanne personer  

 eller dødsboer ret til ydelser ifølge en anden stats lovgivning  

 om ydelser ved sygdom, fødsel eller begravelse.
 § 21. Udgiften ved ydelser ifølge denne lovs  

 §§ 6-12, 15 og 19 afholdes af vedkommende amtskommune; for så vidt  

 angår København og Frederiksberg, af de pågældende  

 kommuner.
 Stk. 2. Udgifter til ydelser ifølge denne lovs  

 §§ 16-18 afholdes af kommunerne, bortset fra udgiften til ydelser efter  

 § 16, stk. 5, der afholdes af staten.
Stk. 3. Udgifter til ydelser i medfør af § 14  

 afholdes af staten.
Til delvis dækning af udgifterne herved  

 pålægges der rederne (ejerne) et bidrag på 100 kr.  

 årlig for hver søfarende i udenrigsfart.
Beløbet  

 reguleres i overensstemmelse med § 28, stk. 5. Sundhedsministeren  

 fastsætter nærmere regler om fremgangsmåden ved beregning  

 og opkrævning af bidrag og kan træffe bestemmelse om, at  

 beløbet beregnes på anden måde end på  

 årsbasis.
Stk. 4. Udgifter, der i medfør af § 20,  

 stk. 2, skal dækkes af den danske offentlige Sygesikring, afholdes  

 af staten.
Beløb, der i medfør af § 20, stk. 2,  

 overføres til den danske offentlige sygesikring, indgår i  

 statskassen.
Bilag 2 Lovforslaget sammenholdt med gældende lov Gældende formulering Lovforslaget Sygehusloven § 4. Sundhedsministeren kan  

 fastsætte regler om amtskommunernes adgang til som led i  

 løsningen af sygehusvæsenets opgaver at drive eller benytte  

 institutioner i udlandet.
 § 4. Sundhedsministeren kan fastsætte regler om  

 amtskommunernes adgang til som led i løsningen af  

 sygehusvæsenets opgaver at drive eller benytte institutioner i  

 udlandet, herunder om amtskommunernes betaling for behandling i  

 udlandet.
Ingen § 4 c.
Sundhedsministeren kan etablere et uafhængigt  

 center til evaluering af virksomheden ved de danske sygehuse med henblik  

 på at fremme kvalitetsudviklingen og en mere effektiv  

 ressourceanvendelse i sygehussektoren.
Stk. 2. Evalueringscenteret ledes af en bestyrelse, der har  

 det overordnede ansvar for centeret.
Bestyrelsen består af 5 medlemmer,  

 der udpeges for en femårig periode.
Sundhedsministeren udpeger 4  

 bestyrelsesmedlemmer, og Amtsrådsforeningen i Danmark og Hovedstadens  

 Sygehusfællesskab udpeger i fællesskab 1 medlem.  

 Sundhedsministeren udpeger en formand for bestyrelsen.
Bestyrelsen  

 ansætter en leder, som varetager den daglige administrative og  

 økonomiske ledelse af centeret.
Sundhedsministeren fastsætter  

 nærmere regler om centerets virksomhed.
 Stk. 3. Sundhedsministeren kan fastsætte regler om, at  

 det påhviler amtskommunerne og Københavns og Frederiksberg  

 kommuner samt de under Sundhedsministeriet hørende institutioner at  

 give de for gennemførelsen af centerets opgaver nødvendige  

 oplysninger, herunder oplysninger fra patientregistre og andre registre samt  

 regnskabs- og budgetoplysninger.
Sygehusloven § 5 b. stk. 2. Adgangen til at  

 vælge i henhold til stk. 1 omfatter ikke sygehusafdelinger uden  

 for bopælsamtskommunen, der varetager lands- og landsdelsfunktioner,  

 medmindre § 5 b, stk. 2, ophæves.
1)	det efter en lægelig vurdering er nødvendigt, at den  

 pågældende bliver behandlet på en sådan afdeling,  

 eller 2)	den amtskommune, der ejer en sådan sygehusafdeling, efter  

 forhandling med brugeramtskommunerne har besluttet, at adgangen til at  

 vælge også skal omfatte denne afdeling.
 Ingen.
 § 5 b stk. 6. Efter nærmere regler,  

 der fastsættes af sundhedsministeren, tilbyder hver amtskommune  

 personer, der er henvist til behandling på et offentligt sygehus,  

 oplysning om antal behandlinger og om ventetiden på behandling ved sine  

 egne og andre amtskommuners sygehuse samt ved de i § 5, stk. 3,  

 nævnte private specialsygehuse m.fl.
