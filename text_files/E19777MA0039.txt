 Højskoler, der udlejer klasselokaler og andre undervisningsfaciliteter  

 samt yder kost og logi til andre undervisningsarrangementer end deres egne,  

 skal foretage afgiftsberegningen efter følgende retningslinier.
Til den indgående afgift kan medregnes den andel af afgiften af skolens  

 indkøb af varer og ydelser, der svarer til forholdet mellem den  

 afgiftspligtige afsætning og højskolens samlede indtægter.
Afgift vedrørende  

 ny-, om- eller tilbygninger, der udelukkende anvendes til  

 undervisningsformål, kan dog ikke medregnes til den indgående afgift.
Det  

 samme gælder afgiften af indkøb af materiel, der udelukkende benyttes til  

 samme formål.
 Ved beregningen af den afgiftspligtige værdi kan det tillades, at den del  

 af vederlaget, der vedrører udlejning af undervisningslokaler med diverse  

 undervisningsfaciliteter, fastsættes til et standardbeløb eller en bestemt  

 andel af det samlede vederlag for hele arrangementet incl kost og logi.  

 Beløbet eller den nævnte andel kan fastsættes individuelt for den enkelte  

 højskole eller for grupper af højskoler.
 Se også Dep.449 og Mn.1089.
