Cirkulære  

 om aflønning mv. af  

  

 personel til værnepligtstjeneste i forsvaret Indholdsfortegnelse Kapitel 1:
 Indledning.
 Kapitel 2:
 Aflønning mv. under den første samlede tjeneste.
 Kapitel 3:
 Regulering og udbetaling af løn mv., friheder og  

 feriegodtgørelse mv.
 Kapitel 4:
 Ikrafttræden.
Kapitel 1 Indledning.
 § 1.  

  

  Bestemmelserne  

 omfatter personel til værnepligtstjeneste, jf. § 4 i lov om forsvarets  

 personel, jf. lovbekendtgørelse nr. 81 af 12. februar 2004.
 I Forsvarsministeriets bekendtgørelse nr. 1114 af 17. december  

 2001 er der fastsat bestemmelser om tjenestetid mv. for personel til  

 værnepligtstjeneste i forsvaret.
 Hvor intet andet er anført, er de i denne kundgørelse nævnte  

 beløbsstørrelser fastsat pr. 1. oktober 2004.
Kapitel 2 Aflønning mv. under den første samlede tjeneste.
 § 2.  

  

 Under  

 den første samlede tjeneste fastsættes  

 værnepligtslønnen  

 således:
 Alt værnepligtigt  

 personel  

 	...................
 6.724,39 kr. pr.  

 måned.
 Efter fradrag for  

 ferieorlov jf. § 8  

 	........
 6.500,24 kr. pr.  

 måned.
 Stk. 2.  

  

 Kostpenge  

  ..  

 143,50 kr. pr. dag, svarende til den til enhver tid  

 fastsatte pris for en standardkostportion i forsvarets cafeterier + et ekstra  

 hoved måltid.
 Herudover ydes:
  

 	  

 vederlagsfrit logi  

 på tjenestestedet, omfattende en seng og et skab til hver værnepligtig, jf.  

 dog  

 § 4,   

 	  

 befordring, jf.  

 Kundgørelse for Forsvaret B. 8-1,   

 	  

 fri læge- og  

 tandlægebehandling,   

 	  

 inder-  

 og yderbeklædning samt vask eller bytning af denne.
Beklædningsgenstande, der  

 overgår til ejendom efter den første uges tjeneste, vedligeholdes/vaskes ved  

 den værnepligtiges egen foranstaltning.
 Stk. 3  

. Af  

 værnepligtslønnen  

 /kostpengene betales for kost i forsvarets  

 cafeterier mv., jf. dog § 4.
Stk. 4.  

  

 Værnepligtige, der  

 holdes til fortsat tjeneste udover den første samlede tjeneste, fx i  

 anledning  

 af   

 	  

 eftertjeneste  

 i henhold til § 1 i Forsvarsministeriets bekendtgørelse nr. 314 af 14.  

 juni 1988 om  

 eftertjeneste, hjemsendelse og fornyet indkaldelse  

 af værnepligtige i forsvaret,   

 	  

 forsinket  

 hjemsendelse som følge af ophold på sygehus, infirmeri el.lign.,   

 	  

 erstatningstjeneste  

 som følge af meddelt frihed, jf. § 11, stk. 1, aflønnes under  

 sådan tjeneste fortsat efter reglerne i dette kapitel.
 Tillæg til lønnen.
§ 3.  

  

 Til  

 personel, der aflønnes i henhold til § 2, ydes under tjeneste i land på  

 Færøerne og i Grønland eller under sejlads med søværnets skibe ved Færøerne  

 og  

 Grønland et tillæg på 13,98 kr. pr. dag.
Under tjeneste på afgiftspligtige  

 områder i Grønland forhøjes tillægget til 16,78 kr. pr. dag.
 Stk. 2  

. Tillæggene  

 udbetales ved lønudbetalingen for den følgende måned.
 Kost og logi samt godtgørelse for merudgifter mv.  

 under særlige forhold.
 § 4.  

  

 Under øvelser, sejlads med søværnets skibe og under ophold i militær arrest,  

 hvor personellet er beordret til at deltage i forplejning, skal der betales  

 for  

 forplejningen ved de af Forsvarets Personeltjeneste fastsatte bestemmelser.
 Stk. 2  

. Der ydes  

 vederlagsfrit logi (  

 underbringelse  

 ) under tjenstlige  

 fravær fra tjenestestedet, når fraværet er forbundet med overnatning.
 Stk. 3  

. Når personellet  

 under tjenstlige fravær fra tjenestestedet er henvist til køb af forplejning  

 uden for forsvarets cafeterier mv. ydes efter chefens bestemmelse en  

 godtgørelse, der udgør forskellen mellem time- og dagpenge mv. og prisen for  

 en  

 standardkostportion i forsvarets cafeterier.
 Stk. 4  

. På kurser til  

 uddannelse af talsmænd ydes fri kost og frit logi ved indkvartering på  

 forsvarets etablissementer, i det omfang det foregår uden for den  

 værnepligtiges faste tjenestested.
 Stk. 5  

. I forbindelse  

 med månedlige møder for værnepligtige landstalsmænd ydes de værnepligtige  

 deltagere godtgørelse for merudgifter i henhold til Kundgørelse for Forsvaret  

 B.4-38 om samarbejdsregler i forsvaret.
Kapitel 3 Regulering og udbetaling af løn mv., friheder og  

 feriegodtgørelse mv.
 Regulering mv.
 § 5.  

  

 Værnepligtslønnen  

 reguleres i overensstemmelse med  

 principperne for tjenestemandslønninger mv.
 Stk. 2  

. Regulering af  

 løn og tillæg mv. samt satsændringer meddeles ved Forsvarets  

 Personeltjenestes  

 bestemmelser.
 Udbetaling af løn mv.
 § 6.  

  

 Der  

 ydes løn fra mødedagen til hjemsendelsesdagen, jf. dog stk. 5.
 Stk. 2.  

  

 Lønnen beregnes  

 månedsvis bagud, og den forfalder til udbetaling den sidste bankdag i  

 måneden.  

 Lønnen anvises til lønkonto i bank, sparekasse, på giro el.lign.
Stk. 3  

. På mødedagen  

 eller senest dagen efter kan der efter anmodning fra den enkelte ydes et  

 forskud på  

 værnepligtsløn  

 inden for et af Forsvarets  

 Personeltjenestes, for det enkelte indkaldelseshold, fastsat beløb.
Formålet  

 med forskuddet er især at give værnepligtige, der møder uden tilstrækkelige  

 midler, et beløb til køb af kost mv. i perioden indtil førstkommende normale  

 lønudbetalingsdag.
Udbetalte forskud vil blive indeholdt fordelt over  

 lønberegningen  

 for indkaldelsesmåneden og de efterfølgende  

 tre tjenestemåneder.
 Stk. 4  

. Hvis der på et  

 senere tidspunkt opstår problemer med, at en værnepligtig ikke har  

 tilstrækkelige midler til køb af den daglige forplejning i forsvarets  

 cafeterier, kan der ved tjenestestedets foranstaltning i strengt nødvendigt  

 omfang etableres en ordning, hvorefter den pågældende efter Forsvarets  

 Personeltjenestes  

 nærmere bestemmelse får udleveret forplejning mod indeholdelse i lønnen.
Stk. 5  

. Ved indkaldelse  

 vil lønnen for vedkommende måned være at beregne i forhold til månedens  

 faktiske  

 dagetal.
På tilsvarende måde forholdes ved  

 hjemsendelse samt ved overgang til en stilling under forsvaret med anden  

 aflønningsform.
 Stk. 6  

. Under ulovligt  

 fravær, varetægtsfængsling eller strafafsoning bortfalder løn mv. så længe  

 fraværet varer.
Stk. 7  

. Til dækning af  

 gæld til forsvaret vil der løbende kunne modregnes indtil 15 pct. af lønnen  

 efter fradrag af skat.
Eventuelt afdragsbeløb bør fastsættes således, at hele  

 gældsbeløbet om muligt er betalt inden den pågældendes hjemsendelse.
Ved  

 indeholdelse af  

 disciplinarbøder  

 efter  

 militærdisciplinarlov  

 anvendes normalt maksimumsprocenten.
Stk. 8  

. I lønnen for  

 hjemsendelsesmåneden kan der i alt tilbageholdes op til 1.000 kr. til dækning  

 af eventuel gæld til forsvaret ved hjemsendelsen.
Det tilbageholdte beløb  

 skal  

 efter eventuelt fradrag af gæld udbetales/tilsendes den pågældende senest 5  

 bankdage efter hjemsendelsen.
Stk. 9.  

  

 I tilfælde,  

 hvor en værnepligtig på grundlag af en bedømmelseskommissions afgørelse skal  

 hjemsendes forud for den fastsatte hjemsendelsesdato, foretages hjemsendelsen  

 enten samme dag eller senest dagen efter.
Tidspunktet for hjemsendelsen  

 fastsættes bl.a. under hensyntagen til, at den værnepligtige får mulighed for  

 at afvikle de med hjemsendelsen mv. forbundne forhold.
 Stk. 10  

. Under fravær  

 fra tjenesten i anledning af sygdom bibeholdes lønnen.
Friheder § 7.  

  

 Værnepligtigt  

 personel er i hele værnepligtsperioden til uddannelse.
Værnepligtigt personel  

 er ikke omfattet af de for statens ansatte gældende arbejdstidsregler.
Der er  

 således bl.a. ikke fastsat en højeste arbejdstid for personel, der forretter  

 værnepligtstjeneste.
Stk. 2  

. I den  

 udstrækning tjenesten tillader det, er lørdage samt  

 søn-  

 og helligdage tjenestefri dage.
For tjeneste på nævnte dage kan der gives  

 frihed, hvis omfang fastsættes efter Forsvarets Personeltjenestes nærmere  

 bestemmelse.
 Stk. 4  

. Tilladelse til  

 at forlade tjenestestedet fra tjenestens ophør til næste tjenesteperiodes  

 begyndelse kan efter Forsvarets Personeltjenestes nærmere bestemmelse  

 begrænses  

 i den første  

 tjenesteuge, samt når særlige forhold  

 taler for det.
§ 8.  

  

 Værnepligtige  

 gives ferieorlov i 1 hverdag pr. måneds tjeneste.
Der indeholdes 1/30 af  

 månedslønnen ved hver lønudbetaling.
Afvikling af ferieorlov finder kun sted  

 såfremt tjenesten tillader det.
Såfremt samtlige ferieorlovsdage ikke er  

 afviklet ved tjenestens afslutning, udbetales der den pågældende 1/30 af  

 månedslønnen for hver ikke afholdt ferieorlovsdag.
Stk. 2  

. Ferieorloven  

 afvikles efter Forsvarets Personeltjenestes bestemmelse og skal for personel  

 med tjeneste udover 4 måneder tilstræbes givet således, at mindst 5 dage  

 falder  

 i en sammenhængende periode.
Fastlæggelsen af perioden sker tidligst muligt  

 og  

 drøftes nærmere i enhedens talsmandsudvalg.
 Stk. 3  

. Efter  

 Forsvarets Personeltjenestes bestemmelse kan i særlige tilfælde gives det i  

 stk. 1 nævnte personel anden kortvarig frihed.
§ 9.  

  

 Når  

 forholdene afgørende taler for det, kan Forsvarets Personeltjeneste give  

 frihed  

 i videre omfang end nævnt i §§ 7 og 8, herunder tillade midlertidig  

 hjemsendelse.
I disse tilfælde kan der normalt ikke ydes løn under fraværet.
 Stk. 2.  

  

 For personel,  

 der er bosat i udlandet, eller som forretter tjeneste i udlandet, på  

 Færøerne,  

 i Grønland eller på skibe på togt uden for danske farvande, kan der efter  

 Forsvarets Personeltjenestes bestemmelse fastsættes særlige regler for  

 frihed.
 Feriegodtgørelse mv.
§ 10.  

  

 Feriegodtgørelse  

 indtjent forud for værnepligtstjenestens påbegyndelse vil kunne udnyttes  

 inden  

 for det  

 ferieår  

 (1. maj - 30. april) der følger efter  

 optjeningsårets  

 udløb.
Feriegodtgørelsen kan udnyttes  

 i forbindelse med ferieorlov.
 Stk. 2  

. Inden den  

 værnepligtige påbegynder sin orlov, jf. stk. 3, attesterer den militære  

 afdeling på  

 FerieKontobeviset, hvor mange feriedage  

 der skal afholdes, og anfører den dertil svarende feriegodtgørelse samt  

 datoen  

 for feriens begyndelse.
 Stk. 3  

. Udbetalingen af  

 feriegodtgørelsen kan ske 1 måned forud for datoen for ferieorlovens  

 begyndelse, dog tidligst fra 20. april og senest ved  

 ferieårets  

 udløb.
Stk. 4  

. Efter 30.  

 september vil ikke udnyttet feriegodtgørelse for hovedferien (18 dage) kunne  

 hæves, uden at ferieorlov holdes.
Ikke udnyttet feriegodtgørelse for  

 eventuelt  

 resterende ferie skal hæves inden  

 ferieårets  

 udløb,  

 dvs. inden 1. maj.
Attestation foretages af den militære afdeling under  

 forudsætning af, at den værnepligtige er tjenstgørende, når beløbet skal  

 hæves.
 § 11.  

  

 Til  

 værnepligtige ydes feriegodtgørelse med 12½ pct. af de i hvert  

 optjeningsår  

 oppebårne skattepligtige ydelser.
 Stk. 2  

. Feriegodtgørelsen  

 indsendes til  

 FerieKonto  

 ved hjemsendelsen.  

 Feriegodtgørelse, der er indtjent i det foregående  

 optjeningsår,  

 indsendes så vidt muligt til  

 FerieKonto  

 forud for  

 hjemsendelsen.
 Stk. 3.  

  

 Feriegodtgørelse  

 anses for indtjent ved den pligtige tjenestes ophør og skal derfor beskattes  

 på  

 dette tidspunkt.
 Stk. 4  

. Tjenstlig gæld  

 må ikke modregnes i tilgodehavende feriegodtgørelse.
 Øvrige bestemmelser.
§ 12.  

  

 Værnepligtige  

 er omfattet af lovbekendtgørelse om ligebehandling af mænd og kvinder med  

 hensyn til beskæftigelse og barselsorlov mv.
Forsvarets Personeltjeneste  

 fastsætter de nærmere bestemmelser for værnepligtens opfyldelse for personel,  

 der i henhold til nævnte lov meddeles frihed i forbindelse med eget barns  

 fødsel mv.
 Stk. 2.  

  

 Værnepligtigt  

 personel er omfattet af lov om dagpenge ved sygdom og fødsel.
Kapitel 4 Ikrafttræden.
 § 13.  

  

 Cirkulæret  

 træder i kraft den 1. december 2005 og har virkning fra 1. januar 2005.
 § 14.  

  

 Kundgørelse  

 for Forsvaret B. 5-32 af 3. december 1999 ophæves, dog finder bestemmelserne  

 for værnepligtige befalingsmænd mfl. anvendelse så længe disse fortsat gør  

 tjeneste.
