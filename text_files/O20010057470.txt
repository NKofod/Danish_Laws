Resumé  



  

 En socialpædagog på en institution under en kommune sendte sine kolleger og  

 institutionens ledelse et brev med kritik af ledelsen.
Ombudsmanden  

 kritiserede  

 at ledelsen pålagde socialpædagogen tavshedspligt om brevet indtil der var  

 afholdt et møde mellem ledelsen, socialpædagogen og dennes  

 tillidsrepræsentant.
Senere gav ledelsen socialpædagogen en tjenstlig ordre om at  

 overtage en ny stilling på institutionen.
Ombudsmanden mente det var meget  

 uheldigt at brevet var udformet som en opremsning af flere alternativer, og  

 anså brevet for unødigt krænkende og egnet til at skabe bekymring hos  

 socialpædagogen  

 om hendes fremtidige ansættelse i kommunen.
Ombudsmanden mente desuden at den  

 korte svarfrist gav anledning til betænkelighed.
Da socialpædagogen herefter ikke mødte på arbejde, stoppede  

 kommunen udbetalingen af løn til socialpædagogen.
Kommunen betragtede  

 ansættelsen som ophørt efter ansøgning fra socialpædagogen hvilket  

 ombudsmanden  

 anså for særdeles kritisabelt.
Desuden kritiserede ombudsmanden at kommunen  

 ikke havde givet socialpædagogen eller dennes fagforening meddelelse om  

 afskedigelsen før socialpædagogen klagede over sagen. (J.nr. 2000-2842-812).
Afskedigelse af socialpædagog efter kritik af ledelsen I 1993 blev A ansat af X  

 Kommune som socialpædagog på et socialpsykiatrisk bocenter (Y). Ved brev af  

 25. november 1999 blev A opsagt til udgangen af december 1999. Efter en  

 henvendelse fra Landsforeningen for Socialpædagoger sendte ledelsen på Y et  

 brev af 8. december 1999 til A hvori A blev opsagt med virkning fra udgangen  

 af  

 juni 2000. Baggrunden for opsigelsen var efter det oplyste at  

 arbejdstilrettelæggelsen blev ændret på Y, så man overgik fra faste vagter  

 til  

 skiftende vagter.
A sendte den 13. marts 2000  

 et brev der bl.a. indeholdt kritiske bemærkninger om ledelsen på Y, til sine  

 kolleger, og en kopi af brevet blev sendt til ledelsen.
På ledelsens  

 anmodning  

 deltog A den følgende dag i et møde med repræsentanter for ledelsen.
Både A  

 og  

 ledelsen har udarbejdet et referat af mødet.
I As referat er bl.a.  

 anført  

 følgende:
 Jeg mødte op på arbejde den  

 14/3-00 kl. 15, hvorpå afdelingslederen (B) informerede mig om at vi skulle  

 til møde hos (C) med det samme, med baggrund i mit brev af 13/3-00.
 Jeg fortalte (B) at jeg ønskede  

 at kende præmisserne for mødet på forhånd, for i tilfælde af at der var tale  

 om  

 et tjenstlig møde, ønskede jeg at have en bisidder tilstede.
 (B) ringede derefter til  

 (C), og meddelte mig kort efter at (C) ville komme over til bolig 5 for at  

 tale  

 med mig.
(C) dukkede op på  

 personalekontoret inden fem minutter, og sagde at jeg ikke kunde nægte at  

 tale  

 med hende.
Foruden (B) var der også en elev tilstede.
Jeg svarede at jeg ikke  

 nægtede at tale med hende dersom der var tale om en dialog, men hvis det  

 indebar  

 en revselse, reprimande eller lignende ønskede jeg at have en bisidder  

 tilstede.
Eleven gik ud af kontoret,  

 og (C) lukkede døren og satte sig ned.
Jeg forholdt mig afventende, og (C)  

 tog  

 så mit brev frem og sagde at det var et meget alvorligt brev.
Jeg svarede at  

 det syntes jeg også, hvorpå (C) replicerede med; for dig! Jeg svarede ikke på  

 dette.
(C) fortsatte så med at sige  

 at hun for øvrigt syntes mit brev var noget vrøvl.
Jeg sagde;  

 hvadbehager?,  

 og hun gentog at det var noget vrøvl.
Jeg syntes nu at det var på tide at  

 stoppe samtalen, og jeg sagde at jeg ikke ville fortsætte samtalen uden  

 bisidder, da jeg sad overfor to overordnede personer i en tjenstlig samtale.  

 (C) gik i gang med at udspørge mig om et af punkterne i mit brev, hun havde  

 tilføjet et stort rødt spørgsmålstegn ved punktet, og sagde at hun ville have  

 at jeg forklarede det nærmere.
Jeg svarede at jeg gerne ville gøre dette, når  

 jeg havde fået en bisidder med.
Derefter spurgte (C) mig om  

 jeg kunne klare at passe min aftenvagt.
Jeg svarede at det mente jeg godt at  

 jeg kunne, da jeg havde nogle gode kollegaer.
 (C) replicerede med at  

 forbyde mig at tale om dette (jeg fik ikke gjort det klart om hun med dette  

 mente vor samtale, mit brev eller begge dele), men jeg sagde at jeg havde  

 givet  

 en kopi af mit brev til hele personalegruppen, så jeg kunne ikke rigtig  

 forstå  

 hvad hun mente.
Hun gentog at hun forbød mig  

 at tale med nogen på boligen om dette.
Jeg svarede at jeg i så  

 tilfælde ikke  

 mente jeg ville være i stand til at arbejde samme aften, fordi jeg var meget  

 emotionelt påvirket af dette.
Jeg tilføjede også at mit hjerte  

 hamrede og min  

 puls var høj, og at jeg ville være for ustabil til at kunne udføre mit  

 arbejde  

 godt, hvis jeg manglede muligheden for at tale med nogen.
 Jeg bad så (B) om at melde  

 mig syg, og sagde til (C) at hun skulle indkalde til et møde med min bisidder  

 tilstede, sådan at vi kunne gøre det efter reglerne.
 Hvorpå (C) svarede med at  

 sige at hun altid fulgte reglerne.
Derefter gik jeg ned på  

 bolig 4, hvor jeg fik en samtale med min tillidsrepræsentant. I ledelsens referat af mødet  

 14. marts 2000 er bl.a. anført følgende:
 (B) bad (A) om at gå med  

 til en samtale med (C) om brevet. (A) nægter at komme til (C), derfor går jeg  

 over til bolig 5.
Da jeg kommer siger (A), at  

 hun vil have en samtale med sin tillidsrepræsentant tilstede. (C) svarer, at  

 det er OK, dog har jeg et enkelt spørgsmål til brevet, der omhandler en  

 beboer,  

 hvor (A) beskriver, at hun har anvendt en noget radikal metode.
Dette beder  

 (C)  

 om at få uddybet.
Dette vil (A) ikke svare på.  

 Derefter spørger (C) om (A) er i stand til at passe sin aftenvagt.
Ja, det er  

 hun.
(C) beder (A) om ikke at  

 omtale brevet overfor medarbejderne i vagten.
Herover bliver (A) så vred, og  

 siger til (B), at så må han sygemelde hende. (A) går, og (C) siger, at  

 samtalen  

 først kan blive når (A) er raskmeldt.
Samtalen varede 1 minut. I et brev af 22. marts 2000  

 anmodede As tillidsrepræsentant ledelsen på Y om et møde.
Som dagsorden  

 for  

 mødet angav tillidsrepræsentanten følgende:
 Drøftelse af ledelsens  

 fremgangsmåde med hensyn til (A)s anmodning om tillidsrepræsentantens  

 deltagelse ved samtale med forstander (C) og afdelingsleder (B) d. 14/3 00.
 I forbindelse med drøftelsen  

 af ovenstående, ser jeg særlig behov for afklaring af følgende:
 Formål med og dagsorden for  

 ovennævnte samtale d. 14/3 00.
 Ledelsens begrundelse for  

 ikke at tilkalde undertegnede, trods medarbejderens gentagne ønsker om  

 tillidsrepræsentantens deltagelse.
Hvad er det for en  

 tavshedspligt ledelsen har pålagt (A) på ovennævnte møde og med hvilken  

 hjemmel? Spørgsmål vedr. (A)s  

 fremtid på bolig 5. Den 27. marts 2000 blev der  

 holdt et møde hvori A deltog sammen med sin tillidsrepræsentant samt  

 repræsentanter for ledelsen på Y.
Ledelsen har udfærdiget et referat fra  

 mødet  

 hvori bl.a. er anført følgende:
 Ledelsens begrundelse for  

 ikke at tilkalde tillidsrepræsentanten, trods medarbejderens gentagne ønsker  

 om  

 dennes deltagelse.
 Ledelsen talte med (A) om  

 den episode, der er beskrevet i brevet som radikal i forhold til en beboer i  

 bolig 5. Altså en faglig forespørgsel  ikke noget der berører  

 (A)s  

 ansættelsesforhold.
Hvad er det for en  

 tavshedspligt ledelsen har pålagt (A) på ovennævnte møde og med hvilken  

 hjemmel? (C) pålagde (A) ikke at tale  

 med sine kollegaer om sit brev  før afdelingsleder og (C) havde talt om  

 det  

 med tillidsrepræsentanten og (A).
 Spørgsmål vedr. (A)s  

 fremtid i bolig 5:
(C) meddeler (A), at hun  

 ikke kan fortsætte i bolig 5. Dette betyder, at (A) tilbydes en vagt i en  

 anden  

 bolig.
Der er kun arbejde med skiftende vagter, som (A) er varslet til at  

 arbejde i  ½ år i 1999.
 (A) havde ventet at blive  

 fritstillet de sidste 3 måneder af sin ansættelsesperiode; men da der er  

 ledige  

 vikariater/stillinger på (Y), ser ledelsen sig ikke i stand til det.
 Efter samtale med sin  

 tillidsrepræsentant meddeler tillidsrepræsentanten (D), at (A) ikke vil  

 påtage  

 sig anden vagt i skiftende arbejdstider.
 (C) siger, at det er  

 tilbuddet  ellers må (A) selv sige op (er opsagt pr. udgang af juni  

 2000, da  

 (A) ikke ville gå i skiftende vagter).
(C) vender efter samtalen  

 tilbage til undertegnede.
Jeg beder om en afgørelse inden onsdag d. 29.03.00  

 og  

 meddeler, at vi tilbageholder løn fra 01.05.00, såfremt der ikke er en  

 afgørelse. As tillidsrepræsentant har  

 også udfærdiget et referat fra mødet.
Referatet indeholder bl.a. følgende:
 Besvarelser svarende til  

 punkterne på dagsorden.
- (C) ønskede at få uddybet  

 punkt i (A)s brev vedr. episode med beboer.
Mente at den anvendte  

 pædagogik på  

 den omtalte beboer var forkert og opfattede dette som ret alvorligt.  

 Pædagogikken blev drøftet. (A) fremlagde en skriftlig redegørelse af dette.
(C) mente ikke at der var  

 tale om en tjenestelignende samtale, som (A) havde opfattet det.
Se notater  

 af  

 samtale d. 14/3 00. (D) henviser til KTO § 2 og KBH. kommunes  

 personalepolitik  

 og forvaltningsloven, med henblik på ret og krav til at lade sig repræsentere  

 eller bistå af andre.
 (C) mener at have ret til at  

 pålægge (A) tavshed vedr. brevet, indtil dette havde været drøftet på et møde  

 mellem ovenstående parter.
Ledelsen spørger ind til  

 hvad (A) ønsker. (D) fortæller at (A) ønsker at afslutte sin ansættelse på  

 (Y)  

 som planlagt, det vil sige, fortsætte i aftenvagt indtil 30/6 00 som  

 planlagt.  

 (C) tilbyder (A) job i en anden bolig, men i skiftende vagter indtil d. 30/6  

 00. Dette ønsker (A) ikke, og ønsker at fastholde ledelsen i  

 opsigelseskontrakten af d. 8/12 1999, indgået mellem (A), (C) og LFS.
Se  

 denne  

 kontrakt.
 Derfor vælger (A) og (D) at  

 gå videre med denne sag i fagforbundet LFS.
(C) afslutter mødet med at  

 kommentere at hun mistænker (A) for at have lavet alt dette rod, for at blive  

 fritstillet.
Dette kommenteres ikke yderligere.
Ledelsen ønsker herefter  

 ikke at (A) genoptager sit arbejde på bolig 5 den efterfølgende dag,  

 hvorefter  

 (C) hjemsender (A) indtil videre.
Der aftales mellem (C) og (D) at ledelsen  

 vil  

 henvende sig skriftligt til (A) angående det videre forløb i denne sag. Efter mødet sendte ledelsen  

 A et brev af 27. marts 2000 hvori der bl.a. var anført følgende:
 Hermed notat af forhandling  

 d. 27.03.2000 kl. 09.00.
 Som det fremgår, bedes du  

 ikke møde i bolig 5.
 Samtidig vil jeg meddele  

 dig, at såfremt der ikke er en afklaring:
enten at du godkender mit  

 tilbud om skiftende vagt i anden bolig på (Y) inden onsdag d. 29.03.2000 kl.  

 12.00 eller at du siger op med udgangen  

 af april måned 2000, vil vi tilbageholde din løn  

 fra udgangen af april 2000. Kopi af brevet blev sendt  

 til Forbundet af Offentligt Ansatte, Landsforeningen for Socialpædagoger og  

 As  

 tillidsrepræsentant.
A har oplyst at hun modtog brevet den 30. marts 2000.  

 Brevet blev besvaret af Landsforeningen for Socialpædagoger i et brev af 29.  

 marts 2000 til kommunen.
I dette brev krævede Landsforeningen for  

 Socialpædagoger  

 at ledelsen overholdt den indgåede aftale om at A fratrådte ved udgangen af  

 juni 2000, og at A i opsigelsesperioden fortsatte i aftenvagt.
Desuden  

 oplyste  

 landsforeningen at man ville kræve at sagen blev taget op af landsforeningens  

 forbund hvis kommunen tilbageholdt As løn efter 30. april 2000.
 I et oplysningsskema dateret  

 den 18. april 2000 indberettede ledelsen på Y til X Kommunes lønanvisning at  

 A  

 fratrådte med virkning fra den 30. april 2000. Desuden udstedte ledelsen den  

 14. juni 2000 en arbejdsgivererklæring hvoraf det bl.a. fremgik at A havde  

 været ansat på Y indtil den 30. april 2000.
I et brev af 18. august 2000  

 klagede A til mig over at hun var blevet afskediget med udgangen af april  

 2000,  

 og over flere forhold ved X Kommunes sagsbehandling.
Den 23. august 2000  

 oversendte jeg As brev til kommunen med henblik på at kommunen over for  

 A  

 udtrykkeligt tog stilling til det A havde anført.
Jeg oversendte ligeledes  

 As  

 brev til kommunen som en anmodning fra A om at kommunen fremskyndede  

 behandlingen af den anmodning om aktindsigt i As personalesag som A  

 havde  

 fremsat i midten af juli 2000.
 X Kommune besvarede As  

 henvendelse i et brev af 6. september 2000. Kommunen anførte bl.a. følgende:
 (Y) varslede den 18. juni  

 1999 sine medarbejdere om, at man fra 1. januar 2000 ville overgå fra faste  

 vagter til skiftende vagter.
 Som konsekvens af at du ikke  

 ønskede at indgå i skiftende vagter, blev du ved brev af 8. december 1999  

 meddelt afsked fra din stilling med virkning fra 30. juni 2000. For at være  

 imødekommende overfor dit ønske om at starte et nyt studie accepterede man  

 fra  

 ledelsens side, at du fortsatte i fast aftenvagt i bolig 5. Dette skete  

 uagtet,  

 at man som følge af varslingen af 18. juni 1999 kunne have krævet, at du i  

 opsigelsesperioden gik i skiftende vagter.
 I marts 2000 opstod en ny  

 sag, idet du i et brev tilkendegav din utilfredshed med bolig 5 og  

 afdelingslederen.  

 Denne utilfredshed og din måde at tilkendegive den på blev af ledelsen  

 opfattet  

 som så illoyal, at du ikke kunne fortsætte med at arbejde i bolig 5.
Herefter fremsatte ledelsen  

 den 27. marts 2000 både skriftligt og ved et møde et tilbud, hvorefter du  

 indgår i skiftende vagter i en anden bolig i (Y) eller selv siger op.
I  

 brevet  

 skriver ledelsen endvidere, at hvis der ikke er en afklaring inden den 29.  

 marts 2000, kl. 12.00 vil man stoppe din løn.
Ved mødet tilkendegav du, at du  

 ikke vil tage imod et arbejde i skiftende vagter.
Efterfølgende svarede du  

 ikke  

 på brevet, ligesom du ikke mødte på arbejde.
Kontoret for Personale og  

 Organisationsudvikling finder, at ledelsen med rette kunne anvise dig  

 beskæftigelse i en anden bolig og i skiftende vagter.
For det første er vi  

 enige i, at det ikke var realistisk at tro at du kunne vende tilbage til  

 bolig  

 5, for det andet var du med et varsel på 6 måneder fra den 18. juni 1999  

 orienteret om, at man overgik til skiftende vagter den 1. januar 2000,  

 hvorfor  

 du ikke i marts 2000 kunne kræve, at du i din opsigelsesperiode havde en fast  

 vagt.
 Da man således havde anvist  

 dig en stilling, som du havde pligt til at overtage, kunne ledelsen efter  

 vores  

 opfattelse tilsvarende kræve, at du mødte på arbejde.
 Da du ved mødet den 27.  

 marts 2000 utvetydigt tilkendegav at, du ikke ønskede skiftende vagter og man  

 efterfølgende ikke modtog nogen reaktion fra din side, stoppede ledelsen din  

 løn som anført i brevet.
 Din ansættelse på (Y) ophørte  

 således, da du afslog en stilling, som du havde pligt til at overtage, og  

 samtidig udeblev fra arbejdspladsen eller i øvrigt lod høre fra dig.
Afslutningsvis skal det  

 bemærkes, at din anmodning om aktindsigt er ekspederet den 28. august  

 2000. Herefter klagede A til mig  

 igen.
Jeg anmodede X Kommune om udlån af kommunens akter i sagen, og efter at  

 have gennemgået dem bad jeg kommunen om en udtalelse i sagen.
 X Kommune afgav en udtalelse  

 i et brev af 14. maj 2001. I brevet er bl.a. anført følgende:
 Ved brev af 13. marts 2000  

 sendte klager et brev til sine kolleger i bolig 5 med kopi til ledelsen af  

 (Y),  

 i hvilket hun blandt andet udtrykte en kritik af boligens afdelingsleder.
I forbindelse hermed blev  

 der den 14. marts 2000 afholdt et møde.
Såvel ledelsen som klager har  

 udfærdiget referat fra dette møde, og det må konstateres, at disse giver et  

 meget forskelligt billede af mødets forløb.
 På vegne af ledelsen på (Y)  

 skal forvaltningen fastholde, at samtalen varede 1 minut, og at man fra  

 ledelsens side accepterede klagers ønske om bisidder, jf. (C)  

 referat af 14. marts 2001. Det er ikke  

 korrekt, at ledelsen ikke respekterede klagers ønske om repræsentation.
Det er imidlertid korrekt,  

 at (C) ønskede at få afklaret et spørgsmål i forbindelse med en episode, som  

 klager beskrev i brevet, og hvor klager selv angav at have anvendt en  

 noget  

 radikal metode overfor en af bocentrets beboere.
Da klager på ny  

 nægtede at  

 udtale sig, afsluttede (C) samtalen.
 Det skal pointeres, at (C)  

 ønskede denne afklaring, fordi hun frygtede, at beboeren havde lidt overlast  

 ved denne radikale metode.
Det er forvaltningens  

 opfattelse, at (C) handlede i overensstemmelse med de forvaltningsretlige  

 principper om repræsentation, idet klagers interesse i at lade sig  

 repræsentere  

 i det konkrete spørgsmål måtte vige for beboerens beskyttelsesinteresse som  

 psykiatrisk beboer.
Det skal dog fremhæves, at (C) ikke forfulgte spørgsmålet  

 efter klagers afvisning, men søgte afklaring ad andre veje.
 Ved mødet opfordrede  

 ledelsen klager til ikke at omtale brevet med sine kolleger i vagten.
 Baggrunden for denne  

 anmodning var ledelsens ønske om, at klager anvendte de almindelige interne  

 tjenstlige kanaler til at udtrykke sin kritik.
 Det følger af FOB 1995 side  

 422ff, at en myndighed overfor de ansatte generelt må anbefale brug af  

 interne  

 systemer til fremførelse af kritik, når blot det ikke udvikler sig til  

 normer,  

 der med tiden kan få en sådan karakter, at de reelt kommer til at virke på  

 samme måde som egentlige censurlignende ordninger.
Da der på Bocentret (Y) ikke  

 generelt findes sådanne særlige censurlignende normer, finder forvaltningen  

 det  

 acceptabelt, at ledelsen i dette ene konkrete tilfælde opfordrede klager til  

 ikke at omtale brevet for sine kolleger, før hun havde drøftet indholdet af  

 sin  

 kritik med ledelsen.
Dette gælder særligt, fordi den overvejende del af de  

 forhold, som klager nævner i sit brev primært angår samarbejdsrelationen  

 mellem  

 klager og afdelingsleder (B).
 Ved samtalen den 27. marts  

 2001 [2000; min bemærkning] gav ledelsen på (Y) udtryk for, at man anså  

 klagers  

 kritik og den måde, som hun havde fremført den på, for så illoyal, at hun  

 ikke  

 kunne fortsætte i bolig 5.
 Ledelsens bekymring gik  

 primært på samarbejdsrelationerne i bolig 5, som man mente var ødelagt.  

 Ledelsen meddelte derfor klager, at hun ikke kunne fortsætte i bolig 5. Dette  

 forhold havde ingen selvstændig betydning i forbindelse med klagers  

 fratræden,  

 idet man fra ledelsens side fandt at problemet kunne løses via en  

 omplacering.
Klager blev derfor tilbudt  

 en vagt i en anden bolig.
Da klagers aftenvagt i bolig 5 som nævnt var den  

 eneste faste aftenvagt, der var tilbage på (Y), måtte hun følgelig overgå til  

 tjeneste i skiftende vagter.
Klager havde ifølge referatet selv ventet at  

 blive  

 fritstillet i de sidste tre måneder af ansættelsen, men da der var flere  

 ledige  

 stillinger på (Y), kunne ledelsen ikke imødekomme dette ønske.
Ved mødet tilkendegav  

 klagers repræsentant, at klager ikke vil gå i skiftende vagter.
Fra ledelsen  

 side præciseredes det, at klager gerne måtte lave individuelle aftaler om  

 sine  

 mødetid i sin ny bolig, og at de fleste ledere er meget fleksible.
 Samme dag fremsender (C)  

 brevet til klager, som er beskrevet i punkt tre i ombudsmandens brev.
 Ved brev af 29. marts 2000  

 fra klagers faglige organisation anføres det bl.a., at organisationen vil  

 overgive sagen til deres forbund, hvis klagers løn stoppes fra udgangen af  

 april.
 Da klager ikke selv lader  

 høre fra sig, stoppes lønnen, således som det er skrevet i brevet af 27.  

 marts  

 2001 [2000; min bemærkning].
 (Y) hører ikke mere til  

 sagen før klagers henvendelse til ombudsmanden medio august 2000.
 Sammenfattende skal det  

 anføres, at sagen efter forvaltningens opfattelse drejer sig om, at klager  

 ved  

 måden at rejse sin kritik på har været overvejende ansvarlig for, at der  

 opstod  

 samarbejdsproblemer med afdelingslederen i bolig 5.
Dette forsøger man at løse  

 ved at omplacere klager.
Det er forvaltningens holdning, at klager er anvist  

 en  

 anden passende stilling, som hun har pligt til at overtage.
 På (Y) opfatter man den  

 manglende reaktion på lønstoppet fra såvel klager som dennes forbund som en  

 tilkendegivelse af, at man har accepteret, at der var tale om en passende  

 stilling, og at klager ved sin fortsatte udeblivelse har afbrudt sin  

 ansættelse.
 Forvaltningen er ikke klar  

 over, hvordan forbundet har rådgivet klager, men set i lyset af den  

 efterfølgende  

 klage, står forvaltningen undrende overfor, at der i forløbet efter den 27.  

 marts 2000 ikke blev reageret fra hverken klager eller forbundet, medmindre  

 det  

 var fordi man accepterede, at klager ikke kunne fortsætte på (Y), hvis hun  

 ikke  

 tog imod ledelsens tilbud.
 Forvaltningen er imidlertid  

 ved sin fornyede behandling af sagen blevet opmærksom på, at man fra  

 (Y)s  

 side burde have fulgt op på forløbet ved en forvaltningsakt.
 Da man har undladt dette, er  

 der ikke i forlængelse af episoderne i marts 2000 sket en formel afbrydelse  

 af  

 klagers ansættelsesforhold.
Forvaltningen har derfor  

 anmodet (Y) om at udbetale klager løn for månederne maj og juni 2000 indtil  

 klagers ansættelsesforhold under alle omstændigheder ophørte med udgangen af  

 juni 2000, jf. brevet af 8. december 1999. Lønnen vil snarest blive overført  

 til klagers konto. A kommenterede X Kommunes  

 brev i et brev af 7. juni 2001. A skrev bl.a. følgende:
Vedrørende mødet den 14.  

 marts, fastholder jeg mit referat af dette.
Det er ikke korrekt at mødet  

 varede  

 1 minut, det varede nærmere 10-15 minutter.
Jeg oplevede mødet som meget  

 ubehageligt, både i forhold til den tone der blev brugt imod mig, og ganske  

 særligt fordi mit ønske om bisidder gentagne gange blev ignoreret.
Jeg oplevede også den  

 tavshedspligt jeg blev pålagt under dette møde, som et forsøg på at  

 intimidere  

 mig.
Da (C) spurgte mig om jeg mente at jeg var i stand til at fortsætte min  

 vagt efter mødet, svarede jeg ja, med den tilføjelse at jeg havde nogle gode  

 kollegaer.
Det var her, (C) forbød mig at tale med nogen.
 I forhold til  

 samarbejdsproblemerne med min afdelingsleder, vurderer jeg at disse ikke  

 opstod  

 som følge af mit brev, men at de allerede var skabt i kraft af at min  

 afdelingsleder for det første udtalte sig nedsættende om min person på et  

 personalemøde, hvor jeg ikke var tilstede, og for det andet ved at han havde  

 ignoreret min frygt for at være alene på afdelingen i en periode hvor jeg  

 følge  

 mig personlig truet af en stærkt psykotisk beboer.
Det brev som blev sendt til  

 ledelsen samt personalet i bolig 5, hvor jeg udtrykker mig kritisk overfor  

 min  

 afdelingsleder, er måske at betragte som overilet, men jeg understreger  

 samtidigt i brevet at jeg er interesseret i at være med til at løse  

 problemerne, og gerne vil deltage i supervision eller lignende.
Brevet blev  

 skrevet ud i fra at jeg følte mig meget dårligt behandlet, og at jeg på dette  

 tidspunkt ikke følte jeg havde andre muligheder for at give udtryk for dette.
Jeg mente dengang, at det  

 ville være illoyalt at kontakte min tillidsrepræsentant, og at det burde  

 kunne  

 være muligt at løse problemerne ved det øvrige personale og ledelsens hjælp.  

 Efter mødet den 14. marts, indså jeg at dette ikke ville være muligt, og jeg  

 kontaktede derefter min tillidsrepræsentant, som efter vor samtale indkaldte  

 til et møde den 27. marts 2000, med henblik på at afklare min situation.  

 Under  

 dette møde, blev jeg tilbudt en stilling i skiftende vagter i en  

 anden bolig.  

 Der blev på intet tidspunkt nævnt at jeg gerne måtte lave aftaler om  

 individuelle mødetider i den nye bolig eller talt noget om at de fleste  

 ledere  

 er meget fleksible.
Derimod udtalte (C) at jeg kunne forvente at der  

 ville  

 blive holdt opsyn med mig i den nye bolig.
Ifølge referat skrevet af  

 min tillidsrepræsentant (se bilag) fremgår det at (C) under dette møde påstår  

 at jeg har lavet alt dette rod, for at blive fritstillet.
Jeg har  

 selv aldrig  

 kommet med en udtalelse om at jeg ønskede at blive fritstillet, men kun  

 fastholdt at jeg havde en skriftlig aftale om at arbejde som aftenvagt i  

 opsigelsesperioden.
Mødet blev afsluttet ved at  

 (C) hjemsendte mig indtil videre.
Jeg gik sammen med min tillidsrepræsentant  

 ind på dennes kontor, for at diskutere situationen, hvor (C) efter nogen tid  

 dukkede op og bad om at tale med min tillidsrepræsentant.
Hun informerede  

 denne  

 om at hun havde til hensigt at standse udbetalingen af min løn, med mindre  

 jeg  

 var villig til at overgå til skiftende vagter i anden bolig.
Jeg aftale med  

 min  

 tillidsrepræsentant at sagen nu skulle overgå til LFS, og at jeg selv ikke  

 skulle foretage mig noget.
Jeg modtog nogle dage senere  

 et brev hvor det fremgik at min løn ville blive standset ved udgangen af  

 april  

 2000, med mindre jeg godkendte (C)s tilbud om at arbejde i skiftende  

 vagter.  

 Jeg modtog brevet en dag efter at fristen for at godkende tilbudet var  

 udløbet.  

 Jeg ringede til min tillidsrepræsentant, der fortalte at jeg skulle ignorere  

 brevet, da LFS fulgte sagen op. I et brev af 12. juni 2001  

 bad jeg om en yderligere udtalelse fra X Kommune, herunder til bemærkningerne  

 i  

 As brev af 7. juni 2001.
 X Kommune besvarede min  

 henvendelse i et brev af 5. juli 2001. Kommunen skrev bl.a. følgende:
 I relation til spørgsmålet  

 om partshøring skal det anføres, at der ikke er foretaget partshøring forud  

 for  

 en afskedigelse.
 Dette skyldes som anført i  

 forvaltningens brev af 14. maj 2001, at ledelsen på (Y) ikke opfattede det  

 passerede som en uansøgt afsked, men derimod som klagers egen afbrydelse af  

 ansættelsesforholdet.
Da sagen ikke fra (Y)s side  

 er håndteret som en uansøgt afsked, kan spørgsmålet om diskretionær eller  

 disciplinær afsked ikke besvares.
Endvidere var klager overenskomstansat,  

 hvorfor forvaltningen almindeligvis ikke ville foretage denne sondring.
 Der spørges videre, om det  

 var en tjenstlig ordre, at klager skulle gøre tjeneste på en anden  

 arbejdsplads,  

 og om det af ledelsen blev betragtet som en tjenesteforseelse, at hun ikke  

 mødte på arbejde efter den 27. marts 2000, og om dette i givet fald indgik i  

 grundlaget for at afskedige hende.
Da ledelsen som nævnt fandt,  

 at der var tale om en passende og tilsvarende stilling i en anden bolig på  

 institutionen, og således ikke på en anden arbejdsplads, fandt man følgelig,  

 at  

 klager havde pligt til at overtage denne stilling.
Det må følge heraf, at der  

 principielt var tale om tjenstlig ordre.
 Da klager ikke mødte på  

 arbejde, opfattede institutionen det imidlertid som om klager havde valgt  

 selv  

 at afbryde ansættelsesforholdet, hvorfor forholdet ikke er indgået i en  

 afgørelse om at afskedige klager.
Fælles for besvarelsen af  

 spørgsmålene er det, at sagen fra (Y)s side ikke er behandlet som en  

 uansøgt  

 afsked.
Der henvises sammenfattende til side 3 i forvaltningens brev af 14.  

 maj  

 2001, idet det dog skal bemærkes, at der i afsnit 3 skulle have stået den 29.  

 marts 2000 og ikke som angivet den 27. marts 2000.
Forvaltningen har således i  

 brevet af 14. maj 2001 påpeget, at der i sagen mangler en forvaltningsakt,  

 der  

 tilkendegiver en afbrydelse af ansættelsesforholdet.
Dette er baggrunden for,  

 at forvaltningen har anmodet (Y) om at udbetale klager løn for månederne maj  

 og  

 juni 2000 indtil klagers ansættelsesforhold under alle omstændigheder ophørte  

 med udgangen af juni 2000, jf. brevet af 8. december 1999.
Som kommentar til klagers  

 brev af 7. juni 2001 vedlægges kopier af udtalelser fra forstander (C), bilag  

 1  

 og afdelingsleder (B), bilag 2, idet forvaltningen i øvrigt henholder sig til  

 sin tidligere besvarelse. I afdelingsleder Bs  

 udtalelse af 27. juni 2001 som var vedlagt X Kommunes brev, var bl.a. anført  

 følgende:
 Vedrørende mødet mellem  

 (A), (C) og (B) d. 14.03.00 er det korrekt at det havde en varighed af højst  

 2  

 minutter.
 (C) ignorerede ikke (A)s  

 ønske om en bisidder, men accepterede, og spurgte kun yderligere ind til den  

 anvendte pædagogik (A) havde anvendt over for en beboer.
 (C) henstillede til (A), at  

 hun ikke yderligere kommenterede og diskuterede brevet med sine kollegaer  

 eller  

 andre personer i sin aftenvagt, af hensyn til arbejdet med beboerne i bolig  

 5.
 Det er korrekt at jeg som  

 afd.leder på et personalemøde kom til at udtale mig nedsættende om (A) i en  

 diskussion, hvor jeg pointerede, at hvis man som personale ønsker indflydelse  

 må man også møde op til de i forvejen planlagte personalemøder. (A) har i den  

 forbindelse modtaget min uforbeholdne beklagelse over episoden.
At (A)s frygt for at være  

 alene, skulle være ignoreret er ikke korrekt.
På daværende tidspunkt var der  

 en  

 ansvarshavende ledende sygeplejerske på vagt, som (A) til enhver tid kunne  

 kalde over det eksisterende bibbersystem, samt personale på boligen  

 nedenunder  

 og ovenover.
Det skal pointeres, at der altid har været 2-3 personaler i  

 aftenvagt, men at det i sjældne tilfælde er sket at man har været alene i  

 boligen grundet udflugter eller lign.
(A) har forud for brevet hun  

 sendte rundt til personalet i boligen samt til ledelsen på (Y) ikke på noget  

 tidspunkt rettet henvendelse angående samarbejdsproblemer til mig som  

 afd.leder. (A) havde på daværende tidspunkt været ansat i ca. 5 år. Ombudsmandens udtalelse 1.  

  

 Under mødet mellem (A) og ledelsen den 14. marts 2000 anmodede (A) om at  

 hendes tillidsrepræsentant skulle deltage i mødet som bisidder for hende, men  

 dette skete ikke.
Det første spørgsmål der må undersøges, er derfor om  

 ledelsen tilsidesatte lovgivningens regler om borgernes ret til at lade sig  

 repræsentere af en anden person.
Det er fast antaget at de forvaltningsretlige regler, herunder  

 forvaltningsloven, skal anvendes i retsforholdet mellem en offentlig  

 arbejdsgiver og de ansatte.
Det er desuden et grundlæggende princip i dansk  

 forvaltningsret at den der er part i en sag i den offentlige forvaltning, på  

 ethvert tidspunkt kan lade sig repræsentere eller bistå af andre.
Ved  

 forvaltningslovens gennemførelse blev denne almindelige grundsætning, som  

 hidtil havde været gældende på ulovbestemt grundlag, optaget i lovens § 8.  

 Bestemmelsen lyder således:
§ 8.  

  

 Den, der er part i en sag, kan på ethvert tidspunkt af sagens behandling lade  

 sig repræsentere eller bistå af andre.
Myndigheden kan dog kræve, at parten  

 medvirker personligt, når det er af betydning for sagens afgørelse.
Stk. 2. Bestemmelsen i stk. 1, 1. pkt., gælder ikke, hvis partens interesse i  

 at kunne lade sig repræsentere eller bistå findes at burde vige for  

 væsentlige hensyn til offentlige eller private interesser, eller hvor andet  

 er fastsat ved lov. Efter lovens § 2 gælder bestemmelsen i sager hvori der er eller vil blive  

 truffet afgørelse af en forvaltningsmyndighed.
Bestemmelsen skulle således  

 respekteres i forbindelse med mødet den 14. marts 2000 hvis mødet angik sagen  

 om (A)s ansættelse og der skulle træffes afgørelse i denne sag.
Men  

 hvis mødet ikke angik sagen om (A)s ansættelse, eller hvis der ikke  

 skulle træffes afgørelse i denne sag, skulle forvaltningslovens § 8 ikke  

 anvendes i forbindelse med mødet.
Grundsætningen om retten til repræsentation må imidlertid  også efter  

 forvaltningslovens gennemførelse  antages at gælde i videre omfang på  

 ulovbestemt grundlag.
Jeg henviser til de tre sager der er omtalt i  

 Folketingets Ombudsmands beretning for 1992, s.  

 347ff*, 1997, s. 299ff*, og 2000, s. 229ff*. Spørgsmålet om hvorvidt  

 (A)s ret  

 til at blive repræsenteret af sin tillidsrepræsentant på mødet den 14. marts  

 2000 blev tilsidesat af ledelsen, skal derfor vurderes ikke alene på grundlag  

 af bestemmelserne i forvaltningslovens § 8, men også på grundlag af de  

 tilsvarende bestemmelser der gælder supplerende på ulovbestemt grundlag.  

 Efter  

 min mening følger det heraf at en ansat i almindelighed har ret til at lade  

 en  

 anden person ledsage sig ved tjenstlige samtaler med ledelsen.
Derimod kan  

 det  

 ikke antages at en ansat på grundlag af de forvaltningsretlige regler har ret  

 til at lade en anden person ledsage sig ved samtaler med ledelsen som ikke er  

 tjenstlige samtaler, men f.eks. angår tilrettelæggelsen af arbejdet.
Der er forskellige  

 opfattelser af hvad mødet den 14. marts 2000 drejede sig om.
I ledelsens  

 referat af mødet er det anført at forstanderen accepterede (A)s ønske  

 om at  

 have tillidsrepræsentanten som sin bisidder, og at forstanderen kun havde et  

 enkelt spørgsmål.
Dette spørgsmål udsprang af at (A) i brevet af 13. marts  

 2000  

 havde beskrevet en efter ledelsens opfattelse noget radikal metode som (A)  

 havde anvendt over for en af beboerne.
I ledelsens referat af mødet er det  

 anført at spørgsmålet alene havde karakter af en faglig forespørgsel og altså  

 ikke var noget der berørte (A)s ansættelsesforhold.
Ledelsens referat  

 og (A)s  

 referat af mødet den 14. marts 2000 er ikke overensstemmende på dette punkt.  

 Ifølge (A)s referat udtalte forstanderen kritik af (A)s brev som  

 hun  

 betegnede som noget vrøvl, ligesom hun udtalte at det var et meget alvorligt  

 brev for (A). Der er også betydelig uenighed mellem (A) og ledelsen om mødets  

 længde. (A) har over for mig anført at mødet varede 10-15 minutter, mens (X)  

 Kommune fastholder at det varede ca. 1 minut.
Ombudsmandsinstitutionen er  

 ikke egnet til at afklare et bevisspørgsmål som det foreliggende fordi  

 ombudsmanden i almindelighed ikke har mulighed for at afhøre vidner i sagen,  

 men behandler klager på et skriftligt grundlag.
En endelig konstatering af  

 hvilke emner der blev drøftet på mødet den 14. marts 2000, og om mødet havde  

 karakter af en tjenstlig samtale, vil ikke kunne gennemføres inden for  

 rammerne af min undersøgelse, men må efter min opfattelse ske ved domstolene.  

 Herefter, og da (X) Kommune har gjort gældende at ledelsen på mødet kun  

 rettede  

 et enkelt fagligt spørgsmål til (A) som ikke berørte (A)s  

 ansættelsesforhold,  

 har jeg ikke grundlag for at kritisere (X) Kommune for at have tilsidesat  

 reglerne om retten til repræsentation.
 2.  

  

 Det næste spørgsmål som  

 sagen rejser, angår en anmodning om at (A) ikke omtalte bestemte forhold over  

 for sine kolleger som ledelsen fremsatte under mødet den 14. marts 2000. De  

 foreliggende mødereferater er ikke entydige i gengivelsen af hvilke  

 oplysninger  

 anmodningen drejede sig om, og om der var tale om en anmodning eller et  

 egentligt pålæg om tavshedspligt.
Af (A)s referat af mødet  

 fremgår at forstanderen forbød (A) at tale med nogen på boligen om  

 dette uden  

 at det over for (A) blev gjort klart hvad dette var.
Af ledelsens  

 referat af  

 mødet fremgår at forstanderen bad (A) om ikke at omtale brevet af 13. marts  

 2000 over for medarbejderne i vagten.
Sagen blev drøftet på mødet den 27.  

 marts  

 2000. Af ledelsens referat af dette møde fremgår det at forstanderen på mødet  

 den 14. marts 2000 havde pålagt (A) ikke at tale med sine kolleger om  

 (A)s  

 brev før ledelsen havde talt med (A) og hendes tillidsrepræsentant om det.  

 Tilsvarende fremgår det af det referat som (A)s tillidsrepræsentant  

 skrev af  

 mødet den 27. marts 2000, at forstanderen på mødet havde givet udtryk for at  

 hun mente at have ret til at pålægge (A) tavshed vedrørende brevet indtil  

 brevet havde været drøftet mellem (A), hendes tillidsrepræsentant og  

 ledelsen.
 På baggrund af disse  

 referater er det min opfattelse at ledelsen på mødet den 14. marts 2000  

 pålagde  

 (A) ikke at omtale hendes brev af 13. marts 2000 for sine kolleger før brevet  

 havde været drøftet mellem (A), (A)s tillidsrepræsentant og ledelsen.
 I (X) Kommunes brev af 14. maj 2001 til mig er  

 bl.a. anført følgende:
 Ved mødet opfordrede  

 ledelsen klager til ikke at omtale brevet med sine kolleger i vagten.
 Baggrunden for denne  

 anmodning var ledelsens ønske om, at klager anvendte de almindelige interne  

 tjenstlige kanaler til at udtrykke sin kritik.
 Det følger af FOB 1995 side  

 422ff, at en myndighed overfor de ansatte generelt må anbefale brug af  

 interne  

 systemer til fremførelse af kritik, når blot det ikke udvikler sig til  

 normer,  

 der med tiden kan få en sådan karakter, at de reelt kommer til at virke på  

 samme måde som egentlige censurlignende ordninger.
Da der på Bocentret (Y) ikke  

 generelt findes sådanne særlige censurlignende normer, finder forvaltningen  

 det  

 acceptabelt, at ledelsen i dette ene konkrete tilfælde opfordrede klager til  

 ikke at omtale brevet for sine kolleger, før hun havde drøftet indholdet af  

 sin  

 kritik med ledelsen.
Dette gælder særligt, fordi den overvejende del af de  

 forhold, som klager nævner i sit brev primært angår samarbejdsrelationen  

 mellem  

 klager og afdelingsleder (B). Som det fremgår, anser (X)  

 Kommune det for acceptabelt at ledelsen i denne sag opfordrede (A) til ikke  

 at  

 omtale brevet af 13. marts 2000 for sine kolleger før (A) havde drøftet  

 indholdet af sin kritik med ledelsen.
Baggrunden for denne anmodning var  

 ledelsens ønske om at (A) anvendte de almindelige interne tjenstlige kanaler  

 til at udtrykke sin kritik.
I den forbindelse har kommunen henvist til min  

 udtalelse i en sag som er gengivet i min beretning for 1995, s. 422ff*.
Denne sag drejede sig om en  

 kritisk pressemeddelelse som to sygeplejersker der var ansat på et sygehus,  

 havde udsendt om forholdene på sygehuset.
Sygehuset henhørte under et amtsråd  

 som udtalte skuffelse over at de to sygeplejersker ikke havde anvendt  

 sygehusets normale tillidsmands- og ledelsessystem til at fremføre deres  

 kritik.
Sygeplejerskerne klagede til mig, og jeg udtalte at jeg anså  

 amtsrådets  

 kritik for uberettiget, men at jeg ikke havde bemærkninger til at ledelsen på  

 en offentlig arbejdsplads generelt over for de ansatte anbefaler de interne  

 systemer til fremførelse af kritik mv.
Jeg tilføjede at ledelsens  

 tilkendegivelser eller adfærd ikke må udvikle sig til normer der med tiden  

 kan  

 få en sådan karakter at de reelt kommer til at virke på samme måde som  

 egentlige censurlignende ordninger.
Hvis ledelsen anbefaler at de ansatte  

 anvender de interne systemer til at fremføre kritik, må det  hvis det i  

 sammenhængen og i lyset af den eventuelle konkrete baggrund er relevant  

   

 understreges over for de ansatte at retten til i stedet at vælge at fremføre  

 en  

 eventuel kritik offentligt ikke begrænses af en sådan anbefaling.
Som nævnt må jeg lægge til  

 grund at det i (A)s sag blev pålagt (A) ikke at omtale sit brev af 13.  

 marts  

 2000 for sine kolleger før brevet havde været drøftet mellem (A), (A)s  

 tillidsrepræsentant og ledelsen.
Der var således ikke tale om at ledelsen på  

 (Y) blot anbefalede at (A) undlod at omtale brevet for sine kolleger.
Derfor  

 var kommunens behandling af (A)s sag ikke i overensstemmelse med de  

 synspunkter jeg har fremført i sagen angående de to sygeplejersker.
 Spørgsmålet er herefter om  

 det på andet grundlag var lovligt at ledelsen gav (A) det nævnte  

 tavshedspålæg.
 De almindelige regler om  

 adgangen til at pålægge tavshedspligt inden for den offentlige forvaltning  

 findes i forvaltningslovens § 27, stk. 2. Denne bestemmelse skal læses i  

 sammenhæng med § 27, stk. 1, og de to bestemmelser lyder således:
 § 27.  

  

 Den, der virker inden  

 for den offentlige forvaltning, har tavshedspligt, jf. borgerlig straffelov §  

 152 og §§ 152 c-152 f, når en oplysning ved lov eller anden gyldig  

 bestemmelse  

 er betegnet som fortrolig, eller når det i øvrigt er nødvendigt at  

 hemmeligholde den for at varetage væsentlige hensyn til offentlige eller  

 private interesser, herunder navnlig til:
statens sikkerhed eller rigets forsvar, rigets udenrigspolitiske eller udenrigsøkonomiske  

 interesser, herunder forholdet til fremmede magter eller mellemfolkelige  

 institutioner, forebyggelse, efterforskning og forfølgning af  

 lovovertrædelser samt straffuldbyrdelse og beskyttelse af sigtede, vidner  

 eller  

 andre i sager om strafferetlig eller disciplinær forfølgning, gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i henhold til  

 skatte-  

 og afgiftslovgivningen, det offentliges økonomiske interesser, herunder  

 udførelsen af det offentliges forretningsvirksomhed, enkeltpersoners eller private selskabers eller  

 foreningers interesse i at beskytte oplysninger om deres personlige eller  

 interne, herunder økonomiske, forhold, eller enkeltpersoners eller private selskabers eller  

 foreningers økonomiske interesse i at beskytte oplysninger om tekniske  

 indretninger eller fremgangsmåder eller om drifts- eller forretningsforhold.
Stk. 2. Inden for den  

 offentlige forvaltning kan der kun pålægges tavshedspligt med hensyn til en  

 oplysning, når det er nødvendigt at hemmeligholde den for at varetage  

 væsentlige hensyn til bestemte offentlige eller private interesser som nævnt  

 i  

 stk. 1. Bestemmelsen i  

 forvaltningslovens § 27, stk. 2, indebærer at ledelsen for en offentlig  

 myndighed har mulighed for ved en konkret tjenestebefaling at afgrænse hvilke  

 oplysninger eller dokumenter der er omfattet af tavshedspligten.
Der er  

 således  

 alene tale om at ledelsen kan specificere hvilke oplysninger eller dokumenter  

 der  allerede efter § 27, stk. 1  er undergivet tavshedspligt,  

 jf.
John  

 Vogter, Forvaltningsloven med kommentarer, 3. udgave (1999), s. 517.
(A)s brev af 13. marts 2000  

 indeholdt oplysninger om en beboer, og selv om beboeren ikke blev navngivet i  

 brevet, var disse oplysninger antagelig underlagt tavshedspligt ifølge § 27,  

 stk. 1, nr. 6. Dette forhold kan dog efter min opfattelse ikke berettige det  

 pålæg  

 om tavshedspligt som (A) fik.
Dels må det antages at både (A)s kolleger  

 som  

 modtog brevet, og ledelsen på (Y) i forvejen var bekendt med  

 oplysningerne.  

 Dels må det antages at  

 pålægget ikke kunne hindre at (A)s kolleger modtog brevet som jeg går  

 ud fra  

 var blevet sendt dagen før (A) fik pålægget.
I øvrigt må det anses for  

 tvivlsomt om det overhovedet var i strid med reglerne om tavshedspligt at (A)  

 videregav de nævnte oplysninger om beboeren til ledelsen og sine kolleger.
(X) Kommune har da heller ikke  

 henvist til hensynet til den pågældende beboer som begrundelse for at  

 ledelsen  

 på (Y) reagerede over for (A)s brev af 13. marts 2000. Kommunen har  

 derimod henvist  

 til ledelsens ønske om at (A) anvendte de almindelige interne tjenstlige  

 kanaler til at udtrykke sin kritik.
I den forbindelse har kommunen særlig  

 henvist til at den overvejende del af de forhold som (A) nævnte i brevet,  

 angik  

 samarbejdsrelationen mellem (A) og en afdelingsleder på (Y). Jeg har forstået  

 det af kommunen anførte således at grunden til at ledelsen ønskede at undgå  

 at  

 (A) drøftede brevet af 13. marts 2000 med sine kolleger i vagten inden hun  

 havde drøftet det med ledelsen og sin tillidsrepræsentant, var at ledelsen  

 mente at det yderligere ville belaste samarbejdsforholdene mellem (A) og  

 ledelsen.
Sådanne hensyn kan ikke varetages ved reglerne om tavshedspligt.  

 (X)  

 Kommunes pålæg om tavshedspligt var således ikke i overensstemmelse med disse  

 regler.
Jeg anser det på den baggrund for kritisabelt at kommunen gav (A) et  

 sådant pålæg.
 Jeg har gjort (X) Kommune  

 bekendt med min opfattelse.
 3.  

  

 I forbindelse med min  

 undersøgelse af sagen anså jeg det for nødvendigt at klarlægge karakteren af  

 den meddelelse (A) fik i brevet af 27. marts 2000, og den tilsvarende  

 meddelelse (A) fik på mødet som blev holdt samme dag.
 Jeg bad derfor i brev af 30.  

 april 2001 (X) Kommune om i sin udtalelse til mig at oplyse om denne  

 meddelelse  

 skulle betragtes som en tjenstlig ordre til (A) om at hun skulle gøre  

 tjeneste  

 på en anden arbejdsplads på (Y). Jeg bad ligeledes kommunen om at oplyse om  

 det  

 af ledelsen blev betragtet som en tjenesteforseelse at (A) ikke mødte på  

 arbejde efter den 27. marts 2000, og i givet fald bad jeg kommunen om at  

 oplyse  

 om denne forseelse var indgået i grundlaget for afgørelsen om at afskedige  

 (A).
 I (X) Kommunes brev af 14.  

 maj 2001 er bl.a. anført følgende:
 Ledelsens bekymring gik  

 primært på samarbejdsrelationerne i bolig 5, som man mente var ødelagt.  

 Ledelsen meddelte derfor klager, at hun ikke kunne fortsætte i bolig 5. Dette  

 forhold havde ingen selvstændig betydning i forbindelse med klagers  

 fratræden,  

 idet man fra ledelsens side fandt at problemet kunne løses via en  

 omplacering.
Klager blev derfor tilbudt  

 en vagt i en anden bolig.
Da klagers aftenvagt i bolig 5 som nævnt var den  

 eneste  

 faste aftenvagt, der var tilbage på (Y), måtte hun følgelig overgå til  

 tjeneste  

 i skiftende vagter.
 Sammenfattende skal det  

 anføres, at sagen efter forvaltningens opfattelse drejer sig om, at klager  

 ved  

 måden at rejse sin kritik på har været overvejende ansvarlig for, at der  

 opstod  

 samarbejdsproblemer med afdelingslederen i bolig 5.
Dette forsøger man at løse  

 ved at omplacere klager.
Det er forvaltningens holdning, at klager er anvist  

 en  

 anden passende stilling, som hun har pligt til at overtage.
På (Y) opfatter man den  

 manglende reaktion på lønstoppet fra såvel klager som dennes forbund som en  

 tilkendegivelse af, at man har accepteret, at der var tale om en passende  

 stilling, og at klager ved sin fortsatte udeblivelse har afbrudt sin  

 ansættelse. I (X) Kommunes brev af 5.  

 juli 2001 er bl.a. anført følgende om dette forhold:
Da ledelsen som nævnt  

 fandt, at der var tale om en passende og tilsvarende stilling i en anden  

 bolig  

 på institutionen, og således ikke på en anden arbejdsplads, fandt man  

 følgelig,  

 at klager havde pligt til at overtage denne stilling.
Det må følge heraf, at  

 der principielt var tale om tjenstlig ordre.
 Da klager ikke mødte på  

 arbejde, opfattede institutionen det imidlertid som om klager havde valgt  

 selv  

 at afbryde ansættelsesforholdet, hvorfor forholdet ikke er indgået i en  

 afgørelse om at afskedige klager.
Fælles for besvarelsen af  

 spørgsmålene er det, at sagen fra (Y)s side ikke er behandlet som en  

 uansøgt  

 afsked.
Der henvises sammenfattende til side 3 i forvaltningens brev af 14.  

 maj  

 2001, idet det dog skal bemærkes, at der i afsnit 3 skulle have stået den 29.  

 marts 2000 og ikke som angivet den 27. marts 2000. Jeg har forstået det af (X)  

 Kommune anførte således at kommunen anså samarbejdsrelationerne mellem (A) og  

 afdelingslederen i bolig 5 for så belastede på grund af (A)s brev af  

 13. marts  

 2000 at det var nødvendigt at placere (A) i en anden stilling.
Efter  

 kommunens  

 opfattelse var (A) overvejende ansvarlig for at samarbejdsproblemerne var  

 opstået på grund af den måde (A) havde rejst sin kritik på.
For at løse disse  

 problemer fik (A) en tjenstlig ordre om at overtage en anden stilling på (Y).  

 Der var tale om en passende stilling som (A) havde pligt til at overtage.
Da  

 (A) ikke reagerede inden den frist der var fastsat i brevet af 27. marts  

 2000,  

 betragtede kommunen ansættelsesforholdet for afsluttet med udgangen af april  

 2000 ved en opsigelse fra (A)s side.
 4.  

  

 De første spørgsmål som  

 jeg herefter har undersøgt, knytter sig til kommunens brev af 27. marts 2000.  

 (X) Kommune har oplyst at brevet var en meddelelse om en tjenstlig ordre om  

 at  

 (A) skulle overtage en anden stilling på (Y). Samme meddelelse var blevet  

 givet  

 på det møde der var blevet holdt samme dag.
Den meddelelse brevet  

 indeholdt, var imidlertid udformet som flere alternativer: enten skulle (A)  

 godkende et tilbud om skiftende vagter i en anden bolig på (Y), eller (A)  

 skulle selv opsige sin stilling, eller ledelsen ville tilbageholde (A)s  

 løn.  

 At formulere en tjenstlig ordre om at den ansatte skal overtage en ny  

 stilling,  

 på en sådan måde, må efter min opfattelse anses for meget uheldig.  

 Opremsningen  

 af flere alternativer der fremtræder som ligeværdige, var egnet til at skabe  

 tvivl hos (A) om hendes retsstilling og var ligeledes egnet til at sløre den  

 omstændighed at kommunen havde udstedt en tjenstlig ordre angående ét af de  

 tre  

 nævnte alternativer.
Hertil bidrog også den omstændighed at det alternativ  

 hvorom tjenesteordren drejede sig, i brevet blev betegnet som et tilbud.
Desuden må omtalen af  

 muligheden for at kommunen ville stoppe udbetalingen af (A)s løn, eller  

 at (A)  

 selv opsagde sin stilling, anses for unødigt krænkende og egnet til at skabe  

 bekymring hos (A) for hendes fremtidige ansættelse hos kommunen.
Der er ikke  

 oplyst nogen rimelig grund til at brevet blev formuleret på denne måde.
Også  

 af  

 denne grund anser jeg det for beklageligt at brevet af 27. marts 2000  

 indeholdt  

 disse vendinger.
Jeg finder også grund til at  

 knytte bemærkninger til den frist som var angivet i brevet.
Da der efter det  

 oplyste var tale om en tjenesteordre om at (A) skulle overflyttes til en ny  

 stilling som (A) efter kommunens opfattelse havde pligt til at overtage, er  

 det  

 uklart hvilket formål svarfristen havde.
Hvis der var tale om en form for  

 partshøring forud for at tjenesteordren blev udstedt, burde dette være  

 fremgået  

 af brevet.
Uanset hvilket formål  

 svarfristen skulle tjene, må det give anledning til betænkelighed at der var  

 fastsat en meget kort frist inden for hvilken (A) skulle reagere, nemlig den  

 29. marts 2000 kl. 12.00. Der er ikke oplyst omstændigheder der kan forklare  

 hvorfor der blev fastsat en så kort frist.
Efter min opfattelse bør en  

 myndighed  

 der anmoder en borger om et svar på en henvendelse, ikke fastsætte en så kort  

 frist medmindre tvingende grunde taler herfor, da der er risiko for at  

 henvendelsen end ikke når frem til borgeren inden fristen udløber.
Fristen  

 bør  

 efter min opfattelse i almindelighed fastsættes sådan at borgeren har rimelig  

 tid til at overveje sit svar til myndigheden. (A) har oplyst at hun modtog  

 (X)  

 Kommunes brev den 30. marts 2000, altså efter fristens udløb, og dette har  

 kommunen  

 ikke anfægtet.
Derimod fremgår det at Landsforeningen for Socialpædagoger,  

 som  

 også modtog brevet, fik det inden fristens udløb og nåede at reagere på det.
 5.  

  

 (X) Kommune har som  

 begrundelse for tjenesteordren om at (A) skulle overtage en ny stilling på  

 (Y),  

 henvist til at (A) ved måden hun havde rejst sin kritik på, havde været  

 overvejende ansvarlig for at der opstod samarbejdsproblemer med  

 afdelingslederen i bolig 5. Dette forsøgte kommunen at løse ved at anvise (A)  

 en anden passende stilling som (A) havde pligt til at overtage.
Overflyttelsen af (A) til en  

 anden stilling på (Y) blev ikke gennemført.
Derfor mener jeg ikke at der er  

 tilstrækkelig grund til at jeg undersøger om (X) Kommune lovligt kunne  

 overflytte (A) fra hendes hidtidige stilling til en ny stilling på (Y).
 6.  

  

 Jeg har derimod undersøgt  

 hændelsesforløbet efter den 27. marts 2000.
 (A) har oplyst at hun under  

 mødet den 27. marts 2000 blev hjemsendt af ledelsen på (Y), og at hun modtog  

 (X) Kommunes brev af 27. marts 2000 efter udløbet af den frist som var  

 fastsat  

 i brevet. (A) har videre oplyst at da hun modtog brevet, henvendte hun sig  

 til  

 sin tillidsrepræsentant med hvem (A) aftalte at hun ikke skulle foretage sig  

 yderligere da sagen nu blev varetaget af Landsforeningen for Socialpædagoger.
(A)s oplysning om at hun  

 efter mødet den 27. marts 2000 blev hjemsendt af ledelsen på (Y), stemmer  

 ikke  

 overens med de oplysninger (X) Kommune har givet om mødet.
Det er således et  

 bevisspørgsmål  

 om (A) blev hjemsendt efter mødet.
Som tidligere nævnt er  

 ombudsmandsinstitutionen  

 ikke egnet til at afklare et sådant bevisspørgsmål; jeg kan derfor ikke tage  

 stilling til dette bevisspørgsmål.
Derimod har (X) Kommune som nævnt ikke  

 bestridt (A)s oplysning om at hun først modtog brevet af 27. marts 2000  

 efter  

 udløbet af den frist som var fastsat i brevet.
Det første spørgsmål som  

 forløbet rejser, er om der forelå en opsigelse fra (A)s side.
I  

 almindelighed  

 må det antages at en opsigelse fra en medarbejder foreligger når den  

 pågældende  

 medarbejder eller dennes repræsentant har anmodet ansættelsesmyndigheden om  

 at  

 afslutte ansættelsesforholdet.
Der skal være tale om en klar og utvetydig  

 opsigelse fra den pågældende, jf.
Ole Hasselbalch, Ansættelsesretten, 2. udg.  

 (1997), s. 174ff.
Det forhold at medarbejderen  

 udebliver fra tjenesten, kan efter omstændighederne betragtes som en  

 tjenesteforseelse, men er ikke i sig selv tilstrækkeligt til at  

 ansættelsesforholdet kan anses for ophævet efter opsigelse fra medarbejderen.  

 Jeg henviser i den forbindelse til Højesterets dom af 25. januar 1934 der er  

 gengivet i Ugeskrift for Retsvæsen, 1934, s. 271ff.
Dommen drejede sig om en  

 ansat i Københavns Kommune der havde forladt sit arbejde og var rejst til  

 udlandet uden at give besked til kommunen.
Retten fastslog at der ikke var  

 grundlag for at betragte den ansatte som den der selv havde søgt sin afsked.  

 Retten henviste til at der ikke var holdepunkter for at den ansatte havde  

 haft  

 til hensigt definitivt at forlade sin tjeneste, og til at den ansatte efter  

 sin  

 tilbagekomst havde tilkendegivet over for Københavns Kommune at han ønskede  

 at  

 genindtræde i sin stilling.
Efter rettens opfattelse forelå der imidlertid en  

 tjenesteforseelse som berettigede Københavns Kommune til at foretage en  

 uansøgt  

 afskedigelse af den ansatte.
I den foreliggende sag var  

 der ingen holdepunkter for at antage at (A) ønskede at forlade sin stilling  

 med  

 udgangen af april 2000. Navnlig kan den omstændighed at (A) ikke havde  

 besvaret  

 (X) Kommunes brev af 27. marts 2000 inden for den korte frist som brevet  

 indeholdt, ikke anses for et tegn på at (A) ønskede forlade stillingen med  

 udgangen af april 2000. Som nævnt skal der være tale om en klar og utvetydig  

 erklæring fra den ansatte eller dennes repræsentant om at  

 ansættelsesforholdet  

 ønskes afsluttet.
Den omstændighed at (A) ikke besvarede brevet af 27. marts  

 2000, kan ikke sidestilles hermed.
Allerede af denne grund var det således  

 uberettiget at (X) Kommune betragtede (A)s afskedigelse som en  

 afskedigelse  

 efter ansøgning.
Hertil kommer at kommunen  

 efter modtagelsen af Landsforeningen for Socialpædagogers brev af 29. marts  

 2000 måtte vide at (A) ikke ønskede at forlade sin tjeneste med udgangen af  

 april 2000. Brevet indeholdt en klar anmodning om at (X) Kommune overholdt  

 den  

 tidligere indgåede aftale om at (A) fratrådte stillingen med udgangen af juni  

 2000, og at (A) indtil da fortsatte i aftenvagt.
Hvis kommunen selv havde et  

 ønske om at afslutte ansættelsesforholdet på et tidligere tidspunkt end  

 udgangen af juni 2000, måtte kommunen således indlede en sag mod (A) om  

 uansøgt  

 afskedigelse.
I en sag om uansøgt  

 afskedigelse er der flere retssikkerhedsgarantier som skal iagttages for  

 sikre  

 at ansættelsesmyndigheden træffer den rigtige afgørelse.
Navnlig har  

 ansættelsesmyndigheden pligt til at foretage en partshøring af den ansatte  

 efter den ulovbestemte retsgrundsætning om udvidet partshøring.
Desuden skal  

 en  

 afgørelse om afskedigelse ledsages af en begrundelse der opfylder kravene i  

 forvaltningslovens § 24. Forvaltningsloven indeholder også andre bestemmelser  

 der har betydning i en sag om uansøgt afskedigelse, men som ikke kan anvendes  

 i  

 en sag om afskedigelse efter begæring fra den ansatte.
I (A)s sag blev hverken  

 reglerne om partshøring eller reglerne om begrundelse overholdt.
Jeg må anse  

 det for særdeles kritisabelt at (X) Kommunes behandling af (A)s  

 afskedigelsessag medførte at de retssikkerhedsgarantier som skal iagttages i  

 en  

 sag om uansøgt afskedigelse, blev tilsidesat.
Jeg har gjort (X) Kommune  

 bekendt  

 med min opfattelse.
7.  

  

 Selv om sager om  

 afskedigelse efter ansøgning ikke er omfattet af de samme  

 retssikkerhedsgarantier  

 som sager om uansøgt afskedigelse, er der dog visse retsregler som skal  

 overholdes også i sager om afskedigelse efter ansøgning.
Bl.a. skal der gives  

 en meddelelse til den ansatte om at den pågældende er afskediget, og det skal  

 fremgå af meddelelsen hvornår ansættelsesforholdet ophører.
Sagen rejser  

 spørgsmål om hvorvidt denne regel blev tilsidesat af (X) Kommune.
(X) Kommunes brev af 27.  

 marts 2000 kan ikke betragtes som en meddelelse om at der var truffet  

 afgørelse  

 om at afskedige (A). Kommunen har over for mig oplyst at brevet skal  

 betragtes  

 som en tjenstlig ordre om at (A) skulle gøre tjeneste ved en anden bolig på  

 (Y), og at afskedigelsen blev anset for en konsekvens af at (A) ikke havde  

 reageret på kommunens brev.
I brevet af 6. september 2000 til (A) har (X)  

 Kommune anført at (A)s ansættelse ophørte da hun afslog en stilling som  

 hun  

 havde pligt til at overtage, og samtidig udeblev fra arbejdspladsen eller i  

 øvrigt lod høre fra sig.
Jeg går herefter ud fra at kommunens afgørelse om at  

 afskedige (A) blev truffet da det efter udløbet af den frist som brevet  

 indeholdt, viste sig at hun ikke reagerede på brevet.
Det fremgår ikke af sagen at  

 (X) Kommune efter udløbet af denne frist gav (A) eller Landsforeningen for  

 Socialpædagoger meddelelse om at (A) var blevet afskediget.
Først i brevet af  

 6. september 2000 blev denne meddelelse givet, og dette brev blev kun sendt  

 fordi (A) havde klaget over kommunens behandling af hendes afskedigelsessag.
Som nævnt har en  

 ansættelsesmyndighed pligt til at give den ansatte meddelelse når der træffes  

 afgørelse om at afskedige den pågældende, uanset om der er tale om en ansøgt  

 eller uansøgt afskedigelse.
Jeg anser det for kritisabelt at (X) Kommune ikke  

 gav (A) eller Landsforeningen for Socialpædagoger meddelelse om afgørelsen om  

 at afskedige (A) før kommunen besvarede (A)s klage i brevet af 6.  

 september  

 2000.
 Jeg har gjort kommunen  

 bekendt med min opfattelse.
Det følger af  

 forvaltningsrettens almindelige regler at en myndigheds afgørelse først har  

 retsvirkning fra det tidspunkt hvor den er blevet meddelt borgeren.
I  

 Højesterets ovennævnte dom af 25. januar 1934 blev det således fastslået at  

 Københavns Kommunes afgørelse om at afskedige den ansatte først havde  

 virkning  

 fra den dag hvor kommunen gav ham meddelelse om afgørelsen.
Den ansatte havde  

 derfor krav på løn for en periode på ca. to måneder fra afgørelsen blev  

 truffet  

 indtil den blev meddelt ham.
Jeg henviser endvidere til Højesterets dom af 9.  

 marts 1989 som er gengivet i Ugeskrift for Retsvæsen, 1989, s. 442ff.
Da (X) Kommune i den  

 foreliggende sag ikke gav meddelelse om afgørelsen om at afskedige (A) før i  

 brevet  

 af 6. september 2000, havde afgørelsen først virkning fra det tidspunkt hvor  

 (A) modtog dette brev.
Da der tidligere var truffet afgørelse om at (A)  

 fratrådte stillingen med udgangen af juni 2000, og da denne afgørelse ikke  

 var  

 blevet udtrykkeligt trukket tilbage, må det dog antages at (A)s  

 ansættelsesforhold ophørte med udgangen af juni 2000.
(X) Kommune har over for mig  

 oplyst at (A) nu har fået løn udbetalt for perioden indtil udgangen af juni  

 2000. Jeg går ud fra at kommunen sørger for at den omstændighed at (A) må  

 betragtes som ansat indtil udgangen af juni 2000, ikke kun indgår ved  

 opgørelsen af (A)s krav på løn, men også andre i henseender, bl.a. ved  

 opgørelsen af (A)s krav på feriepenge og pensionsbidrag.
Jeg har gjort  

 (X)  

 Kommune opmærksom herpå.
