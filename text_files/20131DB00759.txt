Betænkning afgivet af Beskæftigelsesudvalget den 7. maj 2014 Betænkning over Forslag til beslutningsforslag om afskaffelse af G-dage [af Bent Bøgsted (DF) m.fl.]:
1. Udvalgsarbejdet Beslutningsforslaget blev fremsat den 19. februar 2014 og var til 1. behandling den 3. april 2014. Beslutningsforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, RV, SF og EL) indstiller beslutningsforslaget til forkastelse.
 Enhedslistens medlemmer af udvalget ser positivt på hensigten med beslutningsforslaget om at fjerne G-dagene.
EL kan dog ikke støtte et forslag, der ikke modregner den besparelse, som arbejdsgiverne får ud af forslaget.  Besparelser skal komme de arbejdsløse eller deres a-kasser til gode, da det er dem, der skal kompensere for ekstraudgiften.
Desuden ønsker EL, at fjernelse af G-dage skal gælde alle G-dage og ikke kun G-dage til arbejdere, der har været ansat i mindre end 3 måneder.
 Et mindretal i udvalget (V, LA og KF) vil stemme hverken for eller imod beslutningsforslaget.
Venstres medlemmer af udvalget vil forbedre rammevilkårene for erhvervslivet i Danmark, og derfor er der brug for yderligere væksttiltag.
Det handler bl.a. om nedsættelse af energiafgifter og fortsættelse af boligjobordningen i de kommende år.
Venstre drøfter gerne yderligere tiltag med partierne i Folketinget og herunder delvis fjernelse af G-dagene som foreslået af Dansk Folkeparti.
Venstre stemmer hverken for eller imod beslutningsforslaget, da beslutningsforslaget ikke indeholder et forslag til finansiering, som Venstre kan støtte.
Det Konservative Folkepartis medlem af udvalget finder, at det skal være attraktivt at etablere og drive virksomhed i Danmark, og derfor hilser KF en afskaffelse af G-dage velkommen.
Et sundt og dynamisk erhvervsliv er den vigtigste forudsætning for at skabe velstand og velfærd i Danmark.
Det kræver gode og stabile rammevilkår, der kan sikre virksomhederne frihed til at udvikle sig.
At fjerne G-dagene vil bidrage til at forbedre virksomhedernes rammevilkår.
En forbedring af virksomhedernes rammevilkår medvirker til at skabe forbedrede muligheder for vækst og dermed arbejdspladser.
Derfor er KF stærke tilhængere af at afskaffe G-dagene, og KF drøfter det gerne, hvis Dansk Folkeparti bringer forslaget ind i de kommende forhandlinger om enten beskæftigelsesreform eller vækstpakke.
Som et økonomisk ansvarligt parti kan KF dog ikke pege på en finansiering på nuværende tidspunkt, og derfor kan KF ikke stemme for beslutningsforslaget, som det foreligger i dag.
 Et andet mindretal i udvalget (DF) indstiller beslutningsforslaget til vedtagelse uændret.
Dansk Folkepartis medlemmer af udvalget finder, at der under 1. behandling af beslutningsforslaget var så mange positive tilkendegivelser med hensyn til afskaffelse af G-dagene for ansættelser under 3 måneder, at det burde give anledning til en forhandling om afskaffelse af G-dagene.
Alternativt kunne regeringen fremsætte et lovforslag herom.
Der kom jo positive tilkendegivelser om beslutningsforslaget både fra regeringspartierne og beskæftigelsesministeren under 1. behandling.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Jørgensen (S) Bjarne Laustsen (S) Jens Joel (S) Jan Johansen (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) fmd.
Nadeem Farooq (RV) Andreas Steenberg (RV) Eigil Andersen (SF) Karsten Hønge (SF) Özlem Sara Cekic (SF) Finn Sørensen (EL) Christian Juhl (EL) Jørgen Arbo-Bæhr (EL) Hans Andersen (V) Louise Schack Elholm (V) Claus Hjort Frederiksen (V) Jakob Engel-Schmidt (V) Peter Juel Jensen (V) Peter Christensen (V) Ulla Tørnæs (V) Fatma Øktem (V) Bent Bøgsted (DF) nfmd.
Jens Henrik Thulesen Dahl (DF) René Christensen (DF) Pia Adelsteen (DF) Joachim B.
Olsen (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 52 Bilagsnr.
