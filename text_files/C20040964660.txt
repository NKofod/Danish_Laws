Vejledning  

 om ikke-automatiske vægte  

  

 Undersøgelse af vægtes funktion ved excentrisk belastning  

  

 Måleteknisk direktiv  

  

 (MDIR 04.11-19, udg. 3) 1. Formål Denne prøvningsmetode kan benyttes til at undersøge de almindeligst  

 forekommende vægttypers funktion ved excentrisk belastning.
2. Henvisning til måletekniske bestemmelser TDIR 24.11.1-01, udg.1 af 15.10.1978, bilag 2, side 6 og EN  

 45501:1992/AC:1993, pkt. 3.6.2 3. Forudsætninger Generelt vedrørende måleudstyr, prøvningsbetingelser,  

 prøvningsmiljø, forkonditionering m.v. henvises til MDIR 04.11-10.
4. Prøvning For alle nedenstående prøver gælder, at evt. automatisk  

 nulindtræk skal være sat ud af funktion, mens prøverne gennemføres.
4.1. Vægte til frithængende last Der udføres ingen prøve med excentrisk belastning.
4.2. Andre vægte (bortset fra vægte til  

 rullende last), generelle krav 4.2.1 Vægte med specialvejelad (beholdervægte  

 osv.) Afprøvningslast = 1/10 * (max + max additiv tara) Vægten nulstilles.
Afprøvningslasten fordeles over et af  

 vejeladdets lejepunkter.
Fejlen bestemmes ved vippepunktsmetoden.
 Prøven gentages ved successivt at belaste de øvrige  

 lejepunkter.
 Der udføres ingen prøve med excentrisk belastning med beholdervægte,  

 der vejer væsker.
4.2.2 Andre vægte med maximalt 4 lejepunkter Afprøvningslast = 1/3 * (max + max additiv tara) Vægten nulstilles.
Afprøvningslasten fordeles på et af  

 fjerdedelssekmenterne af vejeladdet eller lodskålen (se nedenstående figur)  

 uden overdreven opstabling, og uden at belastningen rager ud.
Fejlen  

 bestemmes  

 ved vippepunktsmetoden.
Prøven gentages ved successivt at belaste de øvrige  

 fjerdedelssekmenter.
4.2.3. Andre vægte med mere end 4 lejepunkter Afprøvningslast = 1/(n-1) * (max + max additiv tara), hvor n er  

 antallet af lejepunkter.
Vægten nulstilles.
Afprøvningslasten placeres på vejeladdet  

 umiddelbart over ét lejepunkt.
Den del af vejeladdet, som er belastet, må  

 højst udgøre 1/n af vejeladdets samlede flade.
Fejlen bestemmes ved  

 vippepunktsmetoden.
 Prøven gentages successivt ved de øvrige (n-1) lejepunkter.
 Hvis denne metode ikke kan anvendes, fordi lejepunkterne på  

 den ene led ligger så tæt ved hinanden, at lasten ikke kan placeres over kun  

 ét  

 lejepunkt, gennemføres prøven med den dobbelte last fordelt på det dobbelte  

 areal omkring aksen, der forbinder de to lejepunkter.
4.3. Vægte beregnet til rullende last,  

 generelle krav 4.3.1.Vægte der kun kan anvendes til rullende  

 last 4.3.1.1. Køretøj, der bruges til prøvningen,  

 har en største akselafstand mindre end 2/(n+1) af vejeladdets længde Afprøvningslast = største tilladte, dog max 8/10 * (max + maks.  

 additiv tara). Den størst tilladte last er den tungeste, mest koncentrerede  

 belastning, som vægten vil kunne anvendes til.
Vægten nulstilles.
Køretøjet køres ind på vejeladdet med  

 tungeste aksel forrest og bringes til standsning, når bagerste hjulpar netop  

 er  

 inde på vejeladdet.
Den uafrundede vægtvisning bestemmes.
 Køretøjet placeres midt på vejeladdet, og den uafrundede  

 vægtvisning bestemmes.
Køretøjet køres frem til position, hvor forreste hjulpar netop  

 stadig er på vejeladdet.
Den uafrundede vægtvisning bestemmes.
 Køretøj køres af vejeladdet, endevendes og proceduren gentages  

 med køretøjet vendende modsat.
 4.3.1.2. Køretøj, der bruges til prøvningen,  

 har en største akselafstand større end 2/(n+1) af vejeladdets længde.
Prøvningen i pkt. 4.3.1.1 suppleres med prøvningen i pkt.  

 4.2.3, idet der dog kan anvendes en reduceret last.  

1)  

  Tolerancen iht.  

 pkt. 4.2.3 reduceres herved med samme faktor som belastningen.
Den reducerede  

 last skal vælges således, at den resulterende tolerance er større end 0,3e.
4.3.2. Vægte, der også kan anvendes til andre  

 formål Afhængigt af antallet af vægtens lejepunkter gennemføres ud  

 over prøvningen i pkt. 4.3.1 også prøvningen i pkt. 4.2.2 eller pkt. 4.2.3.
4.4. Supplerende anvisninger for særlige typer  

 af vejelad 4.4.1. Ikke mobilt vejeudstyr 4.4.1.1. Palleløftere Afprøvningslasten placeres på en standardpalle, og vægten  

 prøves som en vægt med ikke-opdelt vejelad.
4.4.1.2. Skinnevægte (glidestangsvægte) Afprøvningslasten placeres på en standard skinnevogn.  

 Vægten prøves som en vægt beregnet til  

 rullende last.
4.4.1.3. Flere underparter (akseltrykvægte, to  

 brovægtsunderparter osv.) Underpart belastes en af gangen, og vægten prøves som vægte med  

 ikke-opdelt vejelad.
4.4.2. Mobilt vejeudstyr monteret på køretøj  

 med gummihjul 4.4.2.1. Platformvægt monteret på køretøj Vægten prøves som en vægt med ikke-opdelt vejelad.
4.4.2.2. Vægt integreret med løfteudstyr Afprøvningslasten placeres i standardcontainer, der er sænket  

 når lasten flyttes.
Vægten prøves som en vægt med ikke-opdelt vejelad.
4.4.2.3. Køretøjer til transport af stykgods og  

 dyr Vægten prøves som en vægt med ikke-opdelt vejelad.
4.4.2.4. Køretøjer med tank 4.4.2.4.1. Tank med ét rum Prøven kan udføres på følgende måder:
1) Vægten kan prøves med afprøvninglast i form af vand med  

 vægten 33 % af max.
Køretøjer skråstilles i de fire sædvanlige retninger til  

 10  

 % eller til største godkendte skråstilling.
2) Vægten kan prøves med afprøvningslast, der placeres ovenpå  

 tanken.
Vægten prøves som en vægt med ikke-opdelt vejelad.
3) Vægten kan prøves med afprøvningslast, der belaster en  

 vejecelle af gangen.
Vægten prøves som en beholdervægt, der ikke vejer væsker  

 med ikke-opdelt vejelad.
4.4.2.4.2. Tank med flere rum Vægten prøves ved at fylde et rum og tømme de øvrige rum.
Alle  

 rum fyldes et af gangen.
5. Krav Ved prøvning udført med lodder  pkt. 4.2 - må fejlen ikke være  

 større end den tolerance, der gælder for denne last.
 Ved prøvning udført med rullende belastning (ikke-kalibreret  

 last)  pkt. 4.3.1.1. - må den største afvigelse mellem 2 af  

 vejeresultaterne  

 ikke være større end den absolutte værdi af den tolerance, der gælder for  

 denne last.
Den Danske Akkrediterings- og Metrologifond,  

 den 1. november 2004 Jesper Høy /P.
Claudi Johansen 1)  

 Såfremt der anvendes en reduceret last, er prøvningen kun vejledende, dvs. at  

 kravet kan betragtes som værende opfyldt, hvis prøvning med reduceret last  

 viser, at de tilsvarende reducerede tolerancer er opfyldt.
Er dette ikke  

 tilfældet,  

 må vægten ikke kasseres på dette grundlag.
I stedet skal en prøvning med fuld  

 belastning gennemføres.
