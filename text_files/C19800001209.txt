 Ligningsrådet har i medfør af skattestyrelseslovens § 14, stk. 1, vedtaget  

 følgende for indkomståret 1980:
Diæter for rejser, der medfører natophold uden for hjemmet, skal for  

 rejsemontører og andre, der rejser under tilsvarende forhold, medregnes ved  

 indkomstopgørelsen.
Det samme beløb kan fradrages i det omfang, det ikke  

 overstiger 116 kr. pr. døgn.
Derudover kan dokumenterede udgifter til  

 hotelophold fradrages.
Hvor betaling for morgenmad er inkluderet i prisen for  

 overnatning, reduceres fradraget med 16 kr.
Har opholdet strakt sig ud over  

 28 dage på samme sted, nedsættes fradraget for forplejningsudgifter m.v. til  

 69 kr. for det 29. og følgende døgn.
For tilsluttende rejsedage kan fradraget  

 ikke overstige 50 kr.
 Hvor arbejdsgiveren yder fri kost, nedsættes fradragene til 27 kr. pr.  

 døgn for andre merudgifter ved rejsen end merudgifter til kost og logi.
 For rejsedage, der ikke er forbundet med overnatning, indrømmes fradrag  

 efter reglerne for udearbejde.
 Modtager den skattepligtige udepenge, der er fastsat ved faglig  

 overenskomst, kan halvdelen fradrages for merudgifter til forplejning,  

 befordring m.v.
 De nævnte standardfradrag gives uden dokumentation for de faktiske  

 udgifter til forplejning m.v., medens større fradrag alene kan indrømmes  

 efter dokumentation af (mer)udgiften.
 Eventuelle befordringsudgifter til rejsen kan fratrækkes efter reglerne  

 for skiftende arbejssteder.
 Statsskattedirektoratet, den 18. januar  

 1980.
