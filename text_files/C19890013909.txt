 Indledende bemærkninger.
 § 1.  Dette cirkulære træder i stedet for  

 Handelsministeriets cirkulære nr. 26 af 2. marts 1970 om tilladelse til  

 handel på udstillinger m.v. og Handelsministeriets cirkulære nr. 137 af 22.  

 juni 1976 om udstillinger m.v. efter lov om butikstid.
 § 2.  I cirkulæret redegøres for Erhvervs- og  

 Selskabsstyrelsens opfattelse af, hvorledes bestemmelserne i §§ 2, 3 og 4 i  

 lov om butikstid, lovbekendtgørelse nr. 558 af 18. august 1989, skal anvendes  

 i praksis (cirkulærets kap. 2).
 Stk. 2.  Endvidere redegøres for betingelserne for, at  

 butiksindehavere må holde deres udstillingslokaler åbne uden for  

 butikstiderne (cirkulærets kap. 3).
 Stk. 3.  Endelig redegøres for praksis med hensyn til  

 meddelelse af tilladelse til salg på udstillinger, jf. § 15 i næringslov,  

 lovbekendtgørelse nr. 185 af 25. marts 1988, og § 8, stk. 1, i lov om  

 butikstid (cirkulærets kap. 4).
Lov om butikstid §§ 2-4 § 3.  Visse af de i lovens § 2 nævnte varer, f.eks.  

 brændsel og proviant til skibe m.m., kan sælges uden iagttagelse af  

 butikstidsbestemmelserne fra lokaler, hvorfra der i butikstiden tillige må  

 sælges andre varer.
I sådanne tilfælde må butikken kun være åben i det  

 omfang, det er påkrævet for at sælge de varer, som er nævnt i lovens § 2, og  

 der må derfor om fornødent foretages afskærmning af de øvrige varer.
§ 4.  De i lovens § 3 nævnte sortimentsbutikker, der  

 holdes åbne uden for butikstiden, må kun føre de varer, som er tilladt efter  

 bekendtgørelse om vareområdet efter §§ 3 og 4 i lov om butikstid.
Vareområdet  

 må således ikke suppleres med de i lovens § 2 nævnte varer eller ved  

 opstilling af automater i eller uden for butikken, ligesom bestemmelsen i  

 lovens § 4 ikke vil kunne anvendes af sortimentsbutikker, jf. ordlyden af  

 lovens § 3, hvorefter butikkerne til enhver tid kun må føre de varer,  

 som er fastsat for vedkommende sortimentsbutik.
 § 5.  Salgslokaler, der henføres under forskellige af  

 de i lovens § 3, stk. 1, nævnte sortimentsbutikker, må ikke være indbyrdes  

 forbundne, jf. lovens § 3, stk. 2.
Stk. 2.  Salgslokaler må betegnes som indbyrdes  

 forbundne, når der er mulighed for gennemgang for publikum eller personale  

 eller umiddelbar flytning af varer fra det ene lokale til det andet.
Der må  

 således i adskillelsen mellem lokalerne ikke være dør eller anden åbning.  

 Salgslokalerne må heller ikke have fælles baglokale.
§ 6.  En sortimentsbutik må stå i indvendig  

 forbindelse med en butik, som er omfattet af butikstidsbestemmelserne i  

 lovens § 1, idet lovens § 3, stk. 2, ikke hindrer dette.
Det må dog kræves,  

 at der uden for den almindelige og supplerende butikstid er etableret en  

 sådan adskillelse mellem de to butikker, at der skabes sikkerhed for, at  

 salget begrænses til de tilladte varer.
Adskillelsen kan f.eks.  

 tilvejebringes ved en låst dør.
Stk. 2.  I cirkulæret af 22. juni 1976 punkt 4, stk. 2  

 og 3, var det anført, at det yderligere var en forudsætning, at betaling  

 skete i den butik, hvor varerne førtes, og at begge butikker havde egen  

 indgang.
Disse forudsætninger skal som følge af udviklingen i retspraksis  

 (UfR 1985 s. 699 og 1988 s. 69 og s. 731) ikke længere være opfyldt.
Det kan  

 herefter alene kræves, at der er etableret en sådan adskillelse mellem de to  

 butikker, at der skabes sikkerhed for, at salget begrænses til de tilladte  

 varer, jf. stk. 1.
Butiksindehaveres udstillingslokaler § 7.  For at butiksindehavere må holde deres  

 udstillingslokaler åbne for publikum uden for den almindelige og supplerende  

 butikstid, jf. § 1 i lov om butikstid, må bl.a. følgende forudsætninger være  

 opfyldt:
Tilladelse til salg på udstillinger Lov om butikstid § 8, stk. 1, og næringslovens § 15, stk. 1 § 8.  Efter § 8, stk. 1, i lov om butikstid kan  

 Erhvervs- og Selskabsstyrelsen for salg, herunder bestillingsoptagelse, på  

 udstillinger undtage fra bestemmelserne i lovens § 1. En sådan tilladelse  

 omfatter i almindelighed samtidig en dispensation fra bestemmelsen i  

 næringslovens § 10, hvorefter varer normalt kun må afsættes fra fast  

 forretningssted.
Om den praksis, der følges ved afgørelsen af, om der kan  

 gives dispensation fra næringslovens § 10 og butikstidslovens § 8, stk. 1,  

 henvises til cirkulærets §§ 9-12.
§ 9.  Erhvervs- og Selskabsstyrelsen lægger ved  

 afgørelsen af, om tilladelse kan gives, vægt på, om den pågældende udstilling  

 har et egentligt udstillingspræg og er båret af en ide.
Tilladelse kan  

 således gives til udstillinger, hvor der vises nye produkter på områder med  

 teknisk udvikling eller modemæssige svingninger.
Også til udstillinger, der  

 er båret af en ide om f.eks. at vise et samlet udbud af varer, der dækker et  

 vist fællesbehov, og som normalt forhandles som en del af i øvrigt  

 forskelligartede forretningers vareudvalg, f.eks. en udstilling  

 »Boligen« eller »Friluftsliv«, vil der i almindelighed  

 kunne gives tilladelse.
Stk. 2.  Uden for udstillingsbegrebet falder derimod  

 salgsarrangementer, der kun har til formål at øge salget af de varer, som  

 udstillerne forhandler i deres butikker.
En udstilling af denne art, hvor  

 udstillingslokalet i virkeligheden kan være en række camouflerede butikker,  

 er ikke båret af nogen ide, og der knytter sig ikke de særlige  

 erhvervsmæssige og forbrugermæssige interesser til udstillingens afholdelse,  

 som kan begrunde en dispensation.
Stk. 3.  Gives der tilladelse til handel på de i stk. 1  

 nævnte udstillinger, er det almindeligvis således, at der kun må optages  

 bestillinger på de udstillede varer.
Endvidere må bestillinger fra forbrugere  

 kun optages, hvis udstilleren sædvanligvis sælger sådanne varer direkte til  

 forbrugere, og da alene til varens sædvanlige detailpris.
Stk. 4.  I almindelighed gives der ikke tilladelse til  

 direkte salg med samtidig overlevering af varen, medmindre der er tale om Stk. 5.  Der kan forventes givet tilladelse til, at hver  

 udstiller må udvælge een artikel og foretage direkte salg af denne artikel  

 til de besøgende på udstillingen.
Prisen må ikke overstige 250 kr. incl.  

 moms.
 § 10.  Til antikvitets-, frimærke- og møntudstillinger  

 gives i almindelighed tilladelse til direkte salg.
§ 11.  Til udstillinger, der ikke kan anses for båret  

 af en ide som nævnt i § 9, stk. 1, gives i almindelighed ikke tilladelse til  

 optagelse af bestillinger, men der vil dog kunne gives tilladelse til, at  

 hver udstiller må udvælge een artikel og foretage direkte salg af denne  

 artikel til de besøgende på udstillingen.
Prisen må ikke overstige 250 kr.  

 incl. moms.
 § 12.  Til udstillinger, der afholdes af en enkelt  

 erhvervsdrivende, og hvor kun denne deltager, gives hverken tilladelse til  

 optagelse af bestillinger eller direkte salg, heller ikke af en enkelt  

 artikel.
Ophævelsesbestemmelser § 13.  Cirkulære nr. 26 af 2. marts 1970 og cirkulære  

 nr. 137 af 22. juni 1976 ophæves.
