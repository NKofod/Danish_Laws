 Man skal herved meddele, at undervisningsministeriet har opnået  

 lønningsministeriets tilslutning til, at lærere i 17./22. lønningsklasse  

 indplaceres i lønrammerne 18/26/28. Oprykning til lønramme 26 sker, når de  

 pågældende lærere i 2 år har oppebåret slutløn i lønramme 18. Efter  

 yderligere 4 års forløb oprykkes de pågældende lærere til lønramme 28 med  

 stillingsbetegnelsen overlærer, såfremt deres tjenstlige forhold i enhver  

 henseende har været tilfredsstillende.
 Adjunkter og lektorer i 19./24. lønningsklasse indplaceres dog i  

 lønrammerne 16/21/29/31, jf. § 30 i lov nr. 13 af 18. juni 1969 om  

 tjenestemandslønninger m.v. og klassificering af tjenestemandsstillinger samt  

 lønningsministeriets vejledning bilag 4. I henhold til ovennævnte lov, § 31,  

 stk. 6, kan der endvidere tillægges lektorer (men ikke forstandere), der i 5  

 år har oppebåret slutløn i 24. lønningsklasse eller lønramme 31 et særligt  

 tillæg med grundbeløb 900 kr.
 Forstandere indplaceres således:
24. lønningsklasse til lønramme 34, 25. lønningsklasse til lønramme 35, 27. lønningsklasse til lønramme 37.
 Til lønramme 35 er knyttet generelt og særligt tillæg på henholdsvis 600  

 kr. (fra 1. april 1970 400 kr.) og 1.200 kr.
 Til lønramme 37 er knyttet generelt og særligt tillæg på henholdsvis 800  

 kr. (fra 1. april 1970 600 kr.) og 2.400 kr.
 Herudover kan der - ligeledes med virkning fra den 1. juli 1969 - ydes  

 skolehjemsledertillæg til forstandere med 600 kr. årligt, til forstandere ved  

 skolehjem med over 25.000 årlige elevdage dog 1.200 kr. årligt.
 Til de nævnte tillæg ydes sædvanligt honorartillæg.
 Nærmere retningslinjer for aflønning af inspektører vil tilgå skolerne  

 snarest efter at spørgsmålet har været forhandlet med Dansk teknisk  

 Lærerforening.
 Der henvises til medfølgende indplaceringsoversigt samt tidligere udsendt  

 materiale (skrivelse af 21. december 1970, V-175).
 Det indskærpes, at alle hidtil ydede tillæg af enhver art (dog ikke  

 tilsagnstillæg) bortfalder ved indplaceringen.
 Det er en forudsætning, at ansættelsesvilkårerne er godkendt herfra.
 Ved lønudbetalingerne må tages forbehold med henblik på eventuelle  

 fejlberegninger.
 P.D.V.
 E.B.
 E.B.
Erik Metz eksp.sekr.
 Indplaceringsoversigt.
 Overlærere, der fra 1. og 2. løntrin i 22. lønningsklasse indplaceres i  

 lønramme 26, skalatrin 32, bevarer deres titel.
