 Det har i nogle tilfælde vist sig, at der anvendes af varierende  

 kvaliteter og under forskellige varebetegnelser i levnedsmiddelproduktionen,  

 herunder til saltning af tarme.
 I denne anledning skal til orientering meddeles, at salt, der agtes  

 anvendt ved fremstilling af levnedsmidler, betragtes som et levnedsmiddel,  

 samt at det er brugervirksomhedens ansvar, at saltet ligesom de øvrige  

 råvarer, der anvendes i produktionen, er i overensstemmelse med  

 levnedsmiddellovens § 12 (»Levnedsmidler må ikke sælges, hvis de ved  

 anvendelse på sædvanlig måde må antages at kunne overføre eller fremkalde  

 sygdom eller at kunne medføre forgiftning, eller hvis levnedsmidlerne på  

 grund af sygelig forandring, fordærvethed, forurening, fejlagtig tilberedning  

 eller af anden årsag må anses for at være utjenlige til at fortæres af  

 mennesker«).
Salt til brug ved fremstilling af levnedsmidler må derfor kun indkøbes fra  

 virksomheder, som er godkendt (som tilvirknings- eller en gros-virksomheder)  

 eller anmeldt (som importører) i henhold til levnedsmiddelloven, og de  

 eksportautoriserede virksomheder bør ved køb betinge sig, at der leveres salt  

 af levnedsmiddelkvalitet, og at dette er angivet på emballagen.
For salt, som  

 leveres i løs vægt, kan oplysningen være anført på den ledsagende faktura.
 Virksomhederne og de kontrollerende dyrlæger anmodes om at være  

 opmærksomme på problemet og underrette veterinærdirektoratet, såfremt der til  

 brug ved fremstilling af levnedsmidler modtages salt, som ikke opfylder  

 bestemmelserne herfor.
 P.V.V.
