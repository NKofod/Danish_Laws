(Den årlige hovedlandevejslov) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Ministeren for offentlige arbejder bemyndiges  

 til at lade følgende hovedlandevejsstrækninger anlægge som motorveje med de  

 fornødne tilslutninger til det eksisterende vejnet:
 § 2.  Ministeren bemyndiges til som hovedlandevej at  

 lade anlægge en vejstrækning fra den nuværende hovedlandevej A 14 ved  

 Gunderup øst om Hjørring og Hirtshals til færgelejet i Hirtshals.
 § 3.  Ministeren bemyndiges til at lade foretage  

 projektering til forbindelse og sikring af anlæg af en hovedlandevej,  

 udbygget som motorvej, fra Farnæs Skov på Falsters nordkyst, syd om Nørre  

 Alslev og på en højbro over Guldborgsund ved Hjælms Nakke til Lolland, hvor  

 vejen tilsluttes den nuværende motorvej ved Sakskøbing.
 § 4.  Såfremt der i tiden, indtil lovforslag til de i  

 § 3 nævnte anlæg kan være udarbejdet og vedtaget, projekteres eller udføres  

 bebyggelse eller andre foranstaltninger, der skønnes at ville vanskeliggøre  

 eller væsentligt fordyre en senere gennemførelse af anlæggene, kan ministeren  

 erhverve de arealer m.m., der er fornødne til anlæggenes gennemførelse.
 Stk. 2.  Erhvervelsen kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 § 5.  Ministeren bemyndiges til at nedlægge følgende  

 vejstrækninger som hovedlandeveje:
 § 6.  Det i § 45 i lov nr. 312 af 9. juni 1971 om  

 offentlige veje nævnte bilag, hvori er opregnet de veje, der den 1. april  

 1972 klassificeres som hovedlandeveje, erstattes af det til nærværende lov  

 vedføjede bilag.
Bilag Hovedlandeveje efter 1. april 1972.
 Hovedlandeveje, der hidtil har været landeveje eller biveje.
 Givet på Amalienborg, den 29. marts  

 1972.
 Under Vor Kongelige Hånd og Segl.
 MARGRETHE R.
 /Kampmann.
