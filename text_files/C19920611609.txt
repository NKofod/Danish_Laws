 Indholdsfortegnelse:
Cirkulære Bilag A.
Aftale om arbejdstid for lærere - område - arbejdstid - arbejdsopgaver - undervisning- og forberedelse - overarbejde - frihedsopsparing ved aften- og nattjeneste - arbejdstidsbestemte tillæg - særlige bestemmelser for lærere med nedsat arbejdstid - ferie - lokalaftaler - ikrafttræden - Bilag 1 om lærernes arbejdsopgaver Bilag B Aftale om arbejdstid for ledere Bilag C Protokollat om udmøntning af effektiviseringsgevinster Bilag D Aftale om arbejdstid i forbindelse med kursusdeltagelse 1. GENERELLE BEMÆRKNINGER Hermed følger aftale af 13. februar 1992 om arbejdstid mv. for lærere ved  

 selvstændige amtskommunale institutioner for specialundervisning for voksne  

 (bilag A) samt aftale af 13. februar 1992 om arbejdstid for ledere mv. ved  

 institutionerne (bilag B).
 Aftalerne har virkning fra 1. august 1992 og erstatter alle tidligere  

 aftaler, protokollater og ordninger om tjenestetid, aflønning og afspadsering  

 mv. samt ferie for lærere, ledere og undervisende pædagoger ved institutioner  

 for specialundervisning for voksne.
 Med disse aftaler sker der en omlægning af lærernes og ledernes  

 arbejdstidsregler.
 Med henblik på en evaluering af arbejdstidsaftalerne er der indgået  

 vedlagte protokollat om udmøntning af eventuelle effektiviseringsgevinster  

 (bilag C). De i protokollatet nævnte opgørelser indsendes af amtskommunerne  

 til Kulturministeriet, efter Kulturministeriets nærmere anvisning.
 Stillinger som undervisende pædagog - dvs. undervisende børnehave- og  

 fritidshjemslærere samt undervisende omsorgsassistenter omdannes pr. 1.  

 august 1992 til stillinger som lærer/overlærer.
 Principperne i de nye arbejdstidsaftaler gennemgås nedenfor.
 Arbejdet tilrettelægges på institutionerne inden for de rammer, som er  

 anført i de nye aftaler.
Det er forudsat, at planlægningen sker i samarbejde mellem institutionens  

 ledelse og lærerne.
Det er endvidere forudsat, at der tages hensyn til  

 institutionens opgaver, type, fysiske rammer og arbejdsform, samt lærerens  

 muligheder for at tilrettelægge undervisningen mv. pædagogisk forsvarligt.
 Der skal gives institutionens tillidsrepræsentant mulighed for at gøre sig  

 bekendt med forslag til arbejdsfordeling og tjenestelister samt ændringer  

 heri.
2. BEMÆRKNINGER TIL DE ENKELTE BESTEMMELSER I.
AFTALEN OM ARBEJDSTID MV.
FOR LÆRERE OMRÅDE Ad § 1.
 Aftalen omfatter lærere ved amtskommunale institutioner med  

 specialundervisning for voksne.
 Aftalen omfatter endvidere viceforstandere og afdelingsledere, der er  

 tillagt mere end 30 procent af den årlige arbejdstid (1924 timer) til  

 undervisning og forberedelse, svarende til 288 timer til undervisning (excl.  

 forberedelse). Viceforstandere og afdelingsledere, der er tillagt et lavere  

 antal timers undervisning, er omfattet af aftalen om ledere mv., jf.  

 bemærkningerne i afsnit II.
 Det er ved aftalens indgåelse lagt til grund, at lærernes arbejdsopgaver  

 omfatter specialundervisning og specialpædagogisk bistand til voksne  

 handicappede samt andre pædagogisk/administrative opgaver.
 En nærmere beskrivelse af lærernes arbejdsopgaver samt en definition af  

 specialundervisning fremgår af bilag 1 til aftalen.
 Vidtgående specialundervisning efter lov om folkeskolen er omfattet af  

 aftalen, for så vidt denne undervisningsvirksomhed afvikles af lærere ansat  

 på institutioner, der er omfattet af nærværende aftale.
 ARBEJDSTID.
Ad § 2, stk 1. (Tjenestelister) Læreren har en årlig arbejdstid på 1924 timer (inkl. ferie og fridage) Arbejdsugen er normalt på 37 timer.
Aftalen forudsætter, at der udarbejdes en tjenesteliste for læreren.
I  

 tjenestelisten fastlægges lærerens mødetider samt undervisningstimernes antal  

 og eventuelle placering.
 Lærerens arbejdstid planlægges for en periode - normperioden - på  

 grundlag af et timetal svarende til gennemsnitlig 37 timer pr. uge (7,4 timer  

 pr. dag fordelt over 5 dage).
 Det er arbejdsgiveren, der indenfor rammerne af denne aftale vælger  

 normperiodens længde.
Normalt skal normperioden udgøre mellem 4 og 13 uger.
For de institutioner  

 ( skoler ), hvor undervisningen planlægges for en længere periode end  

 13 uger, kan vælges en længere normperiode, der dog ikke kan overstige et år.
Det er forudsat, at normperioden vælges således, at det er muligt at lægge  

 en fast plan for perioden.
Lærerens tjenesteliste bør kun undtagelsesvist  

 ændres i normperioden, og i givet fald med et passende varsel.
 Ad § 2, stk. 2.
Det forudsættes, at lærerens arbejde udføres på institutionen eller uden  

 for denne efter ledelsens anvisning.
Tid til forberedelse mv. medregnes i  

 overensstemmelse med de retningslinier, som er anført i bemærkningerne til §  

 10, stk. 3, 4 og 5.
 Ad § 3, stk. 2.
 Arbejdet tilrettelægges normalt på hverdage, mandag til fredag.
 Hvis der tilrettelægges arbejde på lørdage, søndage eller helligdage,  

 f.eks. i forbindelse med særligt tilrettelagt undervisning eller lignende,  

 gives der et tilsvarende antal erstatningsfridage i samme normperiode.  

 Bestemmelserne skal sikre læreren et antal fridage årligt, svarende til det  

 årlige antal fridage der tilkommer statens tjenestemænd.
 Ad § 3, stk. 3.
 Aftalen giver mulighed for, at læreren frivilligt påtager sig kortvarig  

 tjeneste på en fridag til løsning af opgaver, der er uopsættelige.
ARBEJDSOPGAVER Ad § 9.
 I den arbejdstid, hvor læreren ikke underviser eller forbereder  

 undervisning, varetager læreren andet arbejde inden for sit arbejdsområde  

 efter ledelsens anvisning, jf. bilag 1, punkt 3, 4 og 5.
Det forudsættes, at der er et hensigtsmæssigt forhold mellem tildelte  

 opgaver og den tid, læreren har til rådighed til varetagelsen af det tillagte  

 arbejde.
Der skal ved udarbejdelse af tjenestelisten tages højde for, at  

 læreren får mulighed for at forberede de opgaver uden for undervisningen,  

 hvor forberedelse er nødvendig for løsning af opgaven, idet det er forudsat,  

 at de tildelte opgaver kan løses indenfor den hertil afsatte tid.
UNDERVISNING OG FORBEREDELSE Ad § 10, stk. 1 og 2.
Der er ikke med aftalen taget stilling til lektionslængden, der fastsættes  

 af ledelsen.
Hvor det er pædagogisk begrundet, kan der fastsættes en anden  

 lektionslængde end 45 minutter.
Lektionslængden bør normalt ikke være mindre  

 end 30 minutter.
 620 timer til undervisning årligt svarer til 827 lektioner a 45 minutter.
 21 timer til undervisning ugentligt svarer til 28 lektioner a 45 minutter.
 Det er forudsat, at der ikke planlægges med et højere timetal end de  

 anførte bortset fra mindre afvigelser af skemamæssige årsager.
 Hvis det fastsatte ugentlige eller årlige maksimale undervisningstimetal  

 overskrides, tilkommer der læreren en kontant godtgørelse, jf. § 14,  

 henholdsvis § 15.
Ad § 10, stk 3 og 4. (Forberedelsestidens beregning og placering) For hver 60 minutters undervisning ydes der læreren 60 minutter til  

 forberedelse mv.
 Lærerens tid til forberedelse beregnes på grundlag af antallet af  

 undervisningstimer på lærerens tjenesteliste for den pågældende normperiode.
 Forberedelsestiden anvendes til de opgaver, som er anført i bilag 1,  

 punkt 2 , til aftalen.
 Det er forudsat, at den enkelte lærer selv tilrettelægger forberedelse og  

 efterbehandling af undervisningen og anvender den fornødne tid hertil.
 Det er endvidere forudsat, at forberedelsen kan finde sted på  

 institutionen eller uden for denne, ligesom flere lærere kan aftale, at  

 forberedelsen eller dele af denne sker i samarbejde.
 Forberedelse og efterbehandling mv. finder sted uden for den i  

 tjenestelisten fastlagte tid.
 Lærere med et betydeligt undervisningsomfang kan have behov for at løse en  

 del af de opgaver, som er dækket af forberedelsestiden, i tidsmæssig  

 sammenhæng.
Hvis ledelsen eller læreren finder det hensigtsmæssigt, tilrettelægges  

 tjenesten derfor således, at op til 25 procent af den tid, der er afsat til  

 forberedelse mv., samles i perioder af mindst 2 sammenhængende dage  

 (mandag-fredag), hvor der ikke er planlagt anden tjeneste.
I forbindelse med  

 søgnehelligdage kan dagene dog gives enkeltvis.
 Sådanne dage medregnes med 7,4 timer pr. dag i de(n) normperiode(r)  

 indenfor opgørelsesåret, hvor de er placeret. 1 dag årligt kan medregnes med  

 et mindre timetal (resttimetallet).
Den enkelte lærer har ikke krav på at få afsat mere end 20 sådanne dage i  

 opgørelsesåret.
Placeringen fastlægges af ledelsen efter drøftelse med  

 læreren.
25 procent af forberedelsestiden til 592 undervisningstimer årligt svarer  

 til 20 dage.
Varetages et højere undervisningstimetal, vil de 25 procent af  

 forberedelsestiden for de overskydende timer, kunne indregnes i  

 opgørelsesårets sidste normperiode.
 I øvrigt medregnes den tid, der er afsat til forberedelse mv., i den  

 normperiode, hvor undervisningen er placeret.
Ad § 10, stk. 5 Tiden medregnes i arbejdstidsopgørelsen på samme måde som tid til  

 forberedelse mv. i den normperiode, hvor undervisningstimerne er placeret.
 Tiden kan tidligst medregnes fra begyndelsen af den normperiode, hvori  

 læreren fylder 60 år.
 Lærere, der får medregnet yderligere tid, kan ikke få overtidsbetaling.  

 Hvis normen undtagelsesvis overskrides, afspadseres de overskydende timer i  

 den efterfølgende normperiode i forholdet 1:1.
OVERARBEJDE Ad § 11. (opgørelse af arbejdstid) Når en normperiode er afsluttet, opgøres arbejdstiden.
I opgørelsen  

 medregnes:
- præsterede arbejdstimer i henhold til tjenestelisten, inklusive sygedage  

 og ekstra tjeneste - afspadsering af overarbejde udført i en tidligere normperiode, jf. § 11 - feriedage - afvikling af opsparede fridage, jf. § 12.
- søgnehelligdage - tid til forberedelse mv., jf. bemærkningerne til § 10, stk. 3, 4 og 5.
- tid efter § 18 om lokale aftaler Deltagelse i godkendt efter- og videreuddannelse følger reglerne i aftale  

 af 11. marts 1991 om arbejdstid mv. i forbindelse med kursusdeltagelse, som  

 er vedlagt som bilag D.
I det omfang der heri er henvist til  

 arbejdstidsaftalen for statens tjenestemænd, følges de tilsvarende regler i  

 nærværende aftale.
 Fravær indgår i arbejdstidsopgørelsen med den i § 8 anførte tid.
 Tilfældig forlængelse af den planlagte tjeneste medregnes i opgørelsen af  

 arbejdstiden, for så vidt overskridelsen udgør mere end 15 minutter.
 Ad § 11, stk 4.
 Såfremt det skønnes, at præsteret overarbejde ikke vil kunne godtgøres med  

 frihed inden udløbet af den angivne frist, vil overarbejdsbetaling kunne ydes  

 inden udløbet af fristen.
 Ad § 12, stk. 2 og § 15.
 Det er forudsat, at amtsrådet fastsætter hvilket opgørelsesår, der skal  

 anvendes.
 Ad § 13.
Natpenge mv. efter § 13 udbetales alene for den arbejdstid, der er  

 omfattet af tjenestelisten eller i øvrigt er godkendt.
Natpenge mv. udbetales  

 således ikke for tid til forberedelse mv. efter § 10, stk. 3 og 5.
SÆRLIGE BESTEMMELSER FOR LÆRERE MED NEDSAT ARBEJDSTID Ad § 16.
For lærere med nedsat arbejdstid nedsættes normen vedrørende arbejdstid og  

 lønnen forholdsmæssigt.
Sygedage mv. og søgnehelligdage medregnes i  

 arbejdstidsopgørelsen med et forholdsmæssigt timetal, ligesom det årlige  

 timetal til undervisning nedsættes forholdsmæssigt.
Det er forudsat, at der ved merbeskæftigelse af fastere karakter foretages  

 en ændring af lærerens beskæftigelsesgrad.
Pensionsalderoptjening beregnes på  

 grundlag af den højere beskæftigelsesgrad.
 Såfremt arbejdets samlede omfang ved normperiodens udløb har oversteget  

 den fastsatte arbejdstid for fuldtidsansatte, anvendes reglerne om  

 overarbejde i § 11.
FERIE Ad § 17.  Den nævnte ferieaftale er udsendt med Finansministeriets  

 cirkulære af 29. oktober 1987 om ferieregler for statens tjenestemænd.
 Ad § 18.
Der er mulighed for at indgå lokalaftale om, at særlige hverv og opgaver,  

 jf. bilag 1, punkt 4, indregnes i arbejdstiden med et gennemsnitligt antal  

 timer pr. uge i normperioden (»akkord«). Disse timer indgår ikke i  

 tjenestelisten.
Der kan i forbindelse med aftalens indgåelse træffes  

 beslutning om, i hvilket omfang arbejdsopgaven skal udføres på institutionen,  

 f.eks. i forbindelse med træffetid.
 Ad § 18. stk. 3.
 Parterne kan endvidere indgå aftale om supplering eller fravigelse af  

 aftale om arbejdstid mv. i forbindelse med kursusdeltagelse, jf. bilag D, §  

 7.
II.
AFTALEN OM ARBEJDSTID FOR LEDERE 1. Aftalen indebærer, at forstandere, viceforstandere  

 og afdelingsledere ikke længere er omfattet af lærernes arbejdstidsaftale,  

 men fremtidigt følger arbejdstidsreglerne for statens tjenestemænd uden  

 højeste arbejdstid.
 Viceforstandere og afdelingsledere, der pålægges at undervise i mere end  

 30 procent af den samlede arbejdstid (svarende til 288 årlige  

 undervisningstimer excl. forberedelse), følger dog arbejdstidsaftalen for  

 lærere.
 Det er forudsat, at forstandere, viceforstandere og afdelingsledere er  

 kvalificeret til at undervise, dvs. at de opfylder de uddannelseskrav, der  

 stilles i henhold til lov om specialundervisning.
 Der er ikke ved aftalen truffet beslutning om anvendelse af dele af den  

 samlede arbejdstid til bestemte formål.
Amtsrådet kan således fremover disponere over ledernes samlede arbejdstid  

 i overensstemmelse med stillingernes indhold og karakter.
I arbejdstiden kan  

 som hidtil indgå undervisningsopgaver.
 Selvom der ikke er fastsat undervisningsforpligtelse, har de af aftalen  

 omfattede ledere ret til at undervise.
 Det har været parternes forudsætning, at der ikke pålægges lederne at  

 undervise i videre omfang end hidtil.
 En fastsat undervisningsforpligtelse kan opfyldes som et gennemsnit over  

 flere år.
 2. Ved eventuelt merarbejde anvendes reglerne i  

 Økonomi- og Budgetministeriets cirkulære nr. 206 af 10/11 1971 om godtgørelse  

 for merarbejde til tjenestemænd i staten, for hvem der ikke gælder en højeste  

 tjenestetid.
 3. Ledere er omfattet af Finansministeriets cirkulære  

 af 29. oktober 1987 om ferieregler for statens tjenestemænd.
 4. Ved viceforstanderes og afdelingslederes overgang  

 fra arbejdstidsreglerne for lærere til arbejdstidsreglerne for ledere  

 vederlægges eventuelt opgjort overarbejde efter reglerne om  

 overarbejdsbetaling i aftalen om arbejdstid for lærere.
Finansministeriet, Administrations- og Personaledepartementet Den 13. februar 1992 P.M.V E.B.
Mogens Esmarch BILAG A AFTALE OM ARBEJDSTID MV.
FOR LÆRERE VED SELV- STÆNDIGE AMTSKOMMUNALE INSTITUTIONER FOR SPECIALUNDERVISNING FOR VOKSNE I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 572 af 5. august 1991, aftales  

 følgende:
OMRÅDE § 1.  Aftalen omfatter lærere, der er ansat ved  

 selvstændige amtskommunale institutioner for specialundervisning for voksne  

 efter lovbekendtgørelse nr. 473 af 20. juni 1991, samt tilsvarende  

 tjenestemænd ved den kommunale specialundervisning for voksne i Frederiksberg  

 kommune.
 Stk. 2.  Aftalen omfatter endvidere viceforstandere og  

 afdelingsledere ved de i stk. 1 nævnte institutioner, der er tillagt mere end  

 30 procent af den årlige arbejdstid til undervisning og forberedelse.
ARBEJDSTID § 2.  Arbejdstiden fastsættes for en periode  

 (normperioden) på grundlag af et timetal svarende til gennemsnitlig 37 timer  

 pr. uge.
Normperioden fastsættes af institutionens ledelse og udgør normalt  

 mellem 4 og 13 uger.
 Stk. 2.  Ved arbejdstiden forstås tiden mellem mødetid  

 på arbejdsstedet (det beordrede mødested) og det tidspunkt, hvor læreren  

 atter kan forlade dette, tillagt den tid der er afsat til forberedelse mv.,  

 jf. § 10 stk. 3, 4 og 5.
 § 3.  Tjenesten tilrettelægges normalt på hverdage,  

 mandag til fredag.
 Stk. 2.  Ved tjeneste på lørdage, søndage eller  

 helligdage gives et tilsvarende antal erstatningsfridage i samme normperiode.
Stk. 3.  En lærer kan efter aftale frivilligt påtage sig  

 kortvarig tjeneste på en fridag, uden at denne betragtes som bortfaldet.
I  

 sådanne tilfælde ydes der læreren en betaling beregnet efter satsen for  

 overarbejdsbetaling på udbetalingstidspunktet.
 § 4.  Pauser af mindre end 1/2 times varighed  

 medregnes i arbejdstiden, hvis læreren er forpligtet til at blive på  

 arbejdsstedet og står til rådighed for arbejdsgiveren.
 Stk. 2.  Den daglige tjeneste skal så vidt muligt være  

 samlet og kan ikke deles i mere end 2 dele.
 Stk. 3.  Ved mødevirksomhed, kulturelle arrangementer og  

 lignende, hvor kontakten til andre persongrupper gør det hensigtsmæssigt, at  

 dette arbejde udføres i aftentimerne, kan tjenesten indtil 20 gange årligt  

 deles i 3 dele.
 Stk. 4.  3-delt tjeneste indgår i arbejdstidsopgørelsen  

 med den faktisk udførte tjeneste, dog mindst 7,4 timer.
 § 5.  Hvis læreren tilkaldes til ekstratjeneste med et  

 varsel på mindre end 24 timer, indgår denne i arbejdstidsopgørelsen med  

 mindst 3 timer.
 § 6.  Ved tjeneste uden for det faste arbejdssted  

 medregnes transporttiden til og fra arbejdsstedet som arbejdstid.
 Stk. 2.  Arbejdsfri perioder uden for det faste  

 arbejdssted på indtil 2 timer medregnes som arbejdstid.
 Stk. 3.  Såfremt en arbejdsfri periode uden for det  

 faste arbejdssted er af længere varighed end anført i stk. 2, men ikke  

 overstiger 6 timer, medregnes hele perioden med 1/3 af tiden.
 Stk. 4.  I øvrigt medregnes arbejdsfri perioder ikke.
 § 7.  Rejser, der udføres som en del af tjenesten,  

 medregnes i arbejdstiden, dog højst med 13 timer pr. døgn, med mindre andet  

 aftales lokalt.
 Stk. 2.  Tjeneste på det fremmede tjenestested medregnes  

 efter de almindelige regler for opgørelse af tjenestetid.
§ 8.  Arbejdsdage, på hvilke læreren er fraværende på  

 grund af sygdom eller andet lovligt forfald, indgår i arbejdstidsopgørelsen  

 med den planlagte arbejdstid.
Hvis der ikke er planlagt nogen arbejdstid,  

 regnes med 7,4 timer pr. dag.
 Stk. 2.  Feriedage og søgnehelligdage indgår i  

 arbejdstidsopgørelsen med 7,4 timer pr. dag.
ARBEJDSOPGAVER § 9.  Lærerens arbejdsopgaver omfatter  

 specialundervisning og specialpædagogisk bistand til voksne handicappede samt  

 andre pædagogisk/administrative opgaver.
 Lærerens arbejdsopgaver fremgår af bilag 1.
UNDERVISNING OG FORBEREDELSE § 10.  Læreren kan normalt højst tillægges 620 timer  

 årligt til specialundervisning (jf. bilag 1, punkt 1).
 Stk. 2.  Læreren kan normalt højst tillægges 21 timer  

 ugentligt til specialundervisning.
Stk. 3.  Når læreren er tillagt specialundervisning,  

 medregnes for hver 60 minutter, yderligere 60 minutter til forberedelse og  

 opgaveudarbejdelse, efterbehandling, bedømmelse af undervisningen.
Inden for  

 den afsatte tid skal læreren udføre de i bilag 1, punkt 2, nævnte  

 arbejdsopgaver.
 Stk. 4.  En del af den i stk. 3 fastsatte tid til  

 forberedelse mv. kan medregnes i arbejdstidsopgørelsen i en foregående  

 og/eller en efterfølgende normperiode.
Stk. 5.  For lærere, der er fyldt 60 år, og som anmoder  

 herom, medregnes for hver 60 minutters undervisning yderligere 25 minutter ud  

 over det i stk. 3 fastsatte.
Arbejdstimer udover den for normperioden  

 fastsatte arbejdstid, jf. § 2, stk. 1, afspadseres som nævnt i § 11, dog uden  

 tillæg på 50 procent. § 11, stk. 4, finder ikke anvendelse.
OVERARBEJDE § 11.  Overarbejde bør så vidt muligt undgås.
Stk. 2.  Såfremt arbejdets omfang ved normperiodens  

 udløb har oversteget den fastsatte arbejdstid for fuldtidsansatte, jf. § 2,  

 stk. 1, godtgøres den overskydende tid med frihed af samme varighed med  

 tillæg af 50 pct.
Erstatningsfrihed skal, såfremt overarbejdet har et  

 tilstrækkeligt omfang, fortrinsvis gives som hele fridage af 7,4  

 arbejdstimer.
 Stk. 3.  Erstatningsfriheden skal - medmindre andet  

 aftales mellem ledelsen og læreren - gives i den efterfølgende normperiode.
Stk. 4.  Kan erstatningsfriheden ikke gives i den  

 efterfølgende normperiode, eller på det mellem læreren og ledelsen aftalte  

 tidspunkt, ydes i stedet overarbejdsbetaling.
Satserne for  

 overarbejdsbetaling beregnes med 1/1924 af vedkommende lærers årsløn (på  

 udbetalingstidspunktet) med et tillæg af 50 procent.
FRIHEDSOPSPARING VED AFTEN- OG NATTJENESTE § 12.  For hver fulde 37 timers tjeneste, der efter  

 ordre eller i følge en godkendt tjenesteliste er udført i tidsrummet fra  

 klokken 17.00 til klokken 06.00, ydes der 2 timers frihed.
I beregningen  

 indgår tillige tjeneste, der udføres i tiden kl. 14-17 som led i en forud  

 tilrettelagt tjeneste, hvoraf mindst halvdelen ligger efter kl. 17.
Stk. 2.  Frihedsopsparingen opgøres en gang årligt i  

 tilslutning til årets sidste normopgørelse.
Ved aftale mellem læreren og  

 institutionen kan der dog ske løbende afvikling af opsparet frihed.
 Stk. 3.  Den opsparede frihed afvikles i form af hele  

 fridage.
 Stk. 4.  Hvis den opsparede frihed ikke er afviklet  

 senest 6 måneder efter opgørelsesperiodens udløb, ydes betaling med satsen  

 for overarbejdsbetaling på udbetalingstidspunktet, jf. § 11, stk 4.
ARBEJDSTIDSBESTEMTE TILLÆG § 13.  Natpenge, godtgørelse for tjeneste på lørdage,  

 søn- og helligdage, mandage, grundlovsdag og juleaftensdag, samt godtgørelse  

 for delt tjeneste og indgreb i på forhånd fastlagte fridage, ydes efter de  

 for statens tjenestemænd gældende regler.
§ 14.  For hver time læreren underviser udover den i §  

 10, stk. 2, nævnte grænse for ugentlig undervisning, ydes en godtgørelse, der  

 svarer til godtgørelsen for arbejde på lørdage.
Godtgørelsen ydes for hver  

 påbegyndte halve time.
 § 15.  En gang årligt, i tilknytning til årets sidste  

 normopgørelse, opgøres omfanget af undervisningstimer for det afviklede  

 opgørelsesår.
 Stk. 2.  For hver time, hvormed det i § 10, stk 1,  

 nævnte årlige maksimum for undervisning er overskredet, ydes en godtgørelse,  

 der svarer til 2 gange godtgørelsen for tjeneste på søn- og helligdage.  

 Godtgørelsen ydes for hver påbegyndte halve time.
SÆRLIGE BESTEMMELSER FOR LÆRERE MED NEDSAT ARBEJDSTID § 16.  For lærere med nedsat arbejdstid ydes løn i  

 forhold til den nedsatte arbejdstid og de i § 8 samt § 10, stk. 1, nævnte  

 arbejdstimer nedsættes forholdsmæssigt.
 Stk. 2.  Eventuel merbeskæftigelse af midlertidig  

 karakter godtgøres med frihed af samme varighed eller normal timeløn.
FERIE § 17.  Aftale af 26. oktober 1987 om ferieregler for  

 statens tjenestemænd finder anvendelse for lærere omfattet af nærværende  

 aftale.
LOKALAFTALER § 18.  Det kan ved lokalaftale aftales, at særlige  

 hverv og opgaver, jf. bilag 1, pkt. 4, medregnes i arbejdstiden med et  

 gennemsnitligt antal timer pr. uge i normperioden.
Stk. 2.  Ved lokalaftale kan det aftales, at læreren som  

 en del af sin tjeneste ved ansættelsesmyndigheden varetager anden  

 undervisning og/eller andre pædagogisk/administrative opgaver end de i bilag  

 1 nævnte, samt om vilkårene herfor.
Lokalaftale kan dog ikke indgås om  

 undervisning og andre pædagogisk/administrative opgaver, der er omfattet af  

 en aftale om kombinationsbeskæftigelse.
 Stk. 3.  Lokalaftaler indgås mellem amtsrådet og den  

 lokale kreds af Speciallærerforeningen af 1981.
IKRAFTTRÆDEN § 19.  Denne aftale har virkning fra 1. august 1992.
 Stk. 2.  Samtidig ophæves:
 - Aftale af 10. februar 1988 mellem Finansministeriet og Lærernes  

 Centralorganisation om tjenestetid for ledere og lærere ved selvstændige  

 institutioner for specialundervisning for voksne og samtlige ændrings- og  

 tillægsaftaler samt protokollater vedrørende tjenestetid for ledere og lærere  

 ved selvstændige institutioner for specialundervisning for voksne.
 - Aftale af 10. februar 1988 mellem Finansministeriet og Lærernes  

 Centralorganisation om aflønning, afspadsering af overtimer, afvikling af  

 undertimer, overtimebetaling og vederlæggelse af midlertidige timer for  

 ledere og lærere ved selvstændige in- stitutioner for specialundervisning for  

 voksne og samtlige ændrings- og tillægsaftaler samt protokollater i  

 tilknytning hertil.
 - Aftale af 15. februar 1988 mellem Finansministeriet og Lærernes  

 Centralorganisation om tjenestetid mv. for undervisende børnehave- og  

 fritidshjemslærere samt undervisende omsorgsassistenter for så vidt angår  

 institutioner for specialundervisning for voksne.
 - Alle ordninger omkring tjenestetid for lærere og undervisende pædagoger  

 ansat ved selvstændige amtskommunale institutioner for specialundervisning  

 for voksne, fastsat af Undervisnings-, Kultur- og Socialministerierne.
 - Aftale af 2. marts 1990 mellem Finansministeriet og Lærernes  

 Centralorganisation om ferieregler for tjenestemænd i folkeskolen m.fl. for  

 så vidt angår lærere ansat ved selvstændige amtskommunale institutioner for  

 specialundervisning for voksne.
 - Aftale af 6. december 1990 mellem Finansministeriet og Lærernes  

 Centralorganisation om ulempegodtgørelse til tjenestemænd i folkeskolen mv.  

 for så vidt angår lærere ansat ved selvstændige amtskommunale institutioner  

 for specialundervisning for voksne.
 § 20.  Aftalen kan opsiges med 6 måneders varsel til  

 udløb pr. 31. marts, dog tidligst til den 31. marts 1995.
 Stk. 2.  Lokalaftaler efter § 18 kan opsiges til ophør  

 med 3 måneders varsel, medmindre parterne aftaler andre opsigelsesregler.
 København, den 13. februar 1992.
Lærernes Centralorganisation  

 Finansministeriet P.M.V.
Martin Rømer H.C.
Jensen Bilag 1 Bilag til aftale om arbejdstid for lærere BILAG B AFTALE OM ARBEJDSTID M.V.
FOR LEDERE VED SELVSTÆNDIGE AMTSKOMMUNALE INSTITUTIONER FOR SPECIALUNDERVISNING FOR VOKSNE I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 572 af 5. august 1991, aftales  

 følgende:
 § 1.  Aftalen omfatter forstandere, viceforstandere og  

 afdelingsledere ved selvstændige amtskommunale institutioner for  

 specialundervisning for voksne efter lovbekendtgørelse nr. 473 af 20. juni  

 1991, samt tilsvarende tjenestemænd ved den kommunale specialundervisning for  

 voksne i Frederiksberg kommune.
 Stk. 2.  Aftalen omfatter ikke viceforstandere og  

 afdelingsledere, der på grund af undervisningsomfanget er omfattet af aftalen  

 om arbejdstid mv. for lærere ved selvstændige amtskommunale institutioner med  

 specialundervisning for voksne.
 § 2  Reglerne om statens tjenestemænd uden højeste  

 arbejdstid, herunder reglerne om godtgørelse for merarbejde, finder  

 anvendelse for ledere omfattet af nærværende aftale.
 § 3.  Forstandere, viceforstandere og afdelingsledere  

 skal have undervisningskompetence indenfor undervisningsområdet og har ret  

 til at undervise.
 § 4.  Aftalen har virkning fra 1. august 1992. Aftalen  

 kan opsiges af hver af parterne med 6 måneders varsel til 31. marts, dog  

 tidligst til den 31. marts 1995.
 København, den 13. februar 1992.
Lærernes Centralorganisation  

 Finansministeriet P.M.V.
Martin Rømer H.C.
Jensen BILAG C PROTOKOLLAT TIL AFTALE OM ARBEJDSTID MV.
FOR LÆRERE VED SELVSTÆNDIGE AMTSKOMMUNALE INSTITUTIONER FOR SPECIALUNDERVISNING FOR VOKSNE 1. I forbindelse med aftaleforhandlingerne 1995  

 udmøntes dele af eventuelle effektiviseringsgevinster, som opnås i  

 tilslutning til aftale om arbejdstid mv. for lærere ved selvstændige  

 amtskommunale institutioner for specialundervisning for voksne.
 2. Parterne er enige om, at 20 pct. af et eventuelt  

 fald i tidsforbruget til undervisning og forberedelse målt over en 12  

 måneders periode i henholdsvis 1991/92 og 1993/94, er et  

 effektiviseringspotentiale, som er en følge af de ændrede arbejdstidsregler.  

 50 pct. af værdien heraf kan udmøntes.
3. Den del af effektiviseringsgevinsten, der kan  

 udmøntes, beregnes på følgende måde: I.
For skoleåret 1. august 1991 til 31.  

 juli 1992 beregnes A som gennemsnitligt timeforbrug pr. fuldtidsansatte lærer  

 (inkl. deltidsbeskæftigede omregnet til fuldtidsbeskæftigede):  

(skematimer+vikartimer *2*45/60
A=-------------------------------- antal fuldtidsansatte  

 1991-92  II.
For det senest afsluttede opgørelsesår inden 1/8-94 beregnes  

 B som gennemsnitligt timeforbrug pr. fuldtidsansatte lærer (inkl.  

 deltidsbeskæftigede omregnet til fuldtidsbeskæftigede):  

undervisningstimer+forberedelse
B=---------------------------------- antal fuldtidsansatte  

 1993-94 III.
Effektivisering pr. fuldtidsansat C:  (A-B) *20%
C=-------------- 1680  IV.
Værdi af effektiviseringsgevinst  

 der kan udmøntes:  C* antal fuldtidsansatte 1993/94 * årsløn* 50
--------------------------------------------- 100  Årslønnen  

 opgøres som årslønnen på skalatrin 30 (III) inkl. generelt tillæg pr. 1.  

 april 1994 tillagt 1,5% i særlig feriegodtgørelse.
 4. Opgørelser af timer og antal fuldtidsbeskæftigede  

 skal være afsluttet senest 1. oktober 1994.
 Opgørelserne foretages for hver enkelt institution af den enkelte  

 amtskommune i samarbejde med den lokale kreds af Speciallærerforeningen af  

 1981.
 5. Anvendelse af værdien af effektiviseringsgevinsten  

 sker efter aftale mellem Finansministeriet og Lærernes Centralorganisation.  

 Parterne er enige om, at der ved udmøntning kan tages hensyn til eventuelle  

 lokale eller funktionsmæssige variationer i effektiviseringen.
