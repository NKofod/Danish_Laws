 I medfør af § 23, stk. 6, i lov nr. 179 af 14. maj 1980 om en  

 værdipapircentral fastsættes:
 § 1.  Klage over en afgørelse om registrering, ændring  

 eller udslettelse af rettigheder vedrørende fondsaktiver registreret i  

 Værdipapircentralen, som er truffet af Værdipapircentralen eller et  

 kontoførende institut, indgives til Værdipapircentralens klageafdeling  

 (Helgeshøj Alle 61, 2630 Tåstrup) inden fire uger efter, at meddelelse efter  

 lovens § 10 er afsendt.
 Stk. 2.  Krav om erstatning kan ikke indgives til  

 klageafdelingen.
§ 2.  Klage efter § 1, stk. 1, kan indgives af 1. enhver, der har en rimelig interesse heri, 2. det kontoførende institut, såfremt det vil anfægte  

 en afgørelse truffet af Værdipapircentralen, eller 3. Værdipapircentralen, såfremt den vil anfægte en  

 afgørelse truffet af et kontoførende institut.
Stk. 2.  Klage sker ved indlevering til klageafdelingen  

 af et klageskrift, som skal være underskrevet af klageren.
Såfremt klageren  

 benytter en fuldmægtig, der ikke er advokat, skal klagen ledsages af en  

 fuldmagt.
Er klagen indgivet telegrafisk eller ved anden fjernskrift, skal  

 den uden unødigt ophold følges af en skriftlig bekræftelse.
 Stk. 3.  Genpart af klagen skal af klageafdelingen  

 fremsendes til det kontoførende institut, Værdipapircentralen, ejeren af  

 kontoen og indehaveren af den rettighed, klagen angår. Øvrige registrerede  

 rettighedshavere underrettes af klageafdelingen i det omfang, denne skønner,  

 at rettighedshaveren har rimelig interesse i klagen.
Stk. 4.  Klageafgiften er 100 kr., der skal indbetales  

 til klageafdelingen samtidig med klagens indgivelse.
Afgiften tilbagebetales,  

 såfremt 1. klagen afvises i henhold til § 4, stk. 1, nr. 1  

 eller 3, 2. klageren får medhold, eller 3. den indklagede omgør sin afgørelse efter lovens §  

 15 som følge af klagen.
§ 3.  Klagen skal oplyse 1. den afgørelse, der påklages, og 2. klagerens påstand og anbringender.
 Stk. 2.  Klageren skal endvidere vedlægge eventuelle  

 dokumenter eller bilag af betydning for sagen.
§ 4.  Klagen skal afvises, såfremt 1. klage ikke er rettidigt indgivet, 2. klageren mangler klageret efter § 2, stk. 1, 3. klageafdelingen ikke er berettiget til at behandle  

 sagen, eller 4. klageafgift ikke er indbetalt.
 Stk. 2.  Klageafdelingen kan afvise at behandle klager,  

 der skønnes åbenbart grundløse.
Stk. 3.  Er bestemmelserne i § 2, stk. 2 og 4, eller §  

 3, ikke iagttaget, skal klageren så vidt muligt opfordres til at afhjælpe  

 manglen inden for en af klageafdelingen fastsat kort frist.
Undlader klageren  

 at afhjælpe manglen, skal klagen afvises.
§ 5.  Den, hvis afgørelse er påklaget, indsender, for  

 så vidt afgørelsen ikke omgøres efter lovens § 15, inden 10 dage efter  

 afsendelsen af genparten, jfr. § 2, stk. 3, til klageafdelingen 1. kopi af den påklagede afgørelse, 2. bilag af betydning for sagen, og 3. en erklæring om klagen.
 Stk. 2.  Den, hvis afgørelse er påklaget, skal tilsende  

 sagens parter en kopi af den i stk. 1, nr. 3, nævnte erklæring.
§ 6.  Sagens parter har adgang til at indsende  

 skriftlige udtalelser til klageafdelingen.
Udtalelser, der fremkommer til  

 klageafdelingen senere end 10 dage efter afsendelse af den i § 5, stk. 2,  

 nævnte meddelelse, tages kun i betragtning, såfremt der endnu ikke er truffet  

 afgørelse i sagen.
 Stk. 2.  Klageafdelingen kan fra parterne indhente  

 oplysninger eller erklæringer.
 § 7.  Klageafdelingen træffer sin afgørelse i sagen på  

 det indkomne skriftlige grundlag.
Stk. 2.  Hvor særlige grunde taler derfor, kan  

 klageafdelingen bestemme, at der skal foretages mundtlig forhandling.  

 Parterne opfordres i så fald til at give møde.
Udebliver klageren, afgøres  

 sagen på det foreliggende grundlag.
 § 8.  Klageafdelingen drager omsorg for, at sagens  

 afgørelse fremmes mest muligt.
§ 9.  Bekræftet afskrift af klageafdelingens afgørelse  

 tilsendes sagens parter.
Til andre parter end Værdipapircentralen og det  

 kontoførende institut skal afskriften sendes i anbefalet brev.  

 Værdipapircentralen drager omsorg for, at der, hvis der ikke inden  

 kærefristens udløb er kæret i henhold til lovens § 25, foretages de  

 foranstaltninger vedrørende registrering, ændring eller udslettelse af  

 rettigheder, som klageafdelingens afgørelse giver anledning til.
 § 10.  Klageafdelingen kan af egen drift eller efter  

 begæring berigtige fejl, som måtte forekomme i afgørelsen, når fejlene angår  

 ord, navne eller tal, der alene er af formel karakter.
 § 11.  En person, der af industriministeren er udnævnt  

 til at varetage klageafdelingen, må ikke deltage i behandlingen af nogen sag,  

 såfremt der foreligger omstændigheder, der er egnet til at svække hans  

 upartiskhed i sagen.
 Stk. 2.  Mener han, at de i stk. 1 omhandlede  

 omstændigheder foreligger, indkalder han stedfortræderen.
 § 12.  Klager og indlæg skal affattes på dansk.
Stk. 2.  Klageafdelingen kan under mundtlig forhandling  

 tillade, at der afgives forklaring af klageren eller andre på et andet sprog  

 end dansk.
Klageafdelingen træffer samtidig beslutning om, hvorvidt det skal  

 pålægges den, der ønsker forklaring afgivet, at medbringe en tolk.
 § 13.  Klageafdelingen træffer i samarbejde med  

 Værdipapircentralen bestemmelse om, i hvilket omfang og hvorledes  

 klageafdelingens afgørelse skal offentliggøres.
 § 14.  Bekendtgørelsen træder i kraft dagen efter  

 offentliggørelsen i Lovtidende.
