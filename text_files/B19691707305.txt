Luftfartsdirektoratet fastsætter herved følgende forskrifter angående ildfasthedskrav til materialer anvendt i cockpit, kabiner og lastrum på luftfartøjer med max. startvægt over 5.700 kg som forudsætning for luftfartøjers luftdygtighed, jf. ministeriet for offentlige arbejders bekendtgørelse nr. 332 af 27. november 1964, § 1, stk. 1.
 1. Definitioner.
 1.1 Selvslukkende materialer.
 Materialer, der ikke fortsætter at brænde efter fjernelse af  

 flammepåvirkning.
 For opfyldelse af nærværende bestemmelser kan materialer anses  

 selvslukkende, når middelforkulningslængden ved afprøvning i henhold til  

 punkt 2 ikke overskrider 200 mm (8 tommer) ved lodret prøve og 100 mm (4  

 tommer) ved vandret prøve.
 1.2 Flammemodstandsdygtige materialer.
 Materialer, hvis flammeudbredelseshastighed ikke overstiger visse grænser.
 For opfyldelse af nærværende bestemmelser kan materialer anses  

 flammemodstandsdygtige, når udbredelseshastigheden ved afprøvning i henhold  

 til punkt 2 ikke overstiger 100 mm (4 tommer) pr. minut.
 2. Afprøvning.
 2.1 Materialers overensstemmelse med de ovenfor angivne definitioner skal  

 fastslås eller dokumenteres fastslået ved prøver i henhold til:
2.2 Selvslukkende materialer skal prøves lodret.
Når materialet indgår i  

 et helt eller delvis heraf sammensat element, skal en sektion af dette  

 element prøves såvel lodret som vandret.
 Flammemodstandsdygtige materialer skal prøves vandret.
 Lamineret materiale skal prøves som et hele, ikke ved prøvning af de  

 enkelte lag.
 Uanset de i ovennævnte prøveforskrifter opstillede acceptable  

 minimumsværdier kan værdier større end de i ovenstående definitioner angivne  

 minimumsværdier ikke godkendes.
 3.1 Materialer.
 3.1.1 Almindeligt.
 Materialer (inklusive dækmaterialer, såsom maling, plastik o.s.v.) anvendt  

 i cockpit, kabiner og lastrum skal være selvslukkende eller  

 flammemodstandsdygtige.
 3.1.2 Hovedundtagelse:
 Det under pkt. 3.1.1 nævnte gælder dog ikke:
ledningsisolation, rør, plastik i »black boxes«, slidstykker, trisser og små ikke-metalliske emner, der er placeret bag indvendige væg- eller  

 loftspaneler.
 3.2 Selvslukkende materialer.
 Materialer (inklusive materialer til overfladebehandling) anvendt til:
indvendige vægpaneler, indvendige loftspaneler, gardiner og forhæng, strukturelle gulvelementer, bagagehylder, bagagenet, hattehylder, skillerum, inklusive vindskærme, varmeisolering, lysafdækninger i panelform og imprægneret betræk for isolering, skal være selvslukkende.
 3.3 Flammemodstandsdygtige materialer.
 Alle materialer (inklusive materialer til overfladebehandling), som ikke  

 er nævnt under 3.1.2 eller 3.2, skal mindst være flammemodstandsdygtige.
 Vejledende kan nævnes materialer anvendt til:
vinduesrammer af plastik eller andet ikke-metallisk materiale, smalle pyntelister, lysreflektorer, højttalerkegler, luftkonditioneringsriste, stolebetræk, gulvtæpper, solskærme, lysafdækninger, kanaler, randbelyste instrumentpaneler af plastik eller andet ikke-metallisk materiale.
 4. Bestemmelsernes anvendelse.
 4.1 Luftfartøjer, der typegodkendes efter 1. april 1969.
 Efter den 1. april 1969 skal:
 4.1.1 enhver, der ansøger om udstedelse eller godkendelse af et  

 typecertifikat, eller enhver, der ansøger om godkendelse af en ændring af et  

 eksisterende typecertifikat, udstedt efter den 1. april 1969, godtgøre, at de  

 i afsnit 3 specificerede krav er opfyldt i cockpit, kabiner og lastrum.
 4.1.2 ved enhver reparation, ændring eller udskiftning, de anvendte  

 materialer i cockpit, kabiner og lastrum være i overensstemmelse med de i  

 afsnit 3 specificerede krav.
 4.2 Luftfartøjer, der er typegodkendt inden den 1. april 1969.
 4.2.1 Efter den 1. april 1969.
 Afhængig af ændringens omfang kan luftfartsdirektoratet gøre godkendelse  

 af ændringen betinget af, at samtlige materialer i pågældende område, der  

 ikke opfylder de i afsnit 3 nævnte krav, udskiftes med materialer, der  

 opfylder disse krav.
4.2.2 Efter den 1. januar 1970 skal:
4.2.3 Senest den 1. januar 1973 skal samtlige materialer i cockpit og kabiner være udskiftet med  

 materialer, der opfylder disse krav.
 5. Ikrafttræden.
 Denne bestemmelse træder i kraft den 1. april 1969.
