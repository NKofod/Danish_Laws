 Efter § 14 i lov nr. 262 af 7. juni 1972 om dagpenge ved sygdom eller  

 fødsel (dagpengeloven) som ændret ved lov nr. 285 af 26. juni 1975  

 fastsættes:
§ 1 Dagpengeudvalget afgør tvistigheder om ret til dagpenge efter  

 dagpengelovens afsnit I om dagpenge ved sygdom i arbejdsgiverperioden.
 Stk. 2.  Udvalgets afgørelser træffes i overensstemmelse  

 med dagpengelovens regler.
§ 2 Udvalget består af 3 medlemmer samt en opmand, der alle udnævnes af  

 socialministeren. 1 medlem udnævnes efter indstilling fra Dansk  

 Arbejdsgiverforening, 1 medlem efter indstilling fra Landsorganisationen i  

 Danmark og 1 medlem efter indstilling fra Sikringsstyrelsen.
Opmanden, der  

 skal have indsigt i arbejdsretlige forhold, udnævnes efter indstilling fra  

 arbejdsrettens formandskab.
Socialministeren udnævner tillige på samme måde  

 suppleanter for medlemmer og opmand.
Medlemmer, opmand og suppleanter  

 udnævnes for en periode af 3 år.
 Stk. 2.  Formand for udvalget er det medlem, der er  

 udnævnt efter indstilling fra sikringsstyrelsen.
 Stk 3.  Dagpengeudvalgets sekretariatsfunktioner  

 varetages af sikringsstyrelsen.
 Stk. 4.  Sekretariatet indkalder til møder, så ofte det  

 skønnes nødvendigt.
 Stk. 5.  Indkaldelse til møde skal ske med rimeligt  

 varsel.
 Stk. 6.  Dagsorden for mødet samt det materiale, der er  

 nødvendigt for sagernes behandling, udsendes sammen med indkaldelsen til  

 mødet.
§ 3 Udvalget er kun beslutningsdygtigt, når dets 3 medlemmer (eller disses  

 suppleanter) er til stede.
 Stk. 2.  Sager afgøres ved enstemmighed eller flertal,  

 se dog stk. 3.
 Stk. 3.  Såfremt et af udvalgets 3 medlemmer forlanger  

 det, tilkaldes opmanden, der herefter træffer afgørelse i sagen.
§ 4 Ingen af medlemmerne eller opmanden må deltage i behandling af en sag, der  

 berører personer, til hvilke han er knyttet, eller forhold i hvilke han er  

 personlig interesseret.
Kommer en sådan sag til behandling, skal vedkommende,  

 inden sagens behandling påbegyndes, gøre opmærksom på, at han ikke kan  

 deltage i sagens behandling, eller efter omstændighederne redegøre for arten  

 af omfanget af sin interesse i sagens udfald.
I denne forbindelse er  

 pågældende pligtig at besvare de spørgsmål, som udvalgets medlemmer stiller  

 ham.
Stk. 2.  De øvrige medlemmer afgør endeligt, om  

 vedkommende medlem kan deltage i sagens behandling.
I afgørelsen af disse  

 spørgsmål deltager det pågældende medlem ikke.
§ 5 Dagpengeudvalget kan bemyndige udvalgets sekretariat til at varetage  

 bestemte opgaver efter nærmere af udvalget fastsatte forskrifter.
§ 6 I tilfælde af tvistigheder om ret til dagpenge efter bekendtgørelse om  

 dagpenge til søfarende ved sygdom eller fødsel suppleres udvalget med en  

 repræsentant indstillet af den implicerede rederorganisation og en  

 repræsentant indstillet af den implicerede organisation for de søfarende.
§ 7 Udvalgets afgørelser udfærdiges skriftligt med en begrundelse og  

 underskrives af formanden eller den, han har bemyndiget hertil.
§ 8 Afgørelser, der er principielle eller i øvrigt har almindelig interesse,  

 offentliggøres ved sekretariatets foranstaltning.
Det må ikke af de  

 offentliggjorte afgørelser fremgå, hvem afgørelsen vedrører.
§ 9 Der påhviler udvalgets medlemmer, opmanden og de personer, der i øvrigt er  

 knyttet til udvalget, tavshedspligt.
§ 10 Samtidig ophæves dagpengeudvalgets forretningsorden nr. 92 af 23. marts  

 1973.
