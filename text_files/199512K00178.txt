Nr LSF 178 Forslag til Lov om kliniske diætister Fremsat af sundhedsministeren (Yvonne Herløv Andersen) den 17. januar 1996 Vedtaget ved tredjebehandling den 9. april 1996 Lov nr. 307 af 24/04/1996 Kapitel 1 Autorisation m.v.
 § 1. Ret til at betegne sig som klinisk diætist har kun den, der  

 har modtaget autorisation som klinisk diætist efter §§ 2 og 3, stk. 2.
 § 2. Ret til at få autorisation som klinisk diætist har enhver,  

 der her i landet har bestået eksamen i en af Undervisningsministeriet  

 godkendt uddannelse som klinisk diætist, og som derudover har gennemgået en  

 supplerende praktisk uddannelse i Danmark.
 Stk. 2. Sundhedsministeren fastsætter nærmere regler for den i  

 stk. 1 nævnte supplerende praktiske uddannelse.
 Stk. 3. Autorisationen meddeles af Sundhedsstyrelsen, der fører  

 fortegnelse over de meddelte autorisationer.
Stk. 4. Autorisation kan ikke meddeles den, der må antages at være  

 farlig for sine medmennesker under udøvelse af virksomhed som klinisk diætist  

 enten på grund af udvist grov uduelighed eller på grund af legemlige eller  

 sjælelige mangler.
Autorisationen kan endvidere nægtes under de i  

 straffelovens § 78, stk. 2, nævnte omstændigheder.
 Stk. 5. For autorisationen betales et af sundhedsministeren  

 fastsat gebyr.
 § 3. Sundhedsministeren kan fastsætte sådanne bestemmelser om  

 udøvelse af virksomhed her i landet som autoriseret klinisk diætist, som er  

 nødvendige til gennemførelse af overenskomst om fælles nordisk arbejdsmarked  

 for kliniske diætister og direktiver vedtaget af Den Europæiske Union.
Stk. 2. Sundhedsstyrelsen kan meddele autorisation som klinisk  

 diætist til personer, der i udlandet har gennemgået en uddannelse, som kan  

 ligestilles med den i § 2, stk. 1, nævnte uddannelse.
I særlige tilfælde kan  

 Sundhedsstyrelsen i autorisationen fastsætte begrænsninger i den pågældendes  

 udøvelse af virksomhed som klinisk diætisk.
 § 4. Autorisation som klinisk diætist kan fratages og generhverves  

 efter reglerne i lov om sundhedsvæsenets centralstyrelse m.v.
Stk. 2. En klinisk diætist kan over for Sundhedsstyrelsen  

 fraskrive sig autorisationen for tid eller indtil videre.
Autorisationen  

 generhverves, når en fastsat tidsfrist for fraskrivelsen er udløbet, og kan i  

 øvrigt, også inden for en fastsat tidsfrist, generhverves efter ansøgning til  

 Sundhedsstyrelsen, såfremt de omstændigheder, der begrundede fraskrivelsen,  

 ikke længere findes at være til stede.
Stk. 3. Sundhedsstyrelsens afgørelse kan påklages til  

 sundhedsministeren.
Afslår sundhedsministeren klagen, kan klageren forlange  

 afgørelsen indbragt for domstolene, såfremt der er forløbet mindst 1 år  

 efter, at den pågældende har fraskrevet sig autorisationen, eller efter at  

 generhvervelse senest er nægtet ved dom.
Sundhedsministerens afgørelse skal  

 indeholde oplysning om adgang til at begære domstolsprøvelse og om fristen  

 herfor.
Stk. 4. Begæring efter stk. 3 om domstolsprøvelse skal fremsættes  

 over for sundhedsministeren inden 3 uger efter, at sundhedsministerens  

 afgørelse er meddelt den pågældende.
Sundhedsministeren anlægger sag i den  

 borgerlige retsplejes former.
 § 5. Er autorisation som klinisk diætist her i landet givet på  

 grundlag af autorisation i et andet land, kan Sundhedsstyrelsen fratage  

 vedkommende autorisationen, dersom autorisationen i vedkommende andet land  

 bliver frataget pågældende eller på anden måde taber sin gyldighed.
 § 6. Sundhedsstyrelsen giver offentlig meddelelse om  

 autorisationer samt om fratagelse og fraskrivelse i medfør af §§ 4 og 5.
Kapitel 2 Rettigheder og pligter § 7. En autoriseret klinisk diætist er under udøvelsen af sin  

 virksomhed forpligtet til at udvise omhu og samvittighedsfuldhed.
 § 8. Virksomhed som autoriseret klinisk diætist omfatter  

 diætbehandling af sygdomme som diabetes, allergi, hjertesygdomme, fedme,  

 spiseforstyrrelser, sygdomsbetinget vægttab m.v., herunder såvel udformning  

 af diæten som personlig vejledning af patienten.
Stk. 2. Sundhedsstyrelsen fastsætter nærmere regler om kliniske  

 diætisters virksomhedsområde.
Der kan herunder fastsættes regler om, at dele  

 af virksomheden kun må udføres efter henvisning fra eller i samarbejde med  

 læger.
 Stk. 3. Stk. 1 og 2 medfører ingen begrænsninger i andre  

 sundhedspersoners virksomhedsområde.
 § 9. Autoriserede kliniske diætister skal føre journal over deres  

 virksomhed efter nærmere af Sundhedsstyrelsen fastsatte regler.
 Stk. 2. De i stk. 1 nævnte journaler skal opbevares i mindst 10 år  

 fra seneste optegnelse.
 § 10. Autoriserede kliniske diætister er forpligtede til at afgive  

 de indberetninger og anmeldelser, som af hensyn til den offentlige  

 sundhedspleje afkræves dem af sundhedsmyndighederne.
 § 11. En autoriseret klinisk diætist må kun reklamere for sin  

 virksomhedsudøvelse ved meddelelse af oplysninger, der ikke er vildledende  

 eller på anden måde egnede til at fremkalde urigtige forestillinger i  

 offentligheden om den pågældendes kvalifikationer eller behandlingsmåder.
Kapitel 3 Tilsyn § 12. Kliniske diætister er undergivet tilsyn af Sundhedsstyrelsen  

 efter lov om sundhedsvæsenets centralstyrelse m.v.
 Stk. 2. Kliniske diætister er forpligtede til på begæring af  

 tilsynsmyndigheden at afgive alle oplysninger, der er nødvendige for  

 gennemførelse af tilsynet.
Kapitel 4 Straffebestemmelser § 13. Overtrædelse af § 9, stk. 2, § 10, § 11 og § 12, stk. 2,  

 straffes med bøde.
 Stk. 2. I forskrifter, der er udfærdiget i medfør af denne lov,  

 kan der fastsættes straf af bøde for overtrædelse af bestemmelser i  

 forskrifterne.
 § 14. En autoriseret klinisk diætist, der gør sig skyldig i  

 grovere eller gentagen forsømmelse eller skødesløshed under udøvelsen af sin  

 virksomhed, straffes med bøde eller hæfte.
Kapitel 5 Ikrafttrædelses- og overgangsbestemmelser § 15. Loven træder i kraft den 1. oktober 1996.
 § 16. Ret til autorisation som klinisk diætist har personer, som  

 ved lovens ikrafttræden har bestået eksamen som klinisk diætist fra  

 Specialkursus i Husholdning, Århus Universitet, og som herudover kan  

 dokumentere sammenlagt i mindst 1 år inden for de seneste 3 år at have været  

 fuldtidsbeskæftiget som klinisk diætist.
Stk. 2. Ansøgning om autorisation efter stk. 1 skal indsendes til  

 Sundhedsstyrelsen senest 1 år fra lovens ikrafttræden.
Sundhedsstyrelsen kan  

 dispensere fra denne tidsfrist, når særlige forhold taler herfor.
 § 17. En person, der på tidspunktet for lovens ikrafttræden udøver  

 virksomhed som nævnt i § 8, stk. 1, har ret til at få autorisation som  

 klinisk diætist, jf. dog § 2, stk. 4, såfremt den pågældende kan dokumentere  

 følgende:
1) Gennemført uddannelse som enten økonoma eller ernærings- og  

 husholdningsøkonom før 1981 og 2) sammenlagt beskæftigelse som klinisk diætist svarende til 10 års  

 fuldtidsbeskæftigelse inden for de sidste 15 år forud for lovens  

 ikrafttræden.
§ 18. Sundhedsministeren nedsætter et midlertidigt  

 bedømmelsesnævn, der træffer afgørelse om meddelelse af autorisation efter §  

 17, nr. 1 og 2, herunder om ansættelsen som klinisk diætist, jf. § 17, nr. 2,  

 har fundet sted på en for autorisationsopnåelse relevant afdeling m.v.
Nævnet  

 kan i sin afgørelse gøre en autorisation betinget af, at ansøgeren gennemgår  

 en supplerende uddannelse.
 Stk. 2. Nævnet består af 3 medlemmer. 1 medlem (formanden)  

 beskikkes af Sundhedsstyrelsen, 1 medlem beskikkes af Specialkursus i  

 Husholdning ved Aarhus Universitet, og 1 medlem beskikkes af Foreningen af  

 Kliniske Diætister.
Stk. 3. Nævnets afgørelser træffes med flertal.
Ved stemmelighed  

 er formandens stemme afgørende.
Nævnets afgørelser kan ikke indbringes for  

 anden administrativ myndighed.
Stk. 4. Ansøgning om autorisation efter § 17 skal indsendes til  

 Sundhedsstyrelsen senest 1 år fra lovens ikrafttræden.
Sundhedsstyrelsen kan  

 dispensere fra denne tidsfrist, når særlige forhold taler herfor.
 § 19. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Oprindeligt fremsat forslag Kapitel 1 Autorisation m.v.
 § 1. Ret til at betegne sig som klinisk diætist har kun den, der  

 har modtaget autorisation som klinisk diætist efter §§ 2 og 3, stk. 2.
 § 2. Ret til at få autorisation som klinisk diætist har enhver,  

 der her i landet har bestået eksamen i en af Undervisningsministeriet  

 godkendt uddannelse som klinisk diætist, og som derudover har gennemgået en  

 supplerende praktisk uddannelse i Danmark.
 Stk. 2. Sundhedsministeren fastsætter nærmere regler for den i  

 stk. 1 nævnte supplerende praktiske uddannelse.
 Stk. 3. Autorisationen meddeles af Sundhedsstyrelsen, der fører  

 fortegnelse over de meddelte autorisationer.
Stk. 4. Autorisation kan ikke meddeles den, der må antages at være  

 farlig for sine medmennesker under udøvelse af virksomhed som klinisk diætist  

 enten på grund af udvist grov uduelighed eller på grund af legemlige eller  

 sjælelige mangler.
Autorisationen kan endvidere nægtes under de i borgerlig  

 straffelov § 78, stk. 2, nævnte omstændigheder.
 Stk. 5. For autorisationen betales et af sundhedsministeren  

 fastsat gebyr.
 § 3. Sundhedsministeren kan fastsætte sådanne bestemmelser om  

 udøvelse af virksomhed her i landet som autoriseret klinisk diætist, som er  

 nødvendige til gennemførelse af overenskomst om fælles nordisk arbejdsmarked  

 for kliniske diætister og direktiver vedtaget af Den Europæiske Union.
Stk. 2. Sundhedsstyrelsen kan meddele autorisation som klinisk  

 diætist til personer, der i udlandet har gennemgået en uddannelse, som kan  

 ligestilles med den i § 2, stk. 1, nævnte uddannelse.
I særlige tilfælde kan  

 Sundhedsstyrelsen i autorisationen fastsætte begrænsninger i den pågældendes  

 udøvelse af virksomhed som klinisk diætisk.
 § 4. Autorisation som klinisk diætist kan fratages og generhverves efter  

 reglerne i lov om sundhedsvæsenets centralstyrelse m.v.
Stk. 2. En klinisk diætist kan overfor Sundhedsstyrelsen fraskrive  

 sig autorisationen for tid eller indtil videre.
Autorisationen generhverves,  

 når en fastsat tidsfrist for fraskrivelsen er udløbet, og kan i øvrigt, også  

 indenfor en fastsat tidsfrist, generhverves efter ansøgning til  

 Sundhedsstyrelsen, såfremt de omstændigheder, der begrundede fraskrivelsen,  

 ikke længere findes at være til stede.
Stk. 3. Sundhedsstyrelsens afgørelse kan påklages til  

 sundhedsministeren.
Afslår sundhedsministeren klagen, kan klageren forlange  

 afgørelsen indbragt for domstolene, såfremt der er forløbet mindst 1 år  

 efter, at den pågældende har fraskrevet sig autorisationen, eller efter at  

 generhvervelse senest er nægtet ved dom.
Sundhedsministerens afgørelse skal  

 indeholde oplysning om adgang til at begære domstolsprøvelse og om fristen  

 herfor.
Stk. 4. Begæring efter stk. 3 om domstolsprøvelse skal fremsættes  

 over for sundhedsministeren inden 3 uger efter, at sundhedsministerens  

 afgørelse er meddelt den pågældende.
Sundhedsministeren anlægger sag i den  

 borgerlige retsplejes former.
 § 5. Er autorisation som klinisk diætist her i landet givet på  

 grundlag af autorisation i et andet land, kan Sundhedsstyrelsen fratage  

 vedkommende autorisationen, dersom autorisationen i vedkommende andet land  

 bliver frataget pågældende eller på anden måde taber sin gyldighed.
 § 6. Sundhedsstyrelsen giver offentlig meddelelse om  

 autorisationer samt om fratagelse og fraskrivelse i medfør af §§ 4-5.
Kapitel 2 Rettigheder og pligter § 7. En autoriseret klinisk diætist er under udøvelsen af sin  

 virksomhed forpligtet til at udvise omhu og samvittighedsfuldhed.
 § 8. Virksomhed som autoriseret klinisk diætist omfatter  

 diætbehandling af sygdomme som diabetes, allergi, hjertesygdomme, fedme,  

 spiseforstyrrelser, sygdomsbetinget vægttab m.v., herunder såvel udformning  

 af diæten som personlig vejledning af patienten.
Stk. 2. Sundhedsstyrelsen fastsætter nærmere regler om kliniske  

 diætisters virksomhedsområde.
Der kan herunder fastsættes regler om, at dele  

 af virksomheden kun må udføres efter henvisning fra eller i samarbejde med  

 læger.
 Stk. 3. Stk. 1 og stk. 2 medfører ingen begrænsninger i andre  

 sundhedspersoners virksomhedsområde.
 § 9. Autoriserede kliniske diætister skal føre journal over deres  

 virksomhed efter nærmere af Sundhedsstyrelsen fastsatte regler.
 Stk. 2. De i stk. 1 nævnte journaler skal opbevares i mindst 10 år  

 fra seneste optegnelse.
 § 10. Autoriserede kliniske diætister er forpligtede til at afgive  

 de indberetninger og anmeldelser, som af hensyn til den offentlige  

 sundhedspleje afkræves dem af sundhedsmyndighederne.
 § 11. En autoriseret klinisk diætist må kun reklamere for sin  

 virksomhedsudøvelse ved meddelelse af oplysninger, der ikke er vildledende  

 eller på anden måde egnede til at fremkalde urigtige forestillinger i  

 offentligheden om den pågældendes kvalifikationer eller behandlingsmåder.
Kapitel 3 Tilsyn § 12. Kliniske diætister er undergivet tilsyn af Sundhedsstyrelsen  

 efter lov om sundhedsvæsenets centralstyrelse m.v.
 Stk. 2. Kliniske diætister er forpligtede til på begæring af  

 tilsynsmyndigheden at afgive alle oplysninger, der er nødvendige for  

 gennemførelse af tilsynet.
Kapitel 4 Straffebestemmelser § 13. Overtrædelse af §§ 1, 7, 9, 10, 11 og 12, stk. 2, straffes  

 med bøde.
 Stk. 2. I forskrifter, der er udfærdiget i medfør af denne lov,  

 kan der fastsættes straf af bøde for overtrædelse af bestemmelser i  

 forskrifterne.
 § 14. En autoriseret klinisk diætist, der gør sig skyldig i  

 grovere eller gentagen forsømmelse eller skødesløshed under udøvelsen af sin  

 virksomhed straffes med bøde eller hæfte.
Kapitel 5 Ikraftrædelses- og overgangsbestemmelser § 15. Loven træder i kraft den 1. oktober 1996.
 § 16. Ret til autorisation som klinisk diætist har personer, som  

 ved lovens ikrafttræden har bestået eksamen som klinisk diætist fra  

 Specialkursus i Husholdning, Århus Universitet, og som herudover kan  

 dokumentere sammenlagt i mindst 1 år inden for de seneste 3 år at have været  

 fuldtidsbeskæftiget som klinisk diætist.
Stk. 2. Ansøgning om autorisation efter stk. 1 skal indsendes til  

 Sundhedsstyrelsen senest 1 år fra lovens ikrafttræden.
Sundhedsstyrelsen kan  

 dispensere fra denne tidsfrist, når særlige forhold taler herfor.
 § 17. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Formålet med lovforslaget Formålet med lovforslaget er gennem en lovmæssigt fastsat  

 autorisationsordning for kliniske diætister at øge brugernes sikkerhed og  

 service indenfor ernæringsvejlednings- og diætområdet.
Dette gennemføres ved,  

 at kun den, der fra Sundhedsstyrelsen har modtaget autorisation, må betegne  

 sig som klinisk diætist.
 Der ligger en forbrugermæssig tryghed i, at man gennem en  

 autorisationsordning let kan identificere kliniske diætister, samtidig med at  

 det offentlige garanterer for de uddannelsesmæssige kvalifikationer.
 Samtidig forpligtes kliniske diætister til i lighed med, hvad der gælder  

 for andet autoriseret sundhedspersonale, at udvise omhu og  

 samvittighedsfuldhed i deres virke som kliniske diætister, jf. § 7.
2. Nærmere om lovforslaget Autorisation kan efter forslaget kun opnås af den, der har bestået en af  

 Undervisningsministeriet godkendt uddannelse for kliniske diætister suppleret  

 med en praksistid.
Praktikkens varighed og indhold fastsættes af  

 sundhedsministeren efter nærmere forhandling med Sundhedsstyrelsen.
Der bliver efter forslaget alene tale om en beskyttelse af titlen  

 »klinisk diætist«.
Kostvejledningsfunktionen bliver med forslaget  

 således ikke forbeholdt de kliniske diætister.
En autorisationsordning medfører endvidere, at kliniske diætister bliver  

 omfattet af Sundhedsstyrelsens tilsynsvirksomhed.
Samtidig vil klager over  

 kliniske diætisters sundhedsfaglige virksomhed fremover blive varetaget af  

 Sundhedsvæsenets Patientklagenævn.
3. Baggrunden for forslaget Der har siden 1978 været udtrykt ønsker fra forskellig side om etablering  

 af en autorisationsordning for kliniske diætister.
 Baggrunden for det nuværende lovforslag er den stigende samfundsmæssige  

 erkendelse af kostens betydning for forebyggelse og behandling af sygdomme  

 som diabetes, allergier, hjerte-karsygdomme, overvægt, spiseforstyrrelser  

 m.v.
 Det er vigtigt, at brugerne gennem den beskyttede titel »klinisk  

 diætist« får mulighed for at kunne identificere personer med den  

 fornødne uddannelse, da korrekt kostvejledning er afgørende for de nævnte  

 patientgruppers helbred og helbredelse.
 4. Uddannelsen til klinisk diætist m.v.
Uddannelsen til klinisk diætist er en 1-årig videregående uddannelse.
For  

 optagelse på uddannelsen kræves gennemført uddannelse som ernærings- og  

 husholdningsøkonom eller økonoma.
Uddannelsen er senest reguleret ved Undervisningsministeriets  

 bekendtgørelse nr. 314 af 21. maj 1987 om optagelse og uddannelse af kliniske  

 diætister på Specialkursus i Husholdning ved Aarhus Universitet.
Der optages  

 årligt ca. 20 studerende på specialkurset, og der er i alt ca. 250 kliniske  

 diætister i Danmark.
I dag driver ca. 1 % af de kliniske diætister egen praksis.
Størstedelen  

 af de kliniske diætister er ansat på hospitalerne eller i lægeklinikker.
5. Øvrige nordiske lande I Finland autoriseredes, ved lov pr. 1. juli 1994,  

 ernæringsterapeuter, der på baggrund af en universitetsuddannelse, som  

 afsluttes med en Master of Science-grad med speciale i klinisk ernæring, er  

 kvalifierede til rådgivende og behandlende funktioner indenfor  

 sundhedsvæsenet, samt til funktioner indenfor medicinalindustrien.
 Island indførte i 1987 autorisation af kliniske diætister, som har  

 gennemført minimum 2 års specialstudier i ernæringsrådgivning, efterfulgt af  

 praktisk arbejde i 6 måneder på bl.a. sygehuse under vejledning af en klinisk  

 diætist.
Norge uddanner ernæringsfysiologer, hvis virksomhed er  

 sammenlignelig med de danske kliniske diætisters.
Uddannelsen til norsk  

 ernæringsfysiolog har hidtil bestået i en kombination af et 5 semesters  

 studium ved ernæringslinjen i Norge og en 3 semesters videreuddannelse ved  

 Nordiska Hogskolan for Hushållsvetenskap, Goteborg, Sverige, i alt en 31/2  

 årig uddannelse.
En revision af uddannelsen er aktuelt under overvejelse og i  

 sammenhæng hermed en autorisationsordning.
I Sverige giver linjen for næringsterapi (klinisk ernæringslære)  

 ved den ovennævnte højskole i Goteborg kompetence til at arbejde som klinisk  

 diætist.
Man har i Sverige nedsat et udvalg, der skal udarbejde en samlet  

 oversigt over kvalifikationskrav og autorisationsprincipper for  

 sundhedspersonalegrupper, inklusive kliniske ernæringsfysiologer.
 6. Lovforslagets økonomiske og administrative konsekvenser m.v.
Lovforslaget har ingen umiddelbare statslige eller kommunaløkonomiske  

 konsekvenser og heller ingen erhvervsøkonomiske eller miljømæssige  

 konsekvenser.
Der kan dog blive tale om merudgifter for Sundhedsstyrelsen til  

 administration af den supplerende praktiske uddannelse på 1 år, som indføres  

 med autorisationen.
Det skønnes, at det autorisationsgebyr, som  

 Sundhedsstyrelsen skal opkræve, vil andrage i alt ca. 105.000 kr. som en  

 umiddelbar følge af de eksisterende diætisters autorisation, jf.  

 bemærkningerne til § 2, stk. 5 Lovforslaget berører ingen EU-retlige aspekter.
 7. Høring af offentlige myndigheder og organisationer m.v.
 Lovforslaget har været sendt til høring hos de involverede statslige  

 myndigheder, de kommunale organisationer og de faglige foreninger, herunder  

 Den Almindelige Danske Lægeforening, Praktiserende Lægers Organisation og  

 Foreningen af Kliniske Diætister.
Bemærkninger til lovforslagets enkelte bestemmelser Til §§ 1-2 Det fastslås i bestemmelserne, at betegnelsen »klinisk diætist«  

 er forbeholdt personer, som i henhold til de fastsatte uddannelseskrav har  

 kunnet autoriseres.
Indførelse af en autorisationsordning indebærer ikke i sig selv ændringer  

 i uddannelsen til klinisk diætist.
Uddannelsen varetages i dag af  

 Undervisningsministeriet i henhold til bekendtgørelse nr. 314 af 21. maj 1987  

 om optagelse og uddannelse af kliniske diætister på Specialkursus i  

 Husholdning ved Aarhus Universitet.
Der er i dag en årlig optagelse på ca. 20  

 studerende.
Efter § 2, stk. 1 og 2, stilles der som noget nyt krav om en supplerende  

 praktisk uddannelse på 1 år, før autorisationen kan gives.
Dette begrundes  

 bl.a. med, at uddannelsen, der i forvejen er noget kort for en autorisation  

 (reelt 1 år), nu bliver praksisorienteret, og at der, ligesom for visse andre  

 praksisorienterede, autorisationsgivende uddannelser (f.eks. kiropraktorer),  

 stilles krav om et praksisår forud for autorisation, hvor diætisterne under  

 nærmere supervision kan føres ind i fagets kliniske dele med henblik på en  

 selvstændig, rutineret og forsvarlig varetagelse af diagnostik, forebyggelse  

 og behandling inden for det diætetiske virksomhedsområde.
 Hensigten med bestemmelsen i § 2, stk. 4, om nægtelse af at meddele  

 autorisation til personer, der er farlige for deres medmennesker - der findes  

 tilsvarende i en række sundhedsautorisationslove - er at undgå tilfælde, hvor  

 betingelse for meddelelse af autorisation er opfyldt og derfor skal meddeles,  

 selv om det står klart, at autorisationen umiddelbart derefter må fratages  

 vedkommende i medfør af reglerne i § 4.
Det gebyr for autorisation, der efter § 2, stk. 5, fastsættes af  

 sundhedsministeren forudsættes aktuelt at blive 525 kr., hvilket svarer til  

 autorisationsgebyret for f.eks. kliniske tandteknikere.
Antages, at ca. 200  

 diætister opnår autorisation i forbindelse med lovens ikrafttræden, vil der  

 samlet tilgå statskassen ca. 105.000 kr.
Til § 3 Uddannelsen som klinisk diætist er ikke for tiden omfattet af de generelle  

 EU-direktiver om gensidig anerkendelse af erhvervsuddannelser.
 Med gennemførelse af en autorisationsordning vil der være mulighed for at  

 søge optagelse af uddannelsen under Rådets Direktiv 92/51/EØF af 18. juni  

 1992, det såkaldte »2. generelle direktiv«.
Diætisterhvervet er ikke for tiden omfattet af den fællesnordiske  

 overenskomst af 14. juni 1993 om godkendelse af erhvervsudøvelse for visse  

 personalegrupper inden for sundheds- og veterinærvæsenet.
Som nævnt i de  

 almindelige bemærkninger enten overvejes det eller der er allerede iværksat  

 autorisationsordninger i de øvrige nordiske lande for kliniske diætister,  

 hvorfor det på et senere tidspunkt kan komme på tale at indføje kliniske  

 diætister i den fællesnordiske overenskomst, i det omfang de nordiske  

 uddannelser er sammenlignelige.
Til §§ 4 - 6 Fratagelses- og generhvervelsesbestemmelserne er udformet som de  

 tilsvarende bestemmelser i lov nr. 397 af 10. juni 1987 om sundhedsvæsenets  

 centralstyrelse m.v.
 Såfremt en klinisk diætist ikke længere opfylder betingelserne for at  

 blive autoriseret, skal autorisationen fratages den pågældende.
Retten til at udøve virksomhed som autoriseret klinisk diætist kan  

 fratages administrativt, såfremt den pågældende er indforstået hermed eller  

 ved dom, når forhold som beskrevet i § 2, stk. 4, foreligger.
Endvidere kan  

 retten frakendes i henhold til borgerlig straffelov § 79, stk. 1.
 I lighed med hvad der gælder for en række andre sundhedsprofessioner,  

 foreslås det i § 4, stk. 2, at den kliniske diætist selv får adgang til at  

 fraskrive sig autorisationen.
 En fratagelse eller fraskrivelse af autorisationen indebærer, at den  

 pågældende mister retten til at betegne sig som klinisk diætist.
Til § 7 Bestemmelsen om den autoriseredes forpligtelse til at udvise omhu og  

 samvittighedsfuldhed svarer til lægelovens § 6 og kan som denne  

 karakteriseres som en retlig standard.
Heri ligger, at forståelsen af, hvad  

 der ligger i »omhu og samvittighedsfuldhed«, kan undergå ændringer  

 i takt dels med udviklingen inden for det pågældende fagområde, dels med den  

 almindelige samfundsudvikling.
Det vil sige, at definitionen af  

 retsstandarden ikke alene afhænger af den medicinske og ernærings- og  

 sundhedsvidenskabelige viden samt de tekniske muligheder, men også af de  

 krav, samfundet stiller til virksomhed på sundhedsområdet, og som den  

 almindelige samfundsudvikling som nævnt i øvrigt medfører.
Til § 8 I bestemmelsen afgrænses de kliniske diætisters virksomhedsområde til  

 rådgivning og vejledning.
Stk. 2 fastslår, at Sundhedsstyrelsen nærmere  

 fastsætter diætisternes virksomhedsområde.
Stk. 3 fastslår, at stk. 1 og 2 ikke medfører begrænsninger i andre  

 sundhedspersoners virksomhedområde.
F.eks. vil læger, sygeplejersker m.fl.  

 stadig kunne kostvejlede.
Til §§ 9 - 10 Kravet om journalføring, der svarer til, hvad der gælder på andre  

 autorisationsområder indenfor sundhedsvæsenet, sigter på større  

 overskuelighed og sikkerhed omkring relevante oplysninger vedrørende den  

 enkelte patient, ikke mindst ved skiftende kontakter mellem læge og klinisk  

 diætist.
Til § 11 Reklamereglen er udformet under hensyntagen til de almindelige principper  

 i markedsføringsloven og svarer til reklamebestemmelsen i f.eks. lov nr. 494  

 af 30. juni 1993 om psykologer m.v.
Til § 12 Bestemmelsen svarer til, hvad der gælder på andre autorisationsområder  

 indenfor sundhedsvæsenet.
Kliniske diætister bliver efter autorisation  

 omfattet af Sundhedsvæsenets Patientklagenævns virksomhedsområde.
Til §§ 13 - 14 Det er med forslaget kun misbrug af den beskyttede titel »klinisk  

 diætist« og ikke, som i visse andre autorisationslove, brug af  

 funktionen, der kan straffes, idet andre, som nævnt, stadig vil kunne  

 kostvejlede.
 Strafniveauet svarer til, hvad der gælder på andre autorisationsområder.
Til §§ 15 - 17 Det er alene muligt at få autorisation, når Specialkursus i Husholdning  

 ved Århus Universitet er gennemført.
For at sikre at også personer i  

 overgangsordningen har den fornødne praktiske erfaring, som fremover  

 tilgodeses gennem indførelsen af et krav om en supplerende praksis, bør  

 ansøgeren kunne dokumentere, at han/hun rent faktisk har arbejdet som klinisk  

 diætist, og at arbejdet har en vis aktualitet.
For at dette krav kan opfyldes  

 for personer, der har bestået eksamen i de seneste år, er overgangsordningen  

 udformet således, at ansøgeren skal have været fuldtidsbeskæftiget som  

 klinisk diætist svarende til mindst 1 år indenfor de seneste 3 år.
Efter 2. behandling den 26. marts 1996 Kapitel 1 Autorisation m.v.
 § 1. Ret til at betegne sig som klinisk diætist har kun den, der  

 har modtaget autorisation som klinisk diætist efter §§ 2 og 3, stk. 2.
 § 2. Ret til at få autorisation som klinisk diætist har enhver,  

 der her i landet har bestået eksamen i en af Undervisningsministeriet  

 godkendt uddannelse som klinisk diætist, og som derudover har gennemgået en  

 supplerende praktisk uddannelse i Danmark.
 Stk. 2. Sundhedsministeren fastsætter nærmere regler for den i  

 stk. 1 nævnte supplerende praktiske uddannelse.
 Stk. 3. Autorisationen meddeles af Sundhedsstyrelsen, der fører  

 fortegnelse over de meddelte autorisationer.
Stk. 4. Autorisation kan ikke meddeles den, der må antages at være  

 farlig for sine medmennesker under udøvelse af virksomhed som klinisk diætist  

 enten på grund af udvist grov uduelighed eller på grund af legemlige eller  

 sjælelige mangler.
Autorisationen kan endvidere nægtes under de i  

 straffelovens § 78, stk. 2, nævnte omstændigheder.
 Stk. 5. For autorisationen betales et af sundhedsministeren  

 fastsat gebyr.
 § 3. Sundhedsministeren kan fastsætte sådanne bestemmelser om  

 udøvelse af virksomhed her i landet som autoriseret klinisk diætist, som er  

 nødvendige til gennemførelse af overenskomst om fælles nordisk arbejdsmarked  

 for kliniske diætister og direktiver vedtaget af Den Europæiske Union.
Stk. 2. Sundhedsstyrelsen kan meddele autorisation som klinisk  

 diætist til personer, der i udlandet har gennemgået en uddannelse, som kan  

 ligestilles med den i § 2, stk. 1, nævnte uddannelse.
I særlige tilfælde kan  

 Sundhedsstyrelsen i autorisationen fastsætte begrænsninger i den pågældendes  

 udøvelse af virksomhed som klinisk diætisk.
 § 4. Autorisation som klinisk diætist kan fratages og generhverves  

 efter reglerne i lov om sundhedsvæsenets centralstyrelse m.v.
Stk. 2. En klinisk diætist kan over for Sundhedsstyrelsen  

 fraskrive sig autorisationen for tid eller indtil videre.
Autorisationen  

 generhverves, når en fastsat tidsfrist for fraskrivelsen er udløbet, og kan i  

 øvrigt, også inden for en fastsat tidsfrist, generhverves efter ansøgning til  

 Sundhedsstyrelsen, såfremt de omstændigheder, der begrundede fraskrivelsen,  

 ikke længere findes at være til stede.
Stk. 3. Sundhedsstyrelsens afgørelse kan påklages til  

 sundhedsministeren.
Afslår sundhedsministeren klagen, kan klageren forlange  

 afgørelsen indbragt for domstolene, såfremt der er forløbet mindst 1 år  

 efter, at den pågældende har fraskrevet sig autorisationen, eller efter at  

 generhvervelse senest er nægtet ved dom.
Sundhedsministerens afgørelse skal  

 indeholde oplysning om adgang til at begære domstolsprøvelse og om fristen  

 herfor.
Stk. 4. Begæring efter stk. 3 om domstolsprøvelse skal fremsættes  

 over for sundhedsministeren inden 3 uger efter, at sundhedsministerens  

 afgørelse er meddelt den pågældende.
Sundhedsministeren anlægger sag i den  

 borgerlige retsplejes former.
 § 5. Er autorisation som klinisk diætist her i landet givet på  

 grundlag af autorisation i et andet land, kan Sundhedsstyrelsen fratage  

 vedkommende autorisationen, dersom autorisationen i vedkommende andet land  

 bliver frataget pågældende eller på anden måde taber sin gyldighed.
 § 6. Sundhedsstyrelsen giver offentlig meddelelse om  

 autorisationer samt om fratagelse og fraskrivelse i medfør af §§ 4 og 5.
Kapitel 2 Rettigheder og pligter § 7. En autoriseret klinisk diætist er under udøvelsen af sin  

 virksomhed forpligtet til at udvise omhu og samvittighedsfuldhed.
 § 8. Virksomhed som autoriseret klinisk diætist omfatter  

 diætbehandling af sygdomme som diabetes, allergi, hjertesygdomme, fedme,  

 spiseforstyrrelser, sygdomsbetinget vægttab m.v., herunder såvel udformning  

 af diæten som personlig vejledning af patienten.
Stk. 2. Sundhedsstyrelsen fastsætter nærmere regler om kliniske  

 diætisters virksomhedsområde.
Der kan herunder fastsættes regler om, at dele  

 af virksomheden kun må udføres efter henvisning fra eller i samarbejde med  

 læger.
 Stk. 3. Stk. 1 og 2 medfører ingen begrænsninger i andre  

 sundhedspersoners virksomhedsområde.
 § 9. Autoriserede kliniske diætister skal føre journal over deres  

 virksomhed efter nærmere af Sundhedsstyrelsen fastsatte regler.
 Stk. 2. De i stk. 1 nævnte journaler skal opbevares i mindst 10 år  

 fra seneste optegnelse.
 § 10. Autoriserede kliniske diætister er forpligtede til at afgive  

 de indberetninger og anmeldelser, som af hensyn til den offentlige  

 sundhedspleje afkræves dem af sundhedsmyndighederne.
 § 11. En autoriseret klinisk diætist må kun reklamere for sin  

 virksomhedsudøvelse ved meddelelse af oplysninger, der ikke er vildledende  

 eller på anden måde egnede til at fremkalde urigtige forestillinger i  

 offentligheden om den pågældendes kvalifikationer eller behandlingsmåder.
Kapitel 3 Tilsyn § 12. Kliniske diætister er undergivet tilsyn af Sundhedsstyrelsen  

 efter lov om sundhedsvæsenets centralstyrelse m.v.
 Stk. 2. Kliniske diætister er forpligtede til på begæring af  

 tilsynsmyndigheden at afgive alle oplysninger, der er nødvendige for  

 gennemførelse af tilsynet.
Kapitel 4 Straffebestemmelser § 13. Overtrædelse af § 9, stk. 2, § 10, § 11 og § 12, stk. 2,  

 straffes med bøde.
 Stk. 2. I forskrifter, der er udfærdiget i medfør af denne lov,  

 kan der fastsættes straf af bøde for overtrædelse af bestemmelser i  

 forskrifterne.
 § 14. En autoriseret klinisk diætist, der gør sig skyldig i  

 grovere eller gentagen forsømmelse eller skødesløshed under udøvelsen af sin  

 virksomhed, straffes med bøde eller hæfte.
Kapitel 5 Ikrafttrædelses- og overgangsbestemmelser § 15. Loven træder i kraft den 1. oktober 1996.
 § 16. Ret til autorisation som klinisk diætist har personer, som  

 ved lovens ikrafttræden har bestået eksamen som klinisk diætist fra  

 Specialkursus i Husholdning, Århus Universitet, og som herudover kan  

 dokumentere sammenlagt i mindst 1 år inden for de seneste 3 år at have været  

 fuldtidsbeskæftiget som klinisk diætist.
Stk. 2. Ansøgning om autorisation efter stk. 1 skal indsendes til  

 Sundhedsstyrelsen senest 1 år fra lovens ikrafttræden.
Sundhedsstyrelsen kan  

 dispensere fra denne tidsfrist, når særlige forhold taler herfor.
 § 17. En person, der på tidspunktet for lovens ikrafttræden udøver  

 virksomhed som nævnt i § 8, stk. 1, har ret til at få autorisation som  

 klinisk diætist, jf. dog § 2, stk. 4, såfremt den pågældende kan dokumentere  

 følgende:
1) Gennemført uddannelse som enten økonoma eller ernærings- og  

 husholdningsøkonom før 1981 og 2) sammenlagt beskæftigelse som klinisk diætist svarende til 10 års  

 fuldtidsbeskæftigelse inden for de sidste 15 år forud for lovens  

 ikrafttræden.
§ 18. Sundhedsministeren nedsætter et midlertidigt  

 bedømmelsesnævn, der træffer afgørelse om meddelelse af autorisation efter §  

 17, nr. 1 og 2, herunder om ansættelsen som klinisk diætist, jf. § 17, nr. 2,  

 har fundet sted på en for autorisationsopnåelse relevant afdeling m.v.
Nævnet  

 kan i sin afgørelse gøre en autorisation betinget af, at ansøgeren gennemgår  

 en supplerende uddannelse.
 Stk. 2. Nævnet består af 3 medlemmer. 1 medlem (formanden)  

 beskikkes af Sundhedsstyrelsen, 1 medlem beskikkes af Specialkursus i  

 Husholdning ved Aarhus Universitet, og 1 medlem beskikkes af Foreningen af  

 Kliniske Diætister.
Stk. 3. Nævnets afgørelser træffes med flertal.
Ved stemmelighed  

 er formandens stemme afgørende.
Nævnets afgørelser kan ikke indbringes for  

 anden administrativ myndighed.
Stk. 4. Ansøgning om autorisation efter § 17 skal indsendes til  

 Sundhedsstyrelsen senest 1 år fra lovens ikrafttræden.
Sundhedsstyrelsen kan  

 dispensere fra denne tidsfrist, når særlige forhold taler herfor.
 § 19. Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
