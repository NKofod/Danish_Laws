Bestemmelser om forretningsorden for  

 Arbejdsmiljørådet for luftfart  

 (BL 5-46, 1. udgave) I medfør af § 40 i, stk. 3, jf. lovbekendtgørelse nr. 543 af  

 13. juni 2001, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 795 af 3.  

 september 2001 om henlæggelse af opgaver til Statens  

 Luftfartsvæsen og om kundgørelse af de af luftfartsvæsenet  

 udfærdigede forskrifter, følgende:
1. Formål og opgaver 1.1 Arbejdsmiljørådet for luftfart har til formål at  

 give arbejdsmarkedets parter medindflydelse på indsatsen for et sikkert  

 og sundt arbejdsmiljø for besætningsmedlemmer under tjeneste  

 på luftfartøj.
 1.2 Arbejdsmiljørådet har følgende opgaver:
 a. 	Arbejdsmiljørådet kan stille forslag til nye eller  

 ændrede regler vedrørende arbejdsmiljø.
 b. 	Arbejdsmiljørådet kan medvirke ved udarbejdelse af og  

 skal udtale sig om forslag til nye eller ændrede regler  

 vedrørende arbejdsmiljø.
 c. 	Arbejdsmiljørådet kan på eget initiativ tage  

 spørgsmål op, som har betydning for arbejdsmiljøet for de  

 flyvende besætninger.
 d. 	Arbejdsmiljørådet kan behandle de enkelte sager, som  

 forelægges for Arbejdsmiljørådet af trafikministeren eller  

 af Statens Luftfartsvæsen.
2. Sammensætning 2.1 Arbejdsmiljørådet består af:
a. 	En uvildig formand, b. 	4 repræsentanter for de ansatte besætningsmedlemmer  

 og c. 	4 repræsentanter for arbejdsgiverne.
2.2 Formand beskikkes af trafikministeren.
Medlemmer  

 (repræsentanter) og stedfortrædere beskikkes af trafikministeren  

 efter indstilling fra berørte organisationer for en periode af 3  

 år.
For hver repræsentant indstiller organisationerne en  

 stedfortræder.
 2.3 Udnævnelse af nye medlemmer og stedfortrædere i  

 løbet af 3-årsperioden gælder for den resterende del af  

 perioden.
 2.4  Statens Luftfartsvæsen og Arbejdstilsynet deltager i  

 Arbejdsmiljørådets møder hver med en repræsentant  

 uden stemmeret.
3. Forretningsgang 3.1 Arbejdsmiljørådet holder møde 3 gange årligt  

 og i øvrigt efter formandens bestemmelse.
På årets sidste  

 ordinære møde fastsættes det kommende års  

 møder.
3.2 Indkaldelse til møde og dagsorden skal udsendes 4 uger  

 før mødet.
Arbejdspapirer til brug for mødet skal  

 fremsendes senest 2 uger før mødet.
 3.3  Anmodning om optagelse af punkter på dagsordenen skal ske inden  

 5 uger før mødet.
3.4 En tillægsdagsorden kan udsendes senest 5 arbejdsdage før  

 mødet.
Sager, der er optaget på en tillægsdagsorden, kan  

 af ethvert medlem begæres udsat.
 3.5 Formanden leder møderne.
 3.6 En sag kan udsættes, hvis der er enighed om det.
 3.7 Arbejdsmiljørådet kan efter behov indhente  

 erklæringer eller udtalelser fra sagkyndige.
 3.8 Arbejdsmiljørådets sekretariatsfunktionen varetages af  

 Statens Luftfartsvæsen.
 3.9 Sekretariatsfunktionen har følgende opgaver:
a. 	Indkaldelse af punkter til dagsorden, b. 	udsendelse af dagsorden, c. 	udarbejdelse og udsendelse af referat fra møder samt d. 	bistand til formanden med øvrige opgaver.
 3.10 Arbejdsmiljørådet skal have eget brevpapir, som anvendes  

 i forbindelse med varetagelse af sekretariatsfunktionen.
 3.11 Brug af e-mail skal anvendes, så vidt det er muligt.
 3.12 Arbejdsmiljørådets adresse er:
Arbejdsmiljørådet for Luftfart  

 Statens Luftfartsvæsen  

 Ellebjergvej 50  

 2450 København SV  

 E-mail: amrluft@slv.dk 3.13 Stedfortrædere skal have tilsendt dagsorden,  

 mødereferater og andre arbejdspapirer til brug for arbejdet.
3.14 Arbejdsmiljørådet søger enighed i rådets  

 indstillinger.
Kan enighed ikke opnås, skal parternes og formandens  

 standpunkter fremgå af indstillingen.
Hvis sagen giver særlig  

 anledning til det, skal synspunkter fremsat af eventuelle tilforordnede  

 tekniske og lægelige sagkyndige også fremgå af  

 indstillingen.
 3.15 Medlemmerne kan forlange, at Arbejdsmiljørådet afgiver  

 en indstilling i en sag, såfremt 1/3 af medlemmerne ønsker  

 det.
3.16 Afstemninger i Arbejdsmiljørådet eller i dets udvalg,  

 jf. pkt. 4.1, anvendes i procedurespørgsmål.
Ved afstemning  

 træffes beslutning ved almindeligt stemmeflertal.
Ved stemmelighed  

 gør formandens stemme udslaget.
I tvivlstilfælde afgør  

 formanden, om der foreligger et procedurespørgsmål.
 3.17 Formanden skal sikre, at Arbejdsmiljørådets  

 indstillinger er udfærdiget i overensstemmelse med de trufne  

 beslutninger, og underskriver indstillinger og afgørelser på  

 Arbejdsmiljørådets vegne.
 3.18 Der udarbejdes et beslutningsreferat efter hvert møde i  

 Arbejdsmiljørådet, jf. pkt. 3.9, litra c.
 3.19 Arbejdsmiljørådet udarbejder en årlig beretning om  

 rådets arbejde.
4. Udvalg 4.1 Arbejdsmiljørådet kan nedsætte arbejdsudvalg og  

 udpege medlemmer til disse også uden for  

 Arbejdsmiljørådets medlemskreds.
 4.2 Udvalgene skal være repræsentativt sammensat og kan om  

 nødvendigt tilkalde særligt sagkyndige.  

 Arbejdsmiljørådets formand udpeger formand for arbejdsudvalg og  

 kan fastsætte en frist for arbejdets færdiggørelse.
 4.3 Udvalgsarbejdet afsluttes med en skriftlig beretning til  

 Arbejdsmiljørådet.
5. Andre bestemmelser 5.1 Arbejdsmiljørådets medlemmer, tilforordnede,  

 sekretæren, udvalgsmedlemmer og sagkyndige i udvalgsarbejdet har  

 tavshedspligt efter forvaltningsloven.
 5.2 Formanden gør opmærksom på, hvis der er  

 tavshedspligt i en sag.
6. Ikrafttræden Denne BL træder i kraft den 1. februar 2003.
