 Man skal herved henlede opmærksomheden på justitsministeriets  

 cirkulæreskrivelse af 11. januar 1961, hvorved man under henvisning til § 9,  

 stk. 1, i lov nr. 344 af 23. december 1959 om erhvervelse af fast ejendom  

 anmodede om, at der sendes indberetning hertil om de til tinglysning anmeldte  

 aftaler om brugs- eller lejeforhold, ved hvilke fast ejendom gives i brug  

 eller udlejes til personer, som kun med justitsministeriets tilladelse kan  

 erhverve adkomst på fast ejendom her i landet.
 Indberetningen, der også bedes givet i tilfælde, hvor aftalen som ugyldig  

 måtte blive afvist fra dagbog eller tingbog, bør som hidtil indeholde  

 oplysning om brugerens eller lejerens navn og bopæl, ejendommens betegnelse  

 og brugs- eller lejeforholdets varighed.
 Samtidig ophæves justitsministeriets cirkulære af 7. februar 1924 til  

 underretsdommerne uden for de sønderjyske landsdele og ministeriets  

 skrivelser af 7. september 1928 til dommerne og tingbogsførerne i de  

 sønderjyske landsdele, jfr. justitsministeriets cirkulæreskrivelse af 3.  

 april 1937, 11. juni 1943 og 22. juni 1948, angående indberetning til  

 vedkommende politimester om fremmede statsborgeres erhvervelse af rådighed  

 over dansk territorium.
 P.M.V.
 Vilhelm Boas.
 /Ringgård.
 Cirkulæreskrivelse til tinglysningsdommerne.
