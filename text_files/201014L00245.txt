Bilag 1 Betænkning afgivet af Udvalget for Fødevarer, Landbrug og Fiskeri den 1. december 2010 Betænkning over Forslag til lov om ændring af lov om hold af dyr (Uddannelseskrav til pelsdyravlere m.v., egenkontrol ved gruppevis levering af slagtesvin og forenkling af gebyropkrævning) [af fødevareministeren (Henrik Høegh)] 1 Ændringsforslag Christian H.
Hansen (UFG) har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 7. oktober 2010 og var til 1. behandling den 14. oktober 2010. Lovforslaget blev efter 1. behandling henvist til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring.
Den 7. oktober 2010 sendte fødevareministeren de indkomne høringssvar og et notat herom til udvalget.
Henvendelser Udvalget har i forbindelse med udvalgsarbejdet modtaget en skriftlig henvendelse fra Dansk Pelsdyravlerforening, som fødevareministeren har kommenteret over for udvalget.
Deputationer Endvidere har Dansk Pelsdyravlerforening mundtligt over for udvalget redegjort for deres holdning til lovforslaget.
Spørgsmål Udvalget har stillet 12 spørgsmål til fødevareministeren til skriftlig besvarelse, som denne har besvaret.
3. Tilkendegivelse fra fødevareministeren Fødevareministeren har tilkendegivet følgende over for udvalget:
 »Som følge af de bemærkninger, der har været i forbindelse med 1. behandlingen af L 26, agter jeg med vedtagelsen af L 26 at udnytte bemyndigelsen i § 3 a, stk. 2.
Der indføres derfor krav om, at ansatte på alle landets minkfarme, der er beskæftiget med levende mink, skal gennemgå et uddannelsesforløb af 1 dags varighed, medmindre de kan dokumentere 12 måneders sammenhængende fuldtidsbeskæftigelse med mink.
Undtaget herfra vil endvidere være familiemedlemmer i lige linje eller ægtefæller, der hjælper i besætningerne.
 Kursusforløbet af 1 dags varighed til de ansatte vil svare til det kursuskrav, som kommer til at fungere som efteruddannelse hvert tredje år for de ansvarlige minkavlere.
Jeg foreslår i tillæg til ovenstående, at lovforslagets § 3 a evalueres i 2013.« 4. Indstillinger Et flertal i udvalget (V, DF og KF) indstiller lovforslaget til vedtagelse uændret.
Flertallet stemmer imod det stillede ændringsforslag.
Et mindretal i udvalget (S) vil ved 2. behandling redegøre for sin stilling til lovforslaget.
Mindretallet vil stemme for det stillede ændringsforslag.
Et andet mindretal i udvalget (SF) vil ved 2. behandling redegøre for sin stilling til lovforslaget.
Mindretallet vil stemme for det stillede ændringsforslag.
Et tredje mindretal i udvalget (RV) vil ved 2. behandling redegøre for sin stilling til lovforslaget.
Mindretallet vil stemme for det stillede ændringsforslag.
Et fjerde mindretal i udvalget (EL) vil ved 2. behandling redegøre for sin stilling til lovforslaget.
Mindretallet vil stemme for det stillede ændringsforslag.
Et femte mindretal i udvalget (Chr.
H.
Hansen (UFG)) vil ved 2. behandling redegøre for sin stilling til lovforslaget.
Mindretallet vil stemme for det stillede ændringsforslag.
 Liberal Alliance, Kristendemokraterne, Inuit Ataqatigiit, Siumut, Tjóðveldisflokkurin og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
5 Ændringsforslag med bemærkninger Ændringsforslag Til § 1 Af et mindretal (Christian H.
Hansen (UFG)) tiltrådt af et mindretal (S, SF, RV og EL):
 1) Den under nr. 1 foreslåede § 3 a affattes således:
»§ 3 a.
Ministeren for fødevarer, landbrug og fiskeri fastsætter regler om uddannelseskrav til personer, der er ansvarlige for eller i øvrigt er beskæftiget med landbrugsmæssigt hold af pelsdyr, der traditionelt holdes som pelsdyr i Danmark.« [Pligt til at fastsætte uddannelseskrav] Bemærkninger Til nr. 1 Det foreslås, at ministeren fastsætter regler om uddannelseskrav til personer, der er ansvarlige for eller i øvrigt beskæftiget med landbrugsmæssigt hold af pelsdyr, der traditionelt holdes som pelsdyr i Danmark.
Uddannelsen tilrettelægges som et uddannelsesforløb bestående af en grunduddannelse af 4 dages varighed, hvor der opnås et »kørekort«, og en efteruddannelse af 1 dags varighed hvert tredje 3 år, hvor »kørekortet« fornys.
Uddannelsesforløbet svarer til anbefalingen fra arbejdsgruppens rapport fra maj 2010.
Torsten Schack Pedersen (V) nfmd.
Peter Madsen (V) Erling Bonnesen (V) Jens Kirk (V) Eyvind Vesselbo (V) René Christensen (DF) fmd.
Bent Bøgsted (DF) Kristian Thulesen Dahl (DF) Tage Leegaard (KF) Bjarne Laustsen (S) Ole Vagn Christensen (S) Benny Engelbrecht (S) Christian H.
Hansen (UFG) Kristen Touborg (SF) Pia Olsen Dyhr (SF) Bente Dahl (RV) Per Clausen (EL) Liberal Alliance, Kristendemokraterne, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
