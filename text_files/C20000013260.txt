 Vejledning om registrering af bygningers  

 tilstand (førregistrering) forud for gennemførelse af  

 ombygningsarbejder m.v.
Indledning Ved bekendtgørelse nr. 1024 af 17. december 1997 om  

 registrering af bygningers tilstand (førregistrering) før  

 gennemførelse af ombygningsarbejder, er der fastsat nærmere  

 regler om førregistrering.
Denne vejledning indeholder en gennemgang af de regler,  

 som er fastsat ved ovennævnte bekendtgørelse.
Vejledningen er  

 opdelt i følgende afsnit :
1.	Bekendtgørelsens formål og område 2.	Førregistreringens form og indhold 3.	Afrapporteringens form og indhold 4.	Den sagkyndige 5.	Fortegnelse over ombygningsarbejder kommunen har meddelt  

 støtte til 6.	Den administrative procedure 7.	Ikrafttræden Afsnit I Bekendtgørelsens formål og område Formålet med førregistrering er at få  

 foretaget en objektiv dokumentation af bygningens tilstand, inden arbejderne  

 påbegyndes bl.a. med henblik på at konstatere forhold ved  

 ejendommen, som senere skønnes at kunne forårsage skader.
 Registreringen vil endvidere i forbindelse med senere  

 afholdelse af eftersyn kunne gøre det muligt at afgøre, om  

 eventuelle skader kan henregnes til forhold ved den eksisterende bygnings  

 tilstand.
Bekendtgørelsen finder anvendelse ved ombygninger,  

 som er omfattet af bestemmelsen om skadedækning i § 174 i lov om  

 byfornyelse, og omfatter ikke mindre arbejder.
Afgrænsningen i forhold  

 til mindre arbejder foretages på samme måde som i By- og  

 Boligministeriets bekendtgørelse nr. 202 af 23. marts 2000 om  

 kvalitetssikring af byggearbejder (herefter  

 kvalitetssikringsbekendtgørelsen). For ombygninger gælder, jf.  

 kvalitetssikringsbekendtgørelsen, at disse er omfattet, når de  

 gennemføres efter et projektmateriale og har et sådan omfang, at  

 de i det væsentlige organiseres og afvikles som en byggesag.
Det vil  

 normalt være tilfældet, når arbejdernes samlede byggeudgift  

 er højere end tærskelgrænsen i cirkulæret om udbud  

 af bygge- og anlægsarbejder, der for tiden andrager 400.000 kr. ekskl.  

 moms.
 Bekendtgørelsens bestemmelser fastsætter ikke  

 yderligere krav til den ydelse, der almindeligvis forventes i forbindelse med  

 udarbejdelse af projektmateriale for ombygningsarbejder, idet en  

 forudgående registrering af bygningens tilstand forudsættes at  

 være en indarbejdet og uundværlig bestanddel.
 Bekendtgørelsen udgør alene en formel  

 fastsættelse af de krav vedrørende forudgående  

 tilstandsregistrering, som hidtil har været gældende for  

 projekteringsarbejde i forbindelse med ombygninger, som gennemføres  

 med støtte efter byfornyelsesloven.
Afsnit II Førregistreringens form og indhold 2.1. Opsamling af information For at tilvejebringe det bedst mulige grundlag for at  

 gennemføre førregistreringen er det af stor betydning, at der  

 forud for besigtigelsen opsamles alle tilgængelige oplysninger om den  

 pågældende bygning.
Der skal i denne forbindelse navnlig peges  

 på følgende informationskilder:
 Byfornyelsesbeslutningen.
 BBR-oplysninger om ejendommen.
 Ejendommens forsikringer.
Aftaler om tilslutning til offentlige forsyningsselskaber  

 (gas, vand, afløb, varme, telefon, antenneforeninger m.v.) Pålæg, deklarationer og servitutter  

 vedrørende f.eks. kondemnering, fredning, lokalplanforhold m.v.
 Svampe undersøgelsesrapporter.
 Geotekniske undersøgelsesrapporter.
 Brandsikringsrapporter.
 Bygningsmyndighedens arkiv.
 Ejerens driftsmanual m.v.
 Fugtundersøgelser.
 Herudover bør det undersøges, om der findes  

 andet informationsmateriale med relevans for ombygningen, som bør  

 indhentes.
2.2. Besigtigelse Når der er skabt grundlag for at udføre  

 førregistreringen, foretages besigtigelse på stedet.  

 Besigtigelsen gennemføres med undersøgelser på de  

 niveauer, som er sædvanlige for en bygningsgennemgang.  

 Undersøgelser, som indebærer, at skjulte konstruktioner  

 afdækkes, bør kun gennemføres, hvor der  

 erfaringsmæssigt eller efter konkret bedømmelse er risiko for  

 svigt eller skade.
Ved besigtigelsen registreres de eksisterende forhold og  

 tilstande.
Denne registrering skal bl.a. omfatte de enkelte bygningsdeles  

 vedligeholdelsestilstand samt de øvrige forhold og tilstande, som vil  

 kunne have skadelig virkning på ombygningen.
Undersøgelsen omfatter sædvanligvis  

 konstruktioner, bygningsdele, indretninger, materialer og installationer.  

 Konstaterede ulovlige forhold registreres.
Besigtigelsen tager udgangspunkt i  

 den bygningsopdeling, som er opstillet i bekendtgørelsen.
Opdelingen  

 svarer i det væsentlige til den, som anvendes i  

 ansøgningsskemaer om støtte til ombygning m.v., og er i  

 øvrigt almindelig kendt som anvendt bl.a. af kommunerne.
Der skal dog  

 gøres opmærksom på, at opdelingen ikke bør anses  

 for at være udtømmende.
Hvis der findes særlige  

 bygningsdele, som ikke umiddelbart kan placeres i opdelingen, må disse  

 henføres under "andet". Det kan eksempelvis være  

 tilfældet for dele, som ikke i almindelig forstand udgør en del  

 af bygningen, men som efter en konkret vurdering bør betragtes som en  

 accessorisk del af denne.
Der er metodefrihed til at gennemføre  

 undersøgelsen.
Det er op til den enkelte sagkyndige at  

 tilrettelægge, hvorledes undersøgelser i forbindelse med  

 besigtigelsen udføres mest hensigtsmæssigt.
 Det vil ofte være formålstjenligt at  

 fotografere samt i visse tilfælde at foretage nødvendige  

 opmålinger.
Som en del af undersøgelsen vil det være  

 hensigtsmæssigt at sammenholde de konkrete oplysninger, som  

 forudgående er opsamlet, med de faktiske forhold.
Herved undgås,  

 at urigtige oplysninger lægges til grund for  

 førregistreringen.
Der kan i nogle tilfælde være behov for at  

 gennemføre særlige undersøgelser, hvor det bl.a. vil  

 være nødvendigt at adskille konstruktioner f.eks. ved  

 svampeundersøgelser.
Af andre særlige undersøgelser kan  

 nævnes fugtundersøgelser, geotekniske undersøgelser og  

 afløbsundersøgelser med TV-inspektion.
Det er af stor betydning for førregistreringens  

 anvendelighed, at tidsrummet mellem besigtigelsen og påbegyndelse af  

 selve ombygningen er så kort som muligt.
Herved undgås, at  

 yderligere ændringer i bygningens tilstand indtræder, da dette  

 kan bevirke, at førregistreringens indhold forældes og dermed  

 mister værdi som dokumentationsmateriale, hvis der senere bliver behov  

 for at påvise årsagssammenhænge.
2.3. Fugtundersøgelse i forbindelse med  

 førregistrering Hvis der er fugtproblemer i forbindelse med  

 kældre/fundamenter, er det af væsentlig betydning for  

 projektbeslutning samt fremtidig anvendelse og vedligeholdelse, at der som  

 led i førregistreringen foretages en grundig undersøgelse af  

 omfanget af fugtbelastet mur- og træværk.
Fugtkilder skal  

 endvidere lokaliseres og risikovurderes.
 Fugtundersøgelser kan opdeles således :
 Simpel undersøgelse som udføres af  

 rådgiveren med henblik på at registrere fugtproblemets  

 udbredelse, herunder risikoen for påvirkning af tilstødende  

 træværk (såvel eksisterende træværk som evt.  

 nyt træværk, der vil indgå i ombygningsprojektet).
Udvidet undersøgelse gennemføres,  

 hvis der er risiko for fugtbelastet træværk.  

 Undersøgelsen foretages af et firma med specialviden og  udstyr.  

 Destruktive undersøgelser kan være hensigtsmæssige for at  

 afklare fugtkilder.
Supplerende svampeundersøgelse kan være  

 nødvendig.
Det kan være meget bekosteligt, hvis der  

 ønskes en absolut tør kælder.
Ofte må indsatsen i  

 stedet koncentreres om at reducere eller fjerne fugtindholdet i  

 træværk omkring kælderen.
Fugtundersøgelser vil i  

 den forbindelse være et væsentligt dokument og danne baggrund  

 for, at den tekniske rådgiver informerer bygherre korrekt og  

skriftligt om konditionerne for de fremtidige forhold, inden der  

 træffes endelig beslutning om projektet.
 Der er i bilag 1 angivet, hvilke punkter, der  

 bør indgå i undersøgelserne af hensyn til dokumentationen  

 i forbindelse med de eftersyn, der efterfølgende skal foretages af  

 Byggeskadefonden vedrørende Bygningsfornyelse (BvB). Omfanget af  

 undersøgelserne bør naturligvis afhænge af det aktuelle  

 problem.
2.4. Mindre ombygninger Hvis der er tale om mindre ombygninger, som er omfattet af  

 bekendtgørelsen, jf. afsnit 1, vil det være naturligt at lade  

 førregistreringen begrænse sig til de dele af bygningen, som vil  

 blive berørt af ombygningen.
 Er der f.eks. tale om arbejder vedrørende  

 facaderenovering, vil registreringen normalt kunne begrænses til denne  

 del af bygningen.
Det bør dog altid vurderes, om forhold ved det  

 påtænkte arbejde indirekte vil kunne have konsekvenser for andre  

 dele af bygningen.
Er der tale om ændringer af konstruktioner, herunder  

 ændring i vægt, tryk, styrke, eller lignende, kan dette  

 påvirke andre bygningsdele, som ikke ombygges, uanset der ikke er nogen  

 umiddelbar fysisk sammenhæng imellem bygningsdelene.
Eksempelvis kan  

 ændringer i tagkonstruktioner påvirke en lang række  

 bygningsdele, som derfor samtidig bør bringes i overensstemmelse med  

 ændringerne i tagkonstruktionen.
 Ligeledes vil forhold ved den del af bygningen, der ikke  

 berøres af ombygningen, kunne have konsekvenser for ombygningen,  

 eksempel opstigende grundfugt.
 I de tilfælde, hvor ombygningen indebærer  

 væsentlige konstruktive ændringer, bør  

 førregistreringen som hovedregel omfatte hele bygningen.
Afsnit III Afrapporteringens form og indhold Hvis førregistreringen foretages som en del af det  

 samlede projekteringsarbejde, kan den projekterende selv tilrettelægge,  

 hvorledes resultatet af førregistreringen indarbejdes i  

 projektmaterialet.
 Foretages førregistreringen uafhængigt af  

 projekteringen, vil afrapporteringen i sagens natur ligeledes fremstå  

 som et af projektet uafhængigt materiale.
 For begge tilfælde gælder, at der ikke i  

 bekendtgørelsen stilles krav til afrapporteringens form.
 Afrapporteringen skal omfatte en behandling af de  

 indsamlede oplysninger over konstaterede skader og tegn på skader, som  

 efter den sagkyndiges vurdering vil kunne påvirke den ombyggede  

 bygning.
I det omfang, der er foretaget eller bør foretages  

 særlige undersøgelser, som nævnt under pkt. 2.2., skal  

 dette fremgå.
Er der udarbejdet rapport for sådanne  

 undersøgelser, skal disse vedlægges.
 Det vil være hensigtsmæssigt, hvis bygherren  

 sørger for, at førregistreringen indgår i det  

 udbudsmateriale, som udarbejdes.
Afsnit IV Den sagkyndige 4.1. Uddannelse og ansvar I bekendtgørelsen stilles ikke krav om, at den  

 sagkyndige skal have en nærmere angivet uddannelse, f.eks. som  

 ingeniør eller arkitekt.
Der stilles alene krav om, at vedkommende har  

 byggeteknisk sagkundskab og erfaring fra byggepraksis.
Der er heller ikke  

 krav om, at den sagkyndige skal være omfattet af en  

 rådgiverforsikring.
 Bygherren bør dog almindeligvis sikre sig, at den  

 sagkyndige, som antages til at udføre førregistreringen, uanset  

 om det er som en del af projekteringen eller som et selvstændigt  

 eftersynsarbejde, er omfattet af en forsikringsordning, der vil kunne  

 dække et evt. ansvar, som den sagkyndige måtte pådrage  

 sig.
Den sagkyndige er ansvarlig efter dansk rets almindelige  

 erstatningsregler for fejl og forsømmelser og er således  

 underlagt culpaansvar.
Ansvarsperiodens længde er begrænset til 5  

 år efter afleveringen af det udførte ombygningsarbejde.
Begrænsningen af ansvarsperiodens længde  

 omfatter dog ikke ansvar som følge af svig og formentlig heller ikke  

 ansvar som følge af grov uagtsomhed.
For nærmere at  

 fastlægge denne afgrænsning må praksis på  

 området afventes.
 Der stilles ikke krav om, at den sagkyndige skal  

 være uafhængig i forhold til den påtænkte ombygning.  

 Det vil især ved større ombygninger være  

 nærliggende, at det er den projekterende, der udfører  

 førregistreringen.
4.2. Ansvarsbegrænsning Hvis førregistreringen udføres som en  

 integreret del af projekteringen, og dermed af den samme sagkyndige, som  

 projekterer ombygningen, er arbejdet ikke omfattet af bestemmelsen om  

 beløbsmæssig ansvarsbegrænsning ved eftersynsarbejder, jf.  

 ABR 89.
Dette vil imidlertid være tilfældet, hvis  

 førregistreringen udføres som et selvstændigt  

 eftersynsarbejde og uafhængigt af den øvrige projektering.
I  

 sådanne tilfælde vil ansvaret, med mindre andet er aftalt,  

 være begrænset til et beløb på 2,5 mill. kr., jf.  

 ABR 89 pkt. 6.2.6.2.
4.3. Honorar Bestemmelsen om førregistrering medfører  

 ikke et krav om yderligere projekteringsarbejde, jf. det under pkt. 4.2.  

 anførte, idet førregistrering anses for at være en  

 nødvendig bestanddel af det samlede projekteringsmateriale.
Gennemførelse af førregistrering  

 udløser som konsekvens heraf ikke en forhøjelse af  

 tilskudsberettigede/refusionsberettigede udgifter.
Dette gælder uanset,  

 at registreringen foretages som et selvstændigt eftersynsarbejde og  

 honoreres særskilt, jf.
ABR 89.
Afsnit V Fortegnelse over ombygningsarbejder kommunen har meddelt  

 støtte til I forbindelse med BvB´s gennemførelse af  

 5-års eftersyn har det ofte været vanskeligt at fastslå  

 hvilke arbejder, der er udført med støtte efter  

 byfornyelsesloven.
I en række sager har ejer selv finansieret arbejder,  

 eller der er efterfølgende udført yderligere arbejder, og da  

 projektmaterialet ofte ikke er ajourført, er det meget vanskeligt at  

 afgøre, hvilke arbejder projektet omfatter.
Det er derfor  

 nødvendigt, at der som en del af projektdokumentationen foreligger en  

 fortegnelse, som klart angiver hvilke arbejder, kommunen har støttet  

 efter byfornyelsesloven.
Bilag 2 angiver et eksempel på en  

 sådan fortegnelse.
Fortegnelsen består af et resume af  

 førregistreringen, sammenholdt med de aktiviteter, der indgår i  

 det støttede projekt.
Der er således alene tale om genbrug fra  

 førregistrering og projekt.
Afsnit VI Den administrative procedure Resultatet af førregistreringen indsendes til  

 kommunalbestyrelsen senest samtidig med, at ansøgning om offentlig  

 støtte til ombygningsprojekt (tilsagnsansøgning) indsendes.
 Det er en betingelse for at opnå tilsagn om  

 støtte, at førregistrering er udført, og at resultatet  

 er indsendt til kommunalbestyrelsen.
 Kommunalbestyrelsen sørger for, at materialet  

 opbevares i mindst 5 år efter, at ombygningsarbejderne er  

 afleveret.
 Endvidere påser kommunalbestyrelsen, at resultatet  

 af førregistreringen, ansøgningen om offentlig støtte,  

 kopi af tilsagnsskrivelsen og den reviderede fortegnelse over  

 ombygningsarbejder sendes til BvB.
 Det skal fremgå af skema 2 eller af  

 tilsagnsskrivelsen, hvornår byggeriets forventede afleveringsdato  

 er.
 Materialet skal sendes til BvB senest 2 måneder  

 efter, at kommunalbestyrelsen har meddelt tilsagn om offentlig støtte  

 til ombygningsarbejderne.
 Det er af afgørende betydning, at materialet er  

 tilgængeligt ved 5 års eftersynet, og bygherren/ejeren bør  

 derfor i egen interesse sikre, at materialet bevares.
Afsnit VII Ikrafttræden Bekendtgørelsen trådte i kraft den 1. januar  

 1998.
By- og Boligministeriet, den 27. juli  

 2000 Susanne Brask Bilag 1 Fugtundersøgelse i forbindelse med  

 førregistrering Følgende punkter bør indgå i skematisk form i  

 fugtundersøgelserne:
Basisoplysninger -	ejendommens adresse -	data om byggesagen Oplysning om fundaments-/kældertype (normalsnit,  

 målsat) -	fuld kælder -	krybekælder -	terrændæk -	pælefundering af træ Oplysning om fundaments- /kældermaterialer (under  

 terræn) -	grundmuret -	beton -	kampesten/andet Oplysning om ledninger -	kælderplan med alle ledninger i terræn og under  

 kældergulv indtegnet Fastlæggelse (målsat) af fugtprocent/-profil samt  

 større saltkoncentrationer i kælderydervægge -	skillevægge -	trækonstruktioner: etagedæk, trapper m.v.
-	facader Fastlæggelse af fugtkilde -	overfladevand -	utætte ledninger i jord -	tagnedløb -	opstigende grundfugt (det primære vandspejl).
Bilag 2 Resume af førregistrering samt fortegnelse over  

 ombygningsarbejder kommunen har meddelt støtte til BASISOPLYSNINGER BELIGGENHED:
 kommune:
 adresse:
 MATR.NR.:
OPFØRELSESÅR: 19XX ANVENDELSE:
 BOLIGER: 14 stk.
 ERHVERV: 1 stk.
ANTAL ETAGER: 4 (excl. tagetage og kælderetage) AREALER (ca.) i.h.t. opmåling af faktiske forhold:
GRUNDAREAL: 400 m2 BEBYGGET AREAL: 263 m2 BEBYGGELSE AF ETAGEAREAL: 1175 m2 KÆLDERAREAL (under 1,25M): 263 m2 TAGETAGE (udnyttet areal for beboerlokale) ca. 31 m2 BOLIGAREAL: 1144 m2 ERHVERVSAREAL: 46 m2 GARAGEAREALER: 0 m2 SKURAREALER: ca. 30 m2 BOLIGANTAL OG -STØRRELSER:
 Der er i ejendommen et erhvervslokale på 46 m2.  

 Ejendommen er i øvrigt indrettet med forskellige typer lejligheder,  

 spændende fra 2 værelses lejl. på 57 m2 til 5  

 værelses lejl. på 117 m2. Alle lejligheder er i  

 varierende stand og udformning.
Der er fælles toiletter på bagtrapper.
I opgang nr. 3  

 forefindes indeliggende toilet/baderum i stue, 1. og 3. sal.
Tagetagen anvendes delvist til beboerlokale, delvist til pulterrum.  

 Hanebåndsloft henstår som tørreloft.
Kælderen er  

 indrettet med værksteder, mødelokale, vaskekælder og  

 pulterrum.
GENEREL BESKRIVELSE AF EJENDOMMEN 7 fags beboelsesejendom i fire etager ekskl. tagetage og kælder.
Der  

 er saddeltag belagt med naturskifer til gårdside og teglsten til  

 gadeside.
Gadefacaden står i blankt murværk med røde sten  

 og pudset sokkel.
Gårdfacaden er opført i gule sten i blankt  

 murværk, dog med kvaderpudset underfacade adskilt af pudset profileret  

 kordonbånd.
Mod gadeside er der en profileret kordongesims som  

 adskiller over- og underfacade, samt yderligere en kordongesims mellem 2. og  

 3. etage, alt i blankt murværk.
Gadefacaden er yderligere bestykket med  

 12 udkragede altaner i beton med smedejernsrækværk.
Hovedgesimser  

 er såvel til gade som gård udført i blankt murværk.  

 Sålbænke til gade er udført med et udkraget murskifte, der  

 er pudset på oversiden.
Sålbænke til gård er  

 støbte i beton.
Alle vinduer ekskl. kælder er nye  

 trævinduer med termoruder.
Der er på taget tre tofagskviste mod  

 gade og en mod gård.
Hovedtrapper er indeliggende, og bitrapper er  

 placeret i trappetårne.
KONDEMNABLE FORHOLD Boligkomissionen har afgivet påbud om, at der indrettes indeliggende  

 toiletforhold i boliger, hvor dette ikke forefindes.
BRANDSIKRINGSFORHOLD Erhvervslokale synes ikke at være sikret brandmæssigt korrekt,  

 idet rumadskillelse til hobbyværksted ikke er udført korrekt, og  

 flugtvej udelukkende består i adgangsdør til gade.
Forholdet er  

 ikke yderligere undersøgt.
Brandsikring er iflg.
BBR afsluttet/færdigmeldt 05.03.xx.
FUGTUNDERSØGELSER Der er udført fugtundersøgelser af grundmuret kælder  

 af konsulentfirma xx.
SVAMPEUNDERSØGELSER Der er udført svampeundersøgelse af ejendommen af  

 svampekonsulentfirma xx.
TEGNINGSMATERIALE Der foreligger kun ældre, ufuldstændige tegninger med  

 begrænsede og ikke ajourførte oplysninger.
SK Nr.
Registrering af de eksisterende forhold før  

 ombygning samt bemærkninger til projekt Lb.
 nr.
Fortegnelse (aktivitetsliste) for godkendt projekt, opdelt  

 i bygningsdele med enheder & mængder Enhed Antal 01 TAGVÆRK Saddeltag er beklædt med tegl mod gade og naturskifer mod  

 gård.
Naturskifre er nedslidte og løstsiddende.
Tegl er i noget  

 bedre stand.
Der er ikke udført undertag.
Inddækninger i  

 skotrender, på grater og rygninger er tærede og nedslidte.  

 Tagvinduer i støbejern er nedslidte og tærede.
Kviste mod gade  

 har lunker i zink med blyinddækninger mod tegl og ved underkarm som  

 synes i rimelig stand.
Tagrender og nedløb er udført som  

 plastrender.
Faldrørs- og aftrækshætte udført i  

 zink er nedslidte.
Tag- og kvistkonstruktioner er genanvendelige ved  

 opretningsarbejder.
Skorstene og brandkamme har vedligeholdelsesmæssige mangeler.
Der er  

 ved svampeundersøgelse konstateret råd og svampeangreb som  

 angivet i vedlagte rapport af xx.
Projekt: Angrebne trækonstruktioner svampesikres og  

 repareres.
Der etableres ny tagdækning inkl.
Opforing af  

 spærhoveder, undertag, efterisolering og dampspærre.  

 Inddækninger og tagrender med nedløb udføres i zink og  

 blyplade.
01 02 03 04 05 06 07 08 09 10 11 12 Tag   nedrivning Råd- og svampeskader - udbedring Skorstene - reparation/nedtagning Brandkamme - reparation Spær og remme - reparation Tagbrædder og lægter - udskiftning Kviste - reparation Tagvinduer - nye Tagdækning i tegl og skifer inkl.
Undertag og  

 efterisolering - nyt Skotrender og inddækninger - nye Udluftninger/taghætter - nye Tagrender og nedløb - nye m2 i alt stk.
lbm m2 m2 stk.
 stk.
m2 i alt stk.
lbm 384 Afsæt 6 30 384 384 4 20 384 Afsæt 10 145 02 FUNDAMENT OG KÆLDRE Fundamenter og kældervægge er sandsynligvis grundmurede  

 sylsten.
Der er ikke registreret sætningsrevner ud over en enkelt ved  

 skorsten nr. 5. Det er konstateret opstigende og indsivende grundfugt med  

 fugtophobning i vægge jf. vedlagte rapport af xx.
Udvendige  

 kældertrapper, lyskasser, kældergulv samt indvendige væg og  

 loftsoverflader har behov for gennemgribende reparation.
Projekt: Fundamenter forstærkes i mindre omfang.
Der  

 etableres omfangsdræn til kloak og udv.
Tætning af  

 kælderydervægge samt horisontal fugtspærre over  

 terrænhøjde. Øvrige bygningsdeles overflader  

 repareres.
01 02 03 04 05 06 07 08 Fundamenter - mindre forstærkninger Fugtisolering   etablering Udvendige kældertrapper - reparation Lyskasser   reparation Kældergulve   nye Kælderydervægge   istandsættes Kælderindervægge   istandsættes Kælderlofter - istandsættes lbm lbm stk.
 stk.
m2 m2 m2 m2 27 54 4 2 211 2 504 211 03 FACADER Gadefacade Gadefacade opført i røde sten med 7 fag i fire etager har i  

 mindre omfang udvaskede fuger og frostsprængte sten.
Sokkel har kun  

 mindre revner.
Murkronens øverste skifter skønnes  

 løstsiddende.
Murede gesimsbånd og sålbænke har  

 mindre skader på pudsede overflader.
Udkragede betonaltaner  

 fremstår forvitrede og afskallede.
Altanrækværker i  

 stål har partielle tæringsskader.
Betonbaldakiner over  

 indgangsdøre har nedbrudte overflader.
Projekt: Fuger i murværk repareres sammen med  

 udskiftning af frostsprængte sten.
Murkrone og gesimsbånd  

 repareres.
Betondele i altaner og baldakiner repareres så armering  

 sikres fuld beskyttelse.
Rækværker malerbehandles fra rengjort  

 bund.
Gårdfacade Gårdfacaden i gule sten med gennemgående plane bånd i  

 skifter af røde sten er i god stand med enkelte defekte fuger,  

 især på trappetårne.
Den pudsede underflade har mindre  

 regner og løs puds.
Murkrone her løse skifter.
Gesimsbånd  

 og betonstøbte sålbænke er i rimelig god stand.
 Projekt: Gesimser, murværksfuger og pudsede overflader  

 samt sålbænke repareres.
Gavl Projekt: Murværk i fri gavlvæg inkl. brandkam med  

 mindre fugeskader repareres.
Gavlvæggen isoleres udvendigt med pudset  

 overflade, der malerbehandles.
01 02 03 04 05 06 07 08 09 10 11 12 13 14 15 Facader i blank mur   reparation Sokkel   reparation Hovedgesims   reparation Murkrone - reparation/ommuring Gesimsbånd   reparation Sålbænke   reparation Altaner - undersøgelser - reparation Altanrækværk   reparation Overfacade i blank mur - reparation Pudset underfacade   reparation Taggesims og gesimsbånd - reparation Murkrone   ommures Sålbænk Gavlmur   reparation Gavlisolering - ny m2 m2 lbm lbm lbm stk.
 stk.
 stk.
m2 m2 lbm lbm stk.
