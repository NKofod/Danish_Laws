CFC-beskatning  aktieombytning/fusion/spaltning/koncernintern fordring  

 som vederlag for koncernintern erhvervelse af aktier Ligningsrådet blev spurgt om, hvorvidt følgende transaktioner  

 ville generere CFC-indkomst for det danske selskab A:
 Step 1. En tilførsel af et udenlandsk datterdatterselskabs (B)  

 aktieposter i en række af dets udenlandske datterselskaber (ejet i mindre end  

 3  

 år) til et nystiftet udenlandsk selskab (C) mod vederlag i nye aktier  

 (aktieombytning). Det nystiftede udenlandske selskab ville blive ejet af  

 henholdsvis det tilførende datterdatterselskab og det ultimative  

 moderselskab.
 Step 2. En delspaltning af C.
 Step 3. En fusion af B og C samt C's datterselskab med B som  

 det fortsættende selskab.
Step 4. B's erhvervelse af en fordring fra et koncernforbundet  

 selskab mod udstedelse af gæld, samt erhvervelse af den resterende del af  

 aktierne i D mod vederlag i den netop erhvervede fordring.
B ejede inden  

 erhvervelsen 27 pct. af aktierne i D, og det skulle lægges til grund, at den  

 fra et koncernforbundent selskab erhvervede fordring havde en markedsværdi,  

 der  

 afveg fra værdien af den erhvervede aktiepost.
 Step 5. En fusion af B og D med B som det fortsættende selskab,  

 hvorved B's indirekte beholdning af egne aktier via B's 100 pct.  

 aktiebesiddelse i D annulleres.
Det var blandt andet oplyst, at de udenlandske regler indeholdt  

 bestemmelser om, at det modtagende selskab i forbindelse med step 1, 2, 3 og  

 5  

 indtrådte i det indskydende selskabs anskaffelsessummer.
Derimod indeholdt de  

 udenlandske regler ikke bestemmelser om, at det modtagende selskab indtrådte  

 i  

 det modtagende selskabs anskaffelsestidspunkter.
Dette skyldtes, at  

 anskaffelsestidspunkterne  

 ikke var relevante for de udenlandske skatteregler, da de udenlandske  

 skatteregler ikke havde forskellig beskatning afhængig af ejertidsperiode.
De  

 udenlandske regler indeholdt dog i øvrigt bestemmelser om succession, hvor  

 dette var relevant.
 Herudover var det blandt andet oplyst, at den i step 4 omtalte  

 fordring, som B ville erhverve fra et koncernforbundet selskab svarede til et  

 gældsbrev, og at udstedelsen af gæld i B som vederlag for fordringen  

 ligeledes  

 ville ske ved udstedelsen af et gældbrev.
 Ligningsrådet besvarede spørgsmålet med, at transaktionerne i  

 step 1-5 ikke i sig selv ville generere CFC-indkomst for A med blandt andet  

 følgende begrundelse:
I step 1 tilfører B, som det danske selskab, A, indirekte har  

 kontrol over via E, aktieposterne i dets udenlandske datterselskaber til et  

 nystiftet udenlandsk selskab, C, mod vederlag i aktier i C svarende til 50  

 pct.  

 af kapitalen i C.
A har således efter overdragelsen kontrol eller væsentlig  

 indflydelse på det modtagende selskab, C, via E og B.
Transaktionen kunne  

 sammenlignes med en dansk aktieombytning, men de udenlandske skatteregler  

 m.v.  

 indeholder ikke bestemmelser svarende til den danske  

 aktieavancebeskatningslovs  

 § 13.
De udenlandske regler indeholder bestemmelser om, at det  

 modtagende selskab, C, indtræder i B's anskaffelsessummer.
De udenlandske  

 skatteregler indeholder derimod ikke bestemmelser om, at det modtagende  

 selskab  

 indtræder i B's anskaffelsestidspunkter.
Dette skyldes, at  

 anskaffelsestidspunkterne  

 ikke er relevante for de udenlandske skatteregler, da de udenlandske  

 skatteregler ikke har forskellig beskatning afhængig af ejertidsperiode.
De  

 udenlandske regler indeholder dog i øvrigt bestemmelser om succession, hvor  

 dette er relevant.
Spørgsmålet er herefter, hvorvidt selskabsskattelovens §  

 32,  

 stk. 3, 7. pkt., kan finde anvendelse, når det fremgår direkte af  

 bestemmelsen,  

 at det modtagende selskab efter udenlandske regler skal succedere i såvel  

 datterselskabets anskaffelsessummer som anskaffelsestidspunkter.
Det er Ligningsrådets opfattelse, at selskabsskattelovens § 32,  

 stk. 3, 7. pkt., naturligvis er formuleret med udgangspunkt i dansk  

 skatteret,  

 hvor anskaffelsestidspunkter kan være relevante i forhold til beskatningen,  

 idet de danske skatteregler indeholder bestemmelser om forskellig beskatning  

 afhængig  

 af ejertidsperioden eksempelvis i aktieavancebeskatningsloven.
I dansk  

 skatteret er der således alene tale om skattemæssig succession, i det omfang  

 det modtagende selskab indtræder i såvel anskaffelsessummer som  

 anskaffelsestidspunkter.
Selskabsskattelovens § 32, stk. 3, 7. pkt., må  

 derfor  

 være udtryk for, at der skal ske skattemæssig succession efter udenlandske  

 regler, førend der kan bortses fra overdragelsen og dermed en eventuel  

 aktieavance  

 i relation til opgørelsen af CFC-indkomsten og den skattepligtige indkomst  

 til  

 brug for sammenligningen i selskabsskattelovens § 32, stk. 1, 1. pkt., jf.  

 således også Skatteministerens kommentar i bilag 19 (L 99) til FSR's  

 spørgsmål  

 om målingen af CFC-indkomst m.v.
I den konkrete sag sker der skattemæssig succession efter de  

 udenlandske regler, idet der dog alene succederes i det efter de udenlandske  

 regler relevante, nemlig anskaffelsessummerne.
Ligningsrådet finder, at det i  

 relation til selskabsskattelovens § 32, stk. 3, 7. pkt., må være afgørende,  

 om  

 der sker skattemæssig succession eller ej efter udenlandske regler, idet  

 reglen  

 i selskabsskattelovens § 32, stk. 3, 7. pkt., er udtryk for, hvorledes en  

 dansk  

 skattemæssig successionsregel er formuleret.
I det omfang såvel  

 anskaffelsessummer som anskaffelsestidspunkter er relevante for anvendelsen  

 af  

 de udenlandske skatteregler, må det tillige kræves, at det modtagende selskab  

 succederer i begge dele i relation til selskabsskattelovens § 32, stk. 3, 7.  

 pkt.
I det omfang alene anskaffelsessummerne er relevante for anvendelse af  

 de  

 udenlandske skatteregler, må det være tilstrækkeligt, at det modtagende  

 selskab  

 succederer heri, da der i dette tilfælde er tale om en skattemæssig  

 succession  

 svarende til den danske skattemæssige succession, der bygger på de danske  

 regler.
 Det kan derimod ikke antages at være tilstrækkeligt, at det  

 indskydende datterselskab og det modtagende selskab ikke bliver beskattet  

 efter  

 udenlandske regler af en disposition som ovenstående, idet det er en  

 forudsætning for anvendelsen af selskabsskattelovens § 32, stk. 3, 7. pkt.,  

 at  

 der begrebsmæssigt kan tales om skattemæssig succession.
 Ligningsrådet finder følgelig, at step 1 ikke i sig selv  

 genererer CFC-indkomst for A i relation til selskabsskattelovens § 32, stk.  

 1,  

 1. pkt., jf. stk. 3, 7. pkt., idet dispositionen sker med skattemæssig  

 succession efter udenlandske regler, og idet A efter overdragelsen har  

 kontrol  

 eller væsentlig indflydelse på det modtagende selskab via E og B.
 I step 2 gennemføres en spaltning af det i step 1 stiftede  

 selskab, C, således, at B's tidligere datterselskaber udspaltes til tre  

 modtagende selskaber, som efter spaltningen ejes af det ultimative  

 moderselskab,  

 mens det ultimative moderselskabs tidligere datterselskab, F, forbliver i C,  

 som efter spaltningen alene ejes af B.
 Spørgsmålet er følgelig, hvorvidt ovenstående disposition udgør  

 en overdragelse til et andet selskab, hvor det modtagende selskab efter  

 udenlandske regler indtræder i datterselskabets anskaffelsessummer og  

 anskaffelsestidspunkter, og moderselskabet efter overdragelsen kontrollerer  

 eller har væsentlig indflydelse på det modtagende selskab, jf.  

 selskabsskattelovens § 32, stk. 3, 7. pkt.
 A må anses for at kontrollere eller have væsentlig indflydelse  

 på de modtagende selskaber, da A er koncernforbundet med det ultimative  

 moderselskab, idet samme aktionærkreds direkte eller indirekte ejer mere end  

 50  

 pct. af begge selskaber, jf. kursgevinstlovens § 4, stk. 2, og da A via dets  

 ultimative moderselskab ejer 99,9 pct. af hvert af de tre modtagende  

 selskaber,  

 jf. selskabsskattelovens § 32, stk. 6, 2. pkt.
Som i step 1 gennemføres dispositionen med skattemæssig  

 succession efter udenlandske regler, idet de russiske regler indeholder  

 bestemmelser om, at de modtagende selskaber, C1, C2 og C3, indtræder i C's  

 anskaffelsessummer.
De udenlandske skatteregler indeholder som nævnt under  

 step  

 1 derimod ikke bestemmelser om, at B indtræder i C's og F's  

 anskaffelsestidspunkter, hvilket ligeledes som nævnt under step 1 skyldes, at  

 anskaffelsestidspunkterne ikke er relevante for de udenlandske skatteregler,  

 da  

 de udenlandske skatteregler ikke har forskellig beskatning afhængig af  

 ejertidsperiode.
Ligningsrådet kan derfor i det hele henvise til  

 bemærkningerne  

 vedrørende step 1.
 Ligningsrådet finder følgelig, at step 2 ikke i sig selv  

 genererer CFC-indkomst for A i relation til selskabsskattelovens § 32, stk.  

 1,  

 1. pkt., jf. stk. 3, 7. pkt., idet dispositionen sker med skattemæssig  

 succession efter udenlandske regler, og idet A efter overdragelsen har  

 kontrol  

 eller væsentlig indflydelse på de modtagende selskaber via det ultimative  

 moderselskab.
 I Step 3 vil B, C og F fusionere med B som det  

 fortsættende/modtagende selskab.
 Da det således er det indirekte ejede datterselskab, B, der er  

 det fortsættende/modtagende selskab i fusionen, bliver spørgsmålet, om B ved  

 indkomstopgørelsen efter udenlandske regler er indtrådt i de indskydende  

 selskabers, C's og F's, anskaffelsessummer og anskaffelsestidspunkter, jf.  

 selskabsskattelovens  

 § 32, stk. 3, 6. pkt.
 Som i step 1 gennemføres fusionen med skattemæssig succession  

 efter udenlandske regler, idet de udenlandske regler indeholder bestemmelser  

 om, at det modtagende selskab, B, indtræder i C's og F's anskaffelsessummer.  

 De  

 udenlandske skatteregler indeholder som nævnt under step 1 ikke bestemmelser  

 om, at B indtræder i C's og F's anskaffelsestidspunkter, hvilket ligeledes  

 som  

 nævnt under step 1 skyldes, at anskaffelsestidspunkterne ikke er relevante  

 for  

 de udenlandske skatteregler, da de udenlandske skatteregler ikke har  

 forskellig  

 beskatning afhængig af ejertidsperiode.
 Da Ligningsrådet som vedrørende selskabsskattelovens § 32, stk.  

 3, 7. pkt., finder, at selskabsskattelovens § 32, stk. 3, 6. pkt., er  

 formuleret med udgangspunkt i dansk skatteret, hvor anskaffelsestidspunkter  

 kan  

 være relevante i forhold til beskatningen, at der i dansk skatteret alene er  

 tale skattemæssig succession, i det omfang det modtagende selskab indtræder i  

 såvel anskaffelsessummer som anskaffelsestidspunkter, og at  

 selskabsskattelovens § 32, stk. 3, 6. pkt., derfor ligeledes må være udtryk  

 for, at der skal ske skattemæssig succession efter udenlandske regler, førend  

 der kan bortses fra overdragelsen og dermed en eventuel aktieavance i  

 relation til  

 opgørelsen af CFC-indkomsten og den skattepligtige indkomst til brug for  

 sammenligningen i selskabsskattelovens § 32, stk. 1, 1. pkt., kan der i det  

 hele henvises til bemærkningerne vedrørende step 1.
 Ligningsrådet finder følgelig, at step 3 ikke i sig selv  

 genererer CFC-indkomst for A i relation til selskabsskattelovens § 32, stk.  

 1,  

 1. pkt., jf. stk. 3, 6. pkt., idet dispositionen sker med skattemæssig  

 succession efter udenlandske regler.
 I step 5 fusionerer B og D med B som det fortsættende selskab.
 Da det således er det indirekte ejede datterselskab, B, der er  

 det fortsættende/modtagende selskab i fusionen, bliver spørgsmålet, om B ved  

 indkomstopgørelsen efter udenlandske regler er indtrådt i det indskydende  

 selskabs, D's, anskaffelsessummer og anskaffelsestidspunkter, jf.  

 selskabsskattelovens § 32, stk. 3, 6. pkt.
Som i step 3 gennemføres fusionen med skattemæssig succession  

 efter russiske regler, idet de udenlandske regler indeholder bestemmelser om,  

 at det modtagende selskab, B, indtræder i D's anskaffelsessummer.
De  

 udenlandske skatteregler indeholder som nævnt under step 1 ikke bestemmelser  

 om, at B indtræder i D's anskaffelsestidspunkter, hvilket ligeledes som nævnt  

 under step 1 skyldes, at anskaffelsestidspunkterne ikke er relevante for de  

 udenlandske  

 skatteregler, da de udenlandske skatteregler ikke har forskellig beskatning  

 afhængig af ejertidsperiode.
 Da der er tale om en fusion som nævnt i step 3 henvises der i  

 det hele til bemærkningerne vedrørende step 3.
 Ligningsrådet finder følgelig, at step 5 ikke i sig selv  

 genererer CFC-indkomst for A i relation til selskabsskattelovens § 32, stk.  

 1,  

 1. pkt., jf. stk. 3, 6. pkt., idet dispositionen sker med skattemæssig  

 succession efter udenlandske regler.
 Mens step 1-3 og 5 drejer sig om visse nærmere opregnede  

 omstruktureringer og betydningen af disse i relation til selskabsskattelovens  

 §  

 32, stk. 3, 6. og 7. pkt., drejer step 4 sig om, hvorvidt nogle nærmere  

 opregnede dispositioner genererer CFC-indkomst, jf. selskabsskattelovens §  

 32,  

 stk. 5, der således skal indgå i sammenligningen af CFC-indkomsten og den  

 skattepligtige indkomst i selskabsskattelovens § 32, stk. 1, 1. pkt.
CFC-indkomsten til brug for sammenligningen i  

 selskabsskattelovens § 32, stk. 1, 1. pkt., opgøres som summen af de i  

 selskabsskattelovens  

 § 32, stk. 5, nr. 1-9, opregnede indkomst- og udgiftsarter.
Opregningen er  

 udtømmende.
I step 4 vil B erhverve en koncernintern fordring (et  

 gældsbrev) mod udstedelse af et andet gældsbrev.
Den erhvervede fordring vil  

 herefter blive overdraget til G som vederlag for erhvervelsen af aktierne i  

 D.  

 Mens erhvervelsen af den koncerninterne fordring (gældsbrevet) antages at ske  

 til markedsværdi, antages erhvervelsen af aktierne i D at ske til en værdi  

 under markedsværdien, idet aktierne i D kan have en højere værdi end den  

 fordring (gældsbrevet), der udgør vederlaget for aktierne.
Transaktioner mellem koncernforbundne parter skal efter dansk  

 ret ske på markedvilkår, jf. ligningslovens § 2. I det omfang transaktionerne  

 ikke sker på markedsvilkår, således at den ene af parterne opnår et  

 formuegode  

 af pengeværdi, vil den pågældende part eventuelt blive beskattet af dette  

 formuegode.
Afgørende for denne beskatning er naturligvis, hvilken  

 transaktion  

 der er tale om.
Som eksempel på beskatning af den part, der opnår  

 formuegodet,  

 kan den såkaldte tilskudsbeskatning, jf. statsskattelovens § 4, nævnes, jf.  

 eksempelvis SKM2002.310.HR og SKM2001.407.LSR.
 Dispositioner, der udløser tilskudsbeskatning efter  

 statsskattelovens § 4, er ikke opregnet i selskabsskattelovens § 32, stk. 5,  

 nr. 1-9. I nærværende sag bliver spørgsmålet om, hvorvidt step 4 genererer  

 CFC-indtægter for A, således et spørgsmål om, hvorvidt dispositionerne skal  

 anses for omfattet af selskabsskattelovens § 32, stk. 5, nr. 2, og dermed  

 udgør  

 en CFC-indtægt, idet dispositionerne blandt andet medfører en skattepligtig  

 gevinst på en fordring, eller hvorvidt di-spositionerne skal anses for blandt  

 at udgøre et tilskud til B fra et koncernforbundet selskab, i hvilket  

 tilfælde  

 dispositionerne ikke er omfattet af de i selskabsskattelovens § 32, stk. 5,  

 nr.  

 1-9, opregnede indkomst- og udgiftsarter og dermed ikke kan udgøre en  

 CFC-indtægt.
 Højesteret har i to sager, TfS 1999, 346 HR og TfS 2000, 96 HR,  

 taget stilling til forholdet mellem kursgevinstloven og ligningslovens § 16  

 A.  

 Begge sager drejede sig om, hvorvidt beløb, som en eneaktionær modtog fra  

 sit/sine selskab/-er, skulle karakteriseres som afdrag på fordringer, som de  

 pågældende eneaktionærer havde på selskabet/selskaberne, eller som udlodning  

 af  

 udbytte til aktionæren (maskeret udlodning).
 I TfS 1999, 346 HR tiltrådte Højesteret den af Landsretten  

 afsagte dom, hvoraf det blandt andet følgende fremgår:
"Det lægges efter bevisførelsen til grund, at sagsøgerens  

 erhvervelse af fordringer og aktier var gensidigt betingede, således at  

 erhvervelsen af fordringerne var betinget af, at han samtidig blev aktionær.  

 Det må herefter lægges til grund, at de omtvistede beløb, der som afdrag er  

 blevet udbetalt fra Tradehaus Aalborg A/S til sagsøgeren, kun er blevet  

 tilvejebragt og betalt, fordi sagsøgeren var aktionær i selskabet.
Under  

 disse  

 omstændigheder må de udbetalte beløb anses som udbytte af aktier, hvorfor de  

 skal beskattes i medfør af ligningslovens § 16 A, stk. 1." I TfS 2000, 96 HR bemærkede Højesteret følgende:
"Som anført af landsretten skete Flemming Christensens  

 erhvervelse af fordringer og aktier som led i en samlet aftale, og efter  

 erhvervelsen udviklede Flemming Christensen overskudsgivende aktiviteter i  

 selskaberne.
De afdrag, som Chrisco Import og Chrisco Export betalte til  

 opfyldelse af de erhvervede fordringer, blev kun tilvejebragt og betalt,  

 fordi  

 Flemming Christensen var aktionær i selskaberne.
Højesteret tiltræder  

 herefter,  

 at de omtvistede beløb må anses som udbytte af aktier og derfor skal  

 beskattes  

 i medfør af ligningslovens § 16 A, stk. 1." I de omhandlede sager fandt Højesteret således, at skatteyders  

 erhvervelse af fordringerne og aktierne i de omhandlede selskaber havde en  

 indbyrdes sammenhæng, og at afdragene på fordringerne følgelig kun blev  

 tilvejebragt og betalt, fordi den pågældende skatteyder var aktionær i  

 selskabet/selskaberne.  

 Under disse omstændigheder var der tale om maskeret udlodning frem for afdrag  

 på fordringer og dermed var anvendelsen af kursgevinstloven i disse tilfælde  

 subsidiær i forhold til anvendelsen af ligningslovens § 16 A.
De omtalte sager vedrørte den situation, hvor beløb fra  

 selskabet tilgik aktionæren.
Nærværende sag vedrører så at sige den modsatte  

 situation, nemlig den situation, hvor beløb fra aktionæren tilgår selskabet.
Det er Ligningsrådets opfattelse, at G alene vil afstå aktierne  

 i D mod et vederlag, der er lavere end markedsværdien af aktierne, fordi G  

 indirekte er aktionær i B.
Det kan således ikke antages, at G ville acceptere  

 et sådant vederlag, hvis aktierne skulle sælges til tredjemand.
Med andre ord  

 finder Ligningsrådet, at transaktionen ikke er i overensstemmelse med, hvad  

 der  

 kunne være opnået, hvis transaktionen var afsluttet mellem uafhængige parter.
Henset til at det alene kan antages, at G er indstillet på at  

 afstå aktierne i D til en lavere værdi end markedsværdien, fordi G er  

 indirekte  

 aktionær i B, samt henset til TfS 1999, 346 HR og TfS 2000, 96 HR, finder  

 Ligningsrådet, at forskellen mellem markedsværdien af den fordring, som udgør  

 vederlaget  

 for aktierne i D, og markedsværdien af aktierne udgør et beløb, der må anses  

 for at være et vederlagsfrit kapitalindskud i B, og som derfor er omfattet af  

 statsskattelovens § 4. Ligningsrådet er således af den opfattelse, at det  

 nævnte  

 beløb udgør et skattepligtigt tilskud, som efter danske regler ville skulle  

 tillægges indkomsten i B.
Ligningsrådet finder således i lighed med  

 Højesteret  

 i førnævnte sager, at anvendelsen af kursgevinstloven i dette tilfælde er  

 subsidiær i forhold til anvendelsen af statsskattelovens § 4.
Det må dog samtidig konstateres, at et skattepligtig tilskud  

 efter statsskattelovens § 4 som ovenfor anført ikke udgør en af de i  

 selskabsskattelovens § 32, stk. 5, nr. 1-9, opregnede indkomstarter.
Følgelig  

 finder Ligningsrådet i konsekvens af ovenstående, at step 4 ikke i sig selv  

 genererer CFC-indkomst for A, jf. selskabsskattelovens § 32, stk. 5, nr. 1-9,  

 e  

 contrario.
