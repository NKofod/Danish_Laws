§ 1.  Byggestyrelsen har udarbejdet en ny udgave af  

 bygherrevejledningen for statslige bygherrer.
Vejledningen udsendes i medfør  

 af § 2 i lov nr. 228 af 19. maj 1971 om statens byggevirksomhed mv., og dens  

 anvisninger skal således følges af ministerier og styrelser, medmindre der i  

 den enkelte byggesag er grundlag for afvigende fremgangsmåder.
 Stk. 2.  Vejledningen afløser boligministeriets  

 »Bygherrevejledning 1974« og »Totalleverance 1975« samt  

 byggestyrelsens vejledning, »Teknisk Rådgivning og Bistand 1980«.
§ 2.  Byggeprocessen og bygherrens opgaver behandles  

 principielt på samme måde som i 1974-udgaven.
Teksten er dog i vidt omfang  

 ændret eller suppleret på grundlag af indvundne erfaringer.
I vejledningen  

 orienteres de statslige styrelser om deres opgaver som bygherrer samt om de  

 undersøgelser og vurderinger af de forskellige muligheder for at dække  

 opståede lokalebehov, som bør gå forud for en eventuel beslutning om at søge  

 behovet dækket gennem byggeri.
Stk. 2.  I bilag 1 til vejledningen findes en oversigt  

 over de væsentligste bestemmelser, der er bindende for en statslig bygherre,  

 eller som det - under nærmere angivne forudsætninger - kan anbefales ham at  

 følge.
I oversigten er foretaget henvisninger til de punkter i vejledningen,  

 hvor bestemmelserne er omtalt.
 Stk. 3.  Ved udformningen af vejledningen er der i  

 øvrigt lagt vægt på dens mulige brugbarhed også for andre end statslige  

 bygherrer, herunder kommunale bygherrer.
 § 3.  Spørgsmål, som opstår under gennemførelsen af en  

 byggesag, og som vejledningen ikke direkte giver svar på, kan rettes til  

 byggestyrelsens 2. kontor (statsbyggekontoret), telefon (01) 92 61 00.
