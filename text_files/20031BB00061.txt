Fremsat den 20. november 2003 af  

 Mogens Nørgård Pedersen (KD), Bodil Kornbek (KD),  

  

 Jann Sjursen (KD) og Tove Videbæk (KD) Forslag til folketingsbeslutning om at sikre lønmodtagerne minimumsrettigheder på  

 arbejdsmarkedet Folketinget opfordrer regeringen til snarest at fremsætte  

 lovforslag og foretage de nødvendige ændringer i administrative forskrifter,  

 der sikrer alle lønmodtagere på arbejdsmarkedet minimumsrettigheder på  

 følgende  

 områder:
 1.  

 	  

    

 Beskyttelse mod  

 usaglig opsigelse svarende til rettighederne i funktionærloven.
 2.  

 	  

    

 Fratrædelsesgodtgørelse  

 svarende til rettighederne i funktionærloven.
 3.  

 	  

    

 Opsigelsesvarsler,  

 der er kortere end opsigelsesvarslerne i overenskomsterne og funktionærloven,  

 men som alligevel sikrer lønmodtageren et rimeligt varsel ved opsigelse.
 4.  

 	  

    

 En mindsteløn, der  

 ligger over den maksimale dagpengesats, men som er så lav, at der sikres et  

 godt spillerum for de kollektive overenskomstforhandlinger.
 5.  

 	  

    

 En delvis  

 arbejdsgiverfinansieret arbejdsmarkedspension.
 6.  

 	  

    

 Ret til 1 dags  

 frihed for både faderen og moderen ved barns sygdom.
 7.  

 	  

    

 Ret til betaling ved  

 overarbejde og arbejde på forskudt tid.
 8.  

 	  

    

 Ret til  

 søgnehelligdagsbetaling.
 9.  

 	  

    

 Loven skal ikke  

 gælde, hvor arbejdstageren er omfattet af bestemmelser, der giver mindst  

 samme  

 rettigheder som loven.
Bemærkninger til forslaget Kristendemokraterne finder, at der er behov for at sikre  

 alle lønmodtagere på det danske arbejdsmarked en række grundlæggende  

 minimumsrettigheder.
Arbejdsmarkedets parter har sikret danske lønmodtagere  

 rettigheder på de anførte områder, men en stor del af det danske  

 arbejdsmarked  

 er ikke dækket af overenskomsterne indgået mellem arbejdsmarkedets parter.  

 Kristendemokraterne finder det ikke rimeligt, at en del af lønmodtagerne i  

 praksis er retsløse på mange områder vedrørende løn- og arbejdsvilkår.
Omkring 30 pct. af lønmodtagerne på arbejdsmarkedet  

 angiver, at de ikke er omfattet af en overenskomst.
Heraf er en del dog  

 omfattet af funktionærlovens bestemmelser om forbud mod usaglig opsigelse og  

 om  

 opsigelsesvarsler.
Forslaget skal sikre, at alle lønmodtagere sikres  

 minimumsrettigheder og dermed menneskeværdige forhold.
Med forslaget  

 afhjælpes  

 nogle af de væsentligste ulemper ved den danske model.
Kristendemokraterne ønsker ikke med forslaget at gribe ind  

 i arbejdsmarkedets parters ret til selv at fastlægge løn- og arbejdsvilkår  

 ved  

 overenskomster.
Når det gælder forældrenes ret til hver 1 dags frihed i  

 forbindelse med barns sygdom, påvirker forslaget dog arbejdsmarkedets parters  

 ret til at fastlægge løn- og arbejdsvilkår ved overenskomstforhandlinger.
På  

 dette område finder Kristendemokraterne, at forældrene i høj grad har behov  

 for  

 lidt mere tid i hverdagen.
I dag har forældrene kun ret til 1 dags fravær i  

 alt  

 i forbindelse med barns sygdom.
Bemærkninger til forslagets enkelte bestemmelser Ad 1) Beskyttelse mod usaglig opsigelse I dag er lønmodtagere, der ikke er dækket af overenskomst,  

 og som ikke er funktionærer, uden rettigheder, hvad angår beskyttelse mod  

 usaglig opsigelse.
I lov om ligebehandling af mænd og kvinder kan en  

 lønmodtager, der forskelsbehandles på grund af køn, tilkendes en godtgørelse,  

 jf. bekendtgørelse nr. 711 af 20. august 2002.
Beskyttelse mod usaglig opsigelse indebærer, at ledelsen  

 skal have en rimelig grund til at afskedige en lønmodtager.
Hvis ledelsen  

 ikke  

 har en rimelig grund, skal lønmodtageren have en godtgørelse eller krav på  

 genansættelse.
Beskyttelse mod usaglig opsigelse er en vigtig del af det  

 kollektive aftalesystem.
En tilsvarende beskyttelse findes i funktionærlovens  

 §  

 2 b, jf. bekendtgørelse nr. 691 af 20. august 2002.
Ad 2) Fratrædelsesgodtgørelse, der svarer til  

 rettighederne i funktionærloven Funktionærlovens § 2 a giver ret til  

 fratrædelsesgodtgørelse.
Ifølge denne bestemmelse har funktionæren krav på  

 fratrædelsesgodtgørelse, hvis den pågældende afskediges eller bortvises  

 uberettiget.
Efter 12 års ansættelse er der krav om 1 måneds  

 fratrædelsesgodtgørelse, efter 15 år 2 måneders godtgørelse og efter 18 år 3  

 måneders godtgørelse, jf. bekendtgørelse nr. 691 af 20. august 2002.
 I nogle overenskomster er der også fastsat  

 fratrædelsesgodtgørelser for ikkefunktionærer.
Ad 3) Opsigelsesvarsler, der er kortere end  

 opsigelsesvarslerne i overenskomsterne og funktionærloven, men som alligevel  

 sikrer lønmodtageren et rimeligt varsel ved opsigelse Som udgangspunkt har lønmodtagere, der ikke er omfattet af  

 funktionærloven, og som ikke er omfattet af en overenskomst, ikke krav på et  

 opsigelsesvarsel.
Imidlertid følger det af retspraksis, at arbejdstagere, der  

 har været ansat i en periode, har krav på et opsigelsesvarsel, jf.
U  

 1999.1471  

 Ø m.fl.
Varslets længde afhænger af, hvilken type ansættelsesforhold der er  

 tale om, og hvor længe ansættelsesforholdet har bestået.
Retspraksis er ikke  

 helt entydig, men betyder, at arbejdstagere har krav på et passende  

 opsigelsesvarsel.
Et fremtidigt lovforslag skal sikre alle arbejdstagere et  

 opsigelsesvarsel, der ligger under det opsigelsesvarsel, der gælder i  

 funktionærloven og i overenskomsterne, men som alligevel sikrer lønmodtageren  

 et rimeligt varsel ved opsigelse.
Længden af opsigelsesvarslet skal endvidere  

 være afhængig af arbejdstagerens anciennitet på arbejdspladsen.
Ad 4) En mindsteløn, der ligger over den maksimale  

 dagpengesats, men som er så lav, at der sikres et godt spillerum for de  

 kollektive overenskomstforhandlinger I dag fastsættes mindstelønninger kun via overenskomster.  

 Arbejdsgivere uden overenskomst kan således sætte urimeligt lave  

 timelønninger.  

 Alle lønmodtagere skal have ret til en løn, som er højere end den maksimale  

 dagpengesats, men som alligevel giver et godt spillerum for de kollektive  

 overenskomstforhandlinger.
I forbindelse med optagelse af en række nye lande i EU  

 nærer mange en frygt for, at Danmark bliver overstrømmet af arbejdskraft, der  

 er villig til at arbejde for en meget beskeden løn.
En lovregulering af  

 minimumslønnen vil være en optimal regulering til at imødegå en sådan form  

 for  

 løndumping.
Ad 5) En delvis arbejdsgiverfinansieret  

 arbejdsmarkedspension Der er i dag indbygget arbejdsmarkedspensioner i næsten  

 alle overenskomster.
Arbejdsgiveren bidrager typisk med 2/3 og lønmodtageren  

 med 1/3.
 En arbejdsmarkedspension på 6 pct. af den pensionsgivende  

 løn, svarende til et bidrag fra arbejdsgiveren på 4 pct. og et bidrag fra  

 lønmodtageren på 2 pct., vil holde sig under niveauet i de gængse  

 overenskomster.
 Det foreslås, at man skal være fyldt 20 år og have mindst 1  

 års anciennitet for at få ret til en pensionsordning.
Ad 6) Ret til 1 dags frihed for både faderen og  

 moderen ved barns sygdom Forældrene skal hver have ret til 1 dags frihed, hvor de  

 kan blive hjemme hos et sygt barn.
Arbejdsgiveren bør kunne få sygedagpenge  

 refunderet fra kommunen, og lønmodtageren sikres en minimumsret til at få løn  

 svarende til sygedagpengesatsen i forbindelse med barns sygedag.
 I dag har forældre på overenskomstdækkede arbejdspladser  

 oftest kun ret til 1 dags fravær i forbindelse med barns første sygedag.
 Forslaget vil i højere grad tilskynde faderen til at tage  

 fri i forbindelse med barns sygdom.
Ad 7) Ret til betaling ved overarbejde og arbejde  

 på forskudt tid Dette er i dag udelukkende et overenskomstspørgsmål.  

 Lønmodtagerne bør have en generel ret til kompensation for arbejde ud over  

 normal aftalt arbejdstid.
 Personer, der arbejder uden længste arbejdstid, er ikke  

 omfattet af bestemmelsen.
Ad 8) Ret til søgnehelligdagsbetaling Uge- og timelønnede lønmodtagere, der ikke er  

 overenskomstdækkede, får ikke søgnehelligdagsbetaling, medmindre de er  

 funktionærer.
Den gængse sats i overenskomsterne er, at 3,5 pct. af lønsummen  

 afsættes til søgnehelligdagsbetaling.
Ad 9) Loven skal ikke gælde, hvor arbejdstageren er  

 omfattet af bestemmelser, der giver mindst samme rettigheder som loven Bestemmelsen har til hensigt at sikre, at den  

 minimumslovgivning, der lægges op til med beslutningsforslaget, ikke fører  

 til  

 forringelser for lønmodtagere, der er omfattet af en overenskomst.
Samtidig sikrer bestemmelsen, at løn- og arbejdsvilkår for  

 lønmodtagere kan fastlægges ved overenskomstforhandlinger og ikke via  

 lovgivning, hvis overenskomstforhandlingerne ikke giver ringere vilkår end  

 minimumsrettighederne.
Dermed bevares den særlige danske model, hvor  

 arbejdsmarkedets parter fastlægger løn- og arbejdsvilkår ved  

 overenskomstforhandlinger.
Skriftlig fremsættelse Mogens Nørgård Pedersen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at sikre lønmodtagerne minimumsrettigheder på  

 arbejdsmarkedet.
(Beslutningsforslag nr.
B 61).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
