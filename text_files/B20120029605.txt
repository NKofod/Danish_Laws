 Bekendtgørelse om ændring af bekendtgørelse om køretøjers indretning og udstyr m.v.
(Påhængsvogn til stor knallert) § 1 I bekendtgørelse nr. 154 af 20. april 1977 om køretøjers indretning og udstyr m.v., som senest ændret ved bekendtgørelse nr. 592 af 19. juni 2008, foretages følgende ændringer:
 1. § 25, stk. 7, affattes således:
»Stk. 7. Motorcykel, der benyttes som trækkraft for påhængskøretøj, skal være forsynet med tilkoblingsordning.« 2. § 32 a affattes således:
»§ 32 a.
En stor knallert skal opfylde bestemmelserne i kapitel 5 om motorcykler, idet der må tilkobles én påhængsvogn, men der må ikke tilkobles sidevogn til knallert.« 3. Efter § 35 c indsættes før overskriften før kapitel 8:
»Kapitel 7 b Påhængsvogn til stor knallert § 36. En påhængsvogn til stor knallert følger reglerne for påhængskøretøj til motorcykel i kapitel 7 a.« 4. § 44 affattes således:
»§ 44. Detailforskrifter for køretøjers indretning og udstyr fastsættes i overensstemmelse med ovenstående bestemmelser i en særskilt bekendtgørelse.« § 2 Bekendtgørelsen træder i kraft den 1. april 2012.
