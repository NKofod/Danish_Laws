 Heller ikke grundlag for at fastslå, at en anden revisor havde  

 handlet i strid med god revisorskik i forbindelse med besvarelse af en  

 telefonisk henvendelse fra Erhvervsfremme Styrelsen, idet det henstod som  

 uklart, hvad revisoren var blevet bedt om at erklære sig om.
God revisorskik Ved skrivelse modtaget den 4. marts 1998 har  

 Erhvervsfremme Styrelsen indgivet klage over de registrerede revisorer  

 Jørn-Erik Pedersen og Karsten Kabat.
Erhvervs- og Selskabsstyrelsen har oplyst, at  

 Jørn-Erik Pedersen har været optaget i Revisorregistret fra den  

 3. august 1976 til den 20. juni 1995, hvor registreringsbeviset blev  

 deponeret.
Karsten Kabat har været optaget i Revisorregistret siden 15.  

 august 1986.
 Klageren administrerer en række  

 tilskudsordninger.
Ved skrivelse af 17. december 1992 bevilgede klageren til  

 Aloshan ApS, der var hjemmehørende på Bornholm, et tilskud i  

 henhold til erhvervsfremmeloven på 25 % af udgifterne til et projekt  

 vedrørende kemisk analyse af en psoreasissalve, dog højst  

 125.000 kr. excl. moms.
Tilskuddet blev ydet på bl.a. følgende  

 vilkår:
 "1. Modtageren er forpligtet til at anvende  

 tilskuddet til betaling af udgifterne ved gennemførelse af  

 projektet.
 2. Tilskuddet må tilbagebetales, hvis der etableres  

 en produktion udenfor Bornholm, eller hvis resultaterne på anden  

 måde udnyttes udenfor området.
 3. Det skal overfor styrelsen dokumenteres at den kapital,  

 der i øvrigt er nødvendig til finansiering af projektet, kan  

 fremskaffes.
 Udbetaling vil ske, når styrelsen har modtaget:
. . . . ." Den 15. marts 1994 modtog klageren en henvendelse fra  

 Politimesteren på Bornholm, der havde modtaget en anmeldelse om  

 uregelmæssigheder ved den omtalte tilskudssag.
Klageren rettede  

 herefter telefonisk henvendelse til selskabets daværende revisor,  

 indklagede Jørn-Erik Pedersen.
 Indklagede Jørn-Erik Pedersen svarede  

 følgende ved skrivelse af 23. marts 1994:
 "Under henvisning til vor telefonsamtale kan vi  

 oplyse, at vi d.d. har kontakter Tonny Jensen og fået oplyst, at  

 projektet forløber efter den tidligere skitserede plan.
 Projektet er endnu ikke godkendt af sundhedsmyndighederne,  

 og der foretages stadig en del undersøgelser på laboratoriet i  

 Århus.
Endvidere kan vi oplyst, at af de i vort brev af 19.  

 november 1993 afholdte udgifter, udgør de største poster Steins  

 laboratorium samt husleje til revalideringsvirksomheden Skovminde, hvor  

 planterne bliver udviklet." Klageren har oplyst, at den seneste faktura fra Steins  

 laboratorium i Århus vedrørende Aloshan ApS stammer fra den 30.  

 marts 1993.
Til brug for samme tilskudssag rettede klageren senere  

 telefonisk henvendelse til indklagede Karsten Kabat, som nu var blevet  

 revisor for selskabet.
I sit håndskrevne telefonnotat om samtalen skrev  

 indklagede Karsten Kabat:
"4/10-95 Aloshan ..Erhvervsfremmestyrelsen Vort brev af 21/september  95:
 Henvendelsen fra klageren besvarede indklagede Karsten  

 Kabat den 16. oktober 1995 således:
 " I henhold til aftale pr. telefon kan jeg oplyse  

 at :
 - der er ikke modtaget nogen faktura eller på anden  

 måde opkrævning af konsulent timer vedr. projektet, udover hvad  

 der er medtaget til revisor og lignende.
- på Frederikssundsvej 230 er lager og  

 administration.
Den egentlige produktion foregår på Bornholm.
 - kopi af sammenskrevet resume fra erhvervs- og  

 selskabsstyrelsen vedlægges.
. . . . .." Den 23. november 1995 modtog klageren et udateret brev fra  

 selskabets direktør René Adler, hvoraf bl.a. fremgår:
 " Hermed fremsendes erklæring om vores  

 produktion.
 Sjælland:
 Fremstilling af dåser og grundsalve samt blanding,  

 og påfyldning.
 Derudover har vi vores administration i København,  

 hvor undertegnede er ansat 1 dag om ugen.
 Bornholm:
 Opdyrkning og forædling af planter, samt presning af  

 saft fra disse.
 . . . . . .
 Det skal tilføjes, at vi p.t. har en  

 ansøgning omkring flytning af en del af planterne til  

 revalideringsinstitutionen "Skovminde", liggende hos Bornholms  

 Amt.
 Således at vi eventuelt udvider vores engagement  

 på Bornholm.
 Derudover har vi taget kontakt til Bornholms  

 Plastvarefabrik, for eventuelt at starte udvikling, og produktion af  

 dåser hos dem.
 Desværre har det ikke været muligt at finde en  

 Pharmazeut med de fornødne kvalifikationer til at fremstille  

 grundsalven på Bornholm.
. . . . ." Ved skrivelse af 15. december 1995 nedsatte klageren det  

 bevilgede tilskud fra 125.000 kr. til 50.478 kr. under henvisning til, at  

 skønnet kun 1/3 af den samlede produktive aktivitet fandt sted  

 på Bornholm.
Klageren har anført, at de indklagede  

 revisorer i deres respektive skrivelser af 23. marts 1994 og 16. oktober 1995  

 har afgivet erklæringer til klageren, men at disse ikke opfylder de  

 krav, klageren må kunne stille.
Klageren er meget afhængig af, at  

 afgivne revisorerklæringer er i overensstemmelse med de faktiske  

 forhold, og at revisorerne ikke formulerer sig ud af det ansvar, som klageren  

 som modtager af erklæringerne kan forvente, de påtager sig.  

 Opfølgningen og kontrollen af de enkelte projekter er i vidt omfang  

 baseret på revisorernes medvirken.
Revisorerne er klagerens kontrol  

 på stedet.
Tilskuddet til virksomheden blev nedsat efter modtagelsen af  

 den omtalte udaterede skrivelse fra november 1995 fra virksomhedens  

 direktør og på baggrund af oplysninger fra andre kilder end de  

 indklagede revisorer.
Indklagede Jørn-Erik Pedersen har alene henvist  

 til, at han fra den projektansvarlige, der var formand for selskabets  

 bestyrelse, havde fået oplyst, hvorledes det gik med projektet.  

 Indklagede har forsømt sin tilsynspligt.
Han burde have foretaget en  

 bilagskontrol for derigennem selv at kunne kontrollere  

 projektforløbet.
Det er endvidere en misvisende oplysning, at der  

 stadig foretoges en del undersøgelser på laboratoriet i  

 Århus, idet dette ikke stemmer med, at den seneste faktura fra Steins  

 Laboratorium var et år ældre end brevet fra revisoren.
Indklagede Karsten Kabat har afgivet en erklæring,  

 der ikke var i overensstemmelse med de faktiske forhold med hensyn til, hvor  

 produktionen foregik.
Klagerens henvendelse drejede sig netop om at få  

 oplyst, hvor produktionen foregik.
Ved et kontrolbesøg ville  

 indklagede have kunnet konstatere, at der foregik en del produktion uden for  

 Bornholm.
Indklagede Jørn-Erik Pedersen har oplyst, at  

 han ophørte med at arbejde som revisor pr. 1. januar 1995, og at han  

 derfor ikke længere har adgang til sine arbejdspapirer.
Om brevet af  

 23. marts 1994 har han bemærket, at han efter henvendelse fra klageren  

 kontaktede Tonny Jensen, der oplyste, at projektet forløb efter den  

 tidligere skitserede plan, og at der stadig blev foretaget en del  

 undersøgelse på laboratoriet i Århus.
Det må anses  

 for utænkeligt, at formanden for bestyrelsen skulle komme med urigtige  

 og vildledende oplysninger.
Indklagede bestrider, at han har afgivet  

 misvisende oplysninger over for en offentlig myndighed.
Indklagede Karsten Kabat har anført, at den  

 telefoniske forespørgsel fra klageren drejede sig om, hvad der foregik  

 på Frederikssundsvej 230, og ikke om produktionen.
Indklagede har  

 herved henvist til sit håndskrevne telefonnotat.
Det er i øvrigt  

 indklagedes opfattelse, at produktionen af planterne og udvinding af saft  

 herfra udgør den egentlige produktion, og at han sandsynligvis ikke  

 ville have oplyst anderledes omkring produktionen på Bornholm, hvis han  

 havde været på kontrolbesøg der.
 Disciplinærnævnet skal udtale:
Indklagede Jørn-Erik Pedersens skrivelse af 23.  

 marts 1994 fremstår efter sit indhold alene som en gengivelse og  

 viderebringelse til klageren af oplysninger, der er meddelt indklagede af  

 tilskudsmodtagerens bestyrelsesformand.
Indklagede har derimod ikke i  

 skrivelsen erklæret, at han  bevidnede rigtigheden af de  

 pågældende oplysninger.
Skrivelsen er derfor ikke en  

 erklæring, hvor indklagede har påtaget sig at indestå for  

 oplysningernes rigtighed.
Det kan derfor heller ikke pådrage indklagede  

 disciplinæransvar, at han ikke foretog selvstændige  

 undersøgelser til verifikation af de meddelte oplysninger, inden han  

 videregav dem til klageren.
Indholdet af klagerens telefoniske henvendelse  

 til indklagede er udokumenteret.
Det kan således heller ikke  

 fastslås med sikkerhed, at klageren tillige har anmodet indklagede om  

 at bevidne rigtigheden af de udbedte oplysninger, og at indklagede bevidst  

 har undladt dette.
Herefter, og da det må antages, at indklagede har  

 viderebragt de indhentede oplysninger i god tro om disses rigtighed, er der  

 intet grundlag for at fastslå, at indklagede har handlet i strid med  

 god revisorskik ved sin besvarelse af klagerens telefoniske henvendelse.
Som  

 følge heraf frifinder nævnet indklagede Jørn-Erik  

 Pedersen.
Indklagede Karsten Kabats skrivelse af 16. oktober 1995  

 fremtræder ikke som en gengivelse og viderebringelse af oplysninger fra  

 andre, men som indklagedes egen udtalelse om, at det forholder sig  

 således, som han anfører.
Skrivelsen må derfor anses som  

 en erklæring, hvis rigtighed indklagede indestår for.
Klagerens  

 henvendelse til indklagede skete telefonisk.
Indklagede har bestridt  

 klagerens udlægning af henvendelsens indhold.
Det henstår  

 således som uklart, hvad klageren anmodede indklagede om at  

 erklære sig om.
Herefter, og da indklagede efter ordvalget ikke ses at  

 have erklæret, at produktionen udelukkende foregik på Bornholm,  

 finder nævnet ikke, at indklagede, selv om han eventuelt var bekendt  

 med tilskudsvilkårene i klagerens skrivelse af 17. december 1992, har  

 handlet i strid med god revisorskik ved besvarelsen af klagerens telefoniske  

 henvendelse.
Nævnet frifinder derfor indklagede Karsten Kabat.
 THI  BESTEMMES :
 De indklagede, registreret revisor Jørn-Erik  

 Pedersen og registreret revisor Karsten Kabat, frifindes.
 Afgørelsen offentliggøres, jf. § 11 a, stk.  

 6, i lov om registrerede revisorer.
