Bekendtgørelse  

 om optagelse, opbevaring og aflevering af  

  

 radio- og fjernsynsprogrammer I medfør af § 87 i lov om radio- og  

 fjernsynsvirksomhed, jf. lovbekendtgørelse nr. 506 af 10. juni 2004,  

 fastsættes:
Kapitel 1 Anvendelsesområde § 1.  

  

 Bekendtgørelsen omfatter radio- og fjernsynsforetagender, der udøver  

 programvirksomhed i henhold til lov om radio- og fjernsynsvirksomhed.
Kapitel 2 Optagelse og opbevaring § 2.  

  

 Radio- og fjernsynsforetagender skal løbende optage alle programmer i deres  

 fulde udstrækning.
Det vil sige, at alt hvad der udsendes i sendetiden, inkl.  

 annoncering og afmelding af programmer, reklamer, pausesignaler, jingles osv.  

 skal optages.
Der må ikke forekomme fejl og mangler ved registreringsudstyret  

 eller lignende.
Stk. 2.  

  

 Endvidere  

 skal foretagenderne kunne dokumentere, hvad der har været udsendt på  

 tekst-tv,  

 digitale tillægstjenester knyttet til programmerne og RDS.
Reglerne i denne  

 bekendtgørelse om optagelse, opbevaring og aflevering gælder ligeledes for  

 denne dokumentation.
Stk. 3.  

  

 Optagelserne  

 skal opbevares i 3 måneder og må i denne periode ikke ændres, slettes eller  

 destrueres.
Det kan pålægges foretagenderne at opbevare optagelserne i en  

 nærmere angivet længere tid, hvis behandlingen af en sag vedrørende  

 programvirksomheden  

 gør det nødvendigt.
 § 3.  

  

 Optagelse skal foretages samtidig med udsendelse af programmet.
 § 4.  

  

 Optagelserne skal opbevares under sådanne forhold, at de ikke udsættes for  

 særlige støvgener eller for fugt, væsker, skadelige magnetfelter, mekaniske  

 påvirkninger, varme  over stuetemperatur  eller andet, som kan  

 forringe  

 optagelserne eller gengivelsen af disse.
 § 5.  

  

 Radio- og fjernsynsforetagenderne er ansvarlige for programmernes optagelse,  

 opbevaring og eventuelle kopiering, uanset om arbejdet eventuelt efter aftale  

 udføres af andre.
Kapitel 3 Aflevering § 6.  

  

 Hvis Radio- og tv-nævnet eller nogen anden dertil berettiget myndighed i  

 forbindelse med behandlingen af en sag vedrørende programvirksomheden  

 pålægger  

 et radio- og fjernsynsforetagende at stille optagelser til rådighed, skal  

 indsendelsen  

 af originaloptagelser eller kopier af disse ske omgående.
Forsendelse skal  

 ske  

 under iagttagelse af bestemmelserne i § 4.
Stk. 2.  

  

 De  

 optagelser eller kopier, som stilles til rådighed for myndigheden, skal være  

 i  

 de i § 7 angivne standarder enten i form af originale optagelser eller  

 som  

 kopi heraf.
Originaloptagelserne forbliver foretagendets ejendom og  

 tilbageleveres  

 efter endt brug.
Stk. 3.  

  

 Den  

 berettigede myndighed kan i særlige tilfælde, f.eks. hvis der opstår mistanke  

 om, at der er manipuleret med kopierne, kræve originaloptagelserne stillet  

 til  

 rådighed.
I sådanne tilfælde skal foretagendet om nødvendigt være myndigheden  

 behjælpelig med afspilningen af optagelserne, ved f.eks. at stille udstyr til  

 rådighed.
§ 7.  

  

 Det  

 optagede materiale skal stilles til rådighed på et på afleveringstidspunktet  

 tidssvarende, almindeligt tilgængeligt medie, som f.eks.
CD-ROM, DVD eller  

 kommende almindeligt anvendte og tilgængelige digitale formater inden for  

 forbrugerudstyr,  

 der måtte erstatte disse.
I tvivlstilfælde afgør Radio- og tv-nævnet, hvad  

 der  

 er et almindeligt tilgængeligt medie.
 Stk. 2.  

  

 Materialet  

 skal være optaget ved normal hastighed, således at det uden særlige  

 foranstaltninger kan afspilles i god, hørbar/læsbar kvalitet på andet  

 afspilningsudstyr  

 end det, det er optaget eller kopieret på.
Stk. 3.  

  

 Materialet  

 skal leveres i et format, så den berettigede myndighed har mulighed for at  

 kopiere materialet.
Såfremt kopiering ikke er mulig kan den berettigede  

 myndighed stille krav om aflevering af et passende antal eksemplarer.
 § 8.  

  

 Hver optagelse som stilles til rådighed for en berettiget myndighed, skal  

 være  

 forsynet med oplysning om radio- og fjernsynsforetagendets navn, eventuelt  

 kanalens navn, udsendelsesdato samt tidspunkt for optagelsens begyndelse og  

 afslutning.
 § 9.  

  

 Andre medier end de, der er nævnt i § 7, kan anvendes ved indsendelse af  

 materiale til en berettiget myndighed, jf. § 6, under forudsætning af,  

 at  

 radio- og fjernsynsforetagendet sammen med optagelserne stiller det fornødne  

 afspilningsudstyr  

 til rådighed.
Kapitel 4 Tilsidesættelse af reglerne § 10.  

  

 En  

 tilladelse til programvirksomhed kan inddrages midlertidigt eller endeligt,  

 hvis radio- og fjernsynsforetagendet tilsidesætter pligten til at optage og  

 opbevare programmerne, pålæg om at aflevere optagelser eller kopier heraf  

 eller  

 pålæg om i længere tid end 3 måneder at opbevare optagelserne jf. lovens  

 § 50, stk. 1, nr. 2, og § 66, stk. 2, nr. 5.
 Stk. 2.  

  

 I sager om  

 registreringspligtig programvirksomhed kan der træffes afgørelse om  

 indstilling  

 af programvirksomheden, hvis foretagendet tilsidesætter pligten til at optage  

 og opbevare programmerne, pålæg om at aflevere optagelser eller kopier heraf  

 eller pålæg om i længere tid end 3 måneder at opbevare optagelserne jf.  

 lovens  

 § 50, stk. 2, nr. 2, og § 66, stk. 3, nr. 5.
Kapitel 5 Ikrafttræden § 11.  

  

 Bekendtgørelsen træder i kraft den 15. juli 2005.
 Stk. 2.  

  

 Bekendtgørelse nr. 691 af 22. september 1998 om optagelse, opbevaring og  

 aflevering af radio- og fjernsynsudsendelser ophæves.
