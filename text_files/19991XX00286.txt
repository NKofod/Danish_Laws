Skriftlig fremsættelse (19. januar  

 2000) Socialministeren (Karen Jespersen):
 Jeg tillader mig herved for Folketinget at  

 fremsætte:
Forslag til lov om forhøjelse af  

 hædersgaver (Lovforslag nr.
L 169).
 Det foreslås at forhøje  

 hædersgavebeløbet med 5.200 kr. årligt, således at  

 hædersgavebeløbet til besættelsestidens ofre m.fl. fra 1.  

 april 2000 udgør 12.000 kr.
 Det foreslås endvidere at foretage en tilsvarende  

 forhøjelse af hædersgaver til sårede og efterladte efter  

 faldne den 29. august 1943.
Der skønnes i 2000 at være ca. 5.800  

 hædersgavemodtagere.
Den foreslåede forhøjelse af  

 hædersgavebeløbet forventes at medføre en samlet  

 årlig merudgift i 2000 på ca. 23,1 millioner kr.
 Det foreslås, at lovforslaget træder i kraft  

 den 1. april 2000.
 Idet jeg i øvrigt henviser til bemærkningerne  

 til lovforslaget, skal jeg på regeringens vegne anbefale forslaget til  

 Tingets velvillige behandling.
