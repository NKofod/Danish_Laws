CIRKULÆRESKRIVELSE OM REGISTRERING AF VALGMENIGHEDSMEDLEMMER (Til valgmenighedsbestyrelserne) I medfør af § 6 i lov nr. 204 af 24. maj 1972 om valgmenigheder fastsættes  

 det herved, at valgmenighedsbestyrelserne fremtidig skal afgive  

 indberetninger til folkeregistrene om indtrædelse og udtrædelse af medlemmer  

 efter følgende regler:
A.
Indberetning om indtrædelse af medlemmer Indberetning afgives snarest  

 muligt efter indtrædelsen til folkeregistret i den kommune, hvor den  

 pågældende har bopæl, med oplysning om fulde navn, personnummer og adresse.
Opmærksomheden henledes på, at indberetningspligten fremtidig også  

 omfatter medlemmer, der er under 15 år.
Børn, der navngives ved dåb i en  

 valgmenighed, er dog ikke omfattet af indberetningspligten, jf. nedenfor.
B.
Indberetning om udtrædelse af medlemmer Indberetning afgives snarest  

 muligt efter udtrædelsen til folkeregistret i den kommune, hvor den  

 pågældende har bopæl, med oplysning om fulde navn, personnummer og adresse.
 Tilsvarende indberetning afgives om medlemmer, der ikke opfylder deres  

 bidragspligt til menigheden.
 Opmærksomheden henledes på, at indberetningspligten fremtidig også  

 omfatter medlemmer, der er under 15 år.
For børn, der navngives ved dåb i en valgmenighed, påhviler det fremtidig  

 ministerialbogsføreren på fødelsregistreringsstedet at afgive indberetning  

 til folkeregistret om navngivningen, jf.
Kirkeministeriets cirkulæreskrivelse  

 af 14. december 1987 om folkekirkens og de anerkendte trossamfunds  

 ministerialbøger.
Samtidig er det foreskrevet, at indberetningsblankettens  

 folkekirkerubrik skal udfyldes med bogstavet M (koden for  

 valgmenighedsmedlem), således at barnet allerede fra dåben bliver registreret  

 som valgmenighedsmedlem.
 Opmærksomheden henledes på, at såfremt et barn, der døbes i en  

 valgmenighed, ikke skal tilhøre denne eller en anden valgmenighed, må  

 ministerialbogsføreren på fødelsregistreringsstedet udtrykkelig gøres bekendt  

 hermed i forbindelse med tilbagemeldingen om dåben.
 Denne cirkulæreskrivelse træder i kraft den 1. februar 1988. Fra samme  

 dato ophæves Kirkeministeriets cirkulæreskrivelse af 15. januar 1973 om  

 registrering af valgmenighedsmedlemmer.
 Valgmenighedsbestyrelserne anmodes om i løbet af februar måned 1988 at  

 afgive indtrædelsesindberetning til folkeregistrene vedrørende alle  

 medlemmer, som pr. 31. december 1986 ikke var fyldt 15 år, eller som er født  

 efter nævnte dato.
Kirkeministeriet, den 6. januar 1988 P.M.V.
 E.B.
