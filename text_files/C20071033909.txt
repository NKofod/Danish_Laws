Bilag Cirkulære om aftale om Arbejdstid for lærere ansat på tjenestemands- og tjenestemandslignende vilkår ved seminarier der uddanner pædagoger og lærere ved håndarbejdsseminarier (AC´s forhandlingsområde) Generelle bemærkninger 1. Finansministeriet og Akademikernes Centralorganisation har indgået vedlagte aftale om arbejdstid for lærere ansat på tjenestemands- og tjenestemandslignende vilkår ved seminarier, der uddanner pædagoger og lærere ved håndarbejdsseminarier (ACs forhandlingsområde).
Personalestyrelsen, den 8. november 2007 Helle Rasmussen Bilag Aftale om arbejdstid for lærere, ansat på tjenestemands- og tjenestemandslignende vilkår ved seminarier, der uddanner pædagoger og lærere ved håndarbejdsseminarier (AC´s forhandlingsområde) Kapitel 1 Aftalens område § 1. Dækningsområde Aftalen finder anvendelse for lærere ansat på tjenestemands- og tjenestemandslignende vilkår, der fortrinsvis underviser i pædagoguddannelsen eller håndarbejdslæreruddannelsen ved 1. Pædagogseminarier 2. Håndarbejdsseminarier 3. Centre for videregående uddannelser Kapitel 2 Arbejdstid § 2. Arbejdstid Reglerne om arbejdstid, merarbejde for ansatte uden højeste arbejdstid og konvertering af ikke-afviklet afspadsering til omsorgsdag i overenskomst for akademikere finder anvendelse.
 § 3. Ikrafttræden mv.
 Aftalen har virkning fra 1. april 2005.
 Stk. 2. Samtidig ophæves aftale af 16. april 1998 om arbejdstid for lærere ansat ved seminarier, der uddanner pædagoger samt aftale af 16. april 1998 om arbejdstid for lærere ansat ved håndarbejdsseminarier.
