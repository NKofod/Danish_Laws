Sagerne vedrører tildeling af førtidspension og er behandlet på  

 baggrund af de ændrede regler pr. 1. januar 1987 om behovsbestemt pension. (*  

 1) I sagerne 1-3 er der særligt taget stilling til bedømmelsesgrundlaget for  

 gifte ansøgere.
Ankestyrelsen har fundet, at der som følge af de ændrede  

 regler fra 1. januar 1987 som udgangspunkt er social indikation for  

 supplerende erhverv, når forsørgelsesgrundlaget er under udelukkelsesgrænsen.
Sagerne 4-11 vedrører gifte ansøgere i alderen fra 52 til 65 år uden  

 helbredsklager af betydning.
Sagernes rækkefølge er bestemt af ansøgernes  

 alder.
Ankestyrelsen har som udgangspunkt fundet, at gifte ansøgere, som ikke  

 har haft erhvervsarbejde i en årrække, og som ikke skønnes at have  

 erhvervsmuligheder på grund af alderen, i almindelighed fra 1. januar 1987 er  

 berettiget til pension, hvis forsørgelsesgrundlaget er under  

 udelukkelsesgrænsen.
 LOVGRUNDLAG:
Ifølge lov om social pension § 14, stk. 3, kan forhøjet almindelig  

 førtidspension eller almindelig førtidspension tilkendes 1) personer i alderen fra 18 til 67 år, hvis erhvervsevne er nedsat på  

 grund af helbredsmæssige forhold med mindst halvdelen, 2) personer i alderen fra 18 til 67 år, hvis erhvervsevne er nedsat med  

 mindst halvdelen, uden at nedsættelsen alene skyldes helbredsmæssige forhold,  

 og 3) personer i alderen fra 50 til 67 år, når sociale og helbredsmæssige  

 forhold taler for det.
 Ifølge lovens § 14, stk. 5, kan socialministeren fastsætte nærmere regler  

 om tilkendelse af pension efter stk. 3, nr. 2 og 3.
 Ifølge § 7, stk. 1, i socialministeriets bekendtgørelse af 5. september  

 1984 om social pension, er tilkendelse af pension efter lovens § 14, stk. 3,  

 nr. 2 og 3, betinget af, at ansøgerens indtægter sammen med en eventuel  

 ægtefælles indtægter ikke skønnes at udgøre et passende forsørgelsesgrundlag.
Ifølge § 8, stk. 1 og 2, kan der ved en samlet årlig indtægt, opgjort  

 efter § 7, der overstiger det beløb, der højst kan udbetales i dagpenge, jfr.  

 § 24, stk. 3, i lov om dagpenge ved sygdom eller fødsel, ikke tilkendes  

 førtidspension til en gift ansøger.
Ved en samlet årlig indtægt, der  

 overstiger 55% af dette beløb, kan der ikke tilkendes førtidspension til en  

 enlig ansøger.
 Beløbet for gifte ansøgere er pr. 1. januar 1987 ca. 107.000 kr.
Denne bekendtgørelse er med virkning fra 1. januar 1987 afløst af  

 bekendtgørelse nr. 747 af 7. november 1986. § 7, stk. 1, har følgende ordlyd:  

 »Tilkendelse af førtidspension efter lovens § 14, stk. 3, nr. 2 og 3, er  

 betinget af, at ansøgerens forsørgelsesgrundlag ikke overstiger de  

 indtægtsgrænser, der er fastsat i § 8.« Udover ændringen af § 7, stk. 1, er der som nyt stykke fastsat følgende i  

 stk. 5: »Når forsørgelsesgrundlaget er under indtægtsgrænserne i § 8,  

 tilkendes der førtidspension efter lovens § 14, stk. 3, nr. 2, hvis  

 erhvervsevnen er nedsat med mindst halvdelen, og efter § 14, stk. 3, nr. 3,  

 hvis sociale og helbredsmæssige forhold taler for det.« Ifølge § 8, stk. 1 og 2, er indtægtsgrænsen for forsørgelsesgrundlaget,  

 som det opgøres efter § 7, for en gift ansøger det beløb, der årligt højst  

 kan udbetales i dagpenge efter lov om dagpenge ved sygdom eller fødsel.
For  

 en enlig ansøger er den tilsvarende grænse 2/3 af dette beløb.
I tilslutning til ændringen af bekendtgørelsens § 7 har Sikringsstyrelsen  

 i vejledning af 17. november 1986 ændret pkt. 73-75 i vejledningen af 5.  

 september 1984. I pkt. 73 nævnes således, at visse ydelser ikke medregnes ved  

 indtægtsopgørelsen efter § 7, fordi de er ydet med et særligt formål for øje,  

 eller fordi de ikke kan anvendes til forsørgelse.
Dette gælder f.eks.  

 invaliditetsbeløb.
 REDEGØRELSE FOR DE ENKELTE SAGER:
 1.
 REDEGØRELSE FOR SAGEN:
En gift kvinde søgte førtidspension i marts 1984 som 58-årig.
Hun havde  

 under ægteskabet haft forskelligt ufaglært arbejde, senest fra 1971 til 1975  

 i sin brors firma.
Ansøgeren ophørte med arbejdet på grund af ryggener og dårlige nerver og  

 indgav i 1976 ansøgning om invalidepension.
I forbindelse hermed blev hun  

 henvist til arbejdsprøvning, hvilket hun afslog.
Hun fik herefter afslag på  

 invalidepension.
Dette blev tiltrådt af Ankestyrelsen, der henviste til  

 revalidering.
Hun havde ikke siden været i erhvervsmæssig beskæftigelse, og  

 der havde ikke været iværksat revalideringsmæssige foranstaltninger.
 Ved ansøgningen om førtidspension var forsørgelsesgrundlaget ægtefællens  

 arbejdsløshedsdagpenge.
Ansøgeren havde lettere ryggener, og hendes brug af højre arm og hånd var  

 indskrænket på grund af carpaltunnelsyndrom.
Hendes hysteriforme  

 reaktionsmåde forværrede generne, og hun havde et stort medicinforbrug.
 AFGØRELSEN, DER KLAGES OVER:
 Revaliderings- og pensionsnævnet gav afslag på førtidspension, idet  

 erhvervsevnen bedømtes i forhold til husligt arbejde i hjemmet.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
Ansøgerens ægtefælle havde et arbejdstilbud efter reglerne for  

 langtidsledige i perioden 25. februar - 24. september 1985. Han overgik  

 herefter til efterløn, der udbetaltes med den maksimale sats.
Derudover var  

 der en mindre renteindtægt.
 Ansøgeren var i januar 1987 hospitalsindlagt på grund af en  

 stofskiftelidelse.
 ANKESTYRELSENS OVERVEJELSER OG AFGØRELSE:
 Ankestyrelsen finder, at ansøgeren ikke opfylder betingelserne for at få  

 tilkendt helbredsbetinget førtidspension, da hendes erhvervsevne, bedømt i  

 forhold til husligt arbejde i hjemmet, ikke er nedsat med mindst halvdelen.
 Da ægtefællen har en indtægt, der overstiger den i Socialministeriets  

 bekendtgørelse fastsatte udelukkelsesgrænse, kan der ikke tilkendes  

 behovsbestemt førtidspension.
 Ankestyrelsen tiltræder derfor Revaliderings- og Pensionsnævnets  

 afgørelse.
 2.
 REDEGØRELSE FOR SAGEN:
En gift kvinde søgte førtidspension i september 1985 som 58-årig.
Hun  

 havde været hjemmearbejdende siden indgåelse af ægteskab i 1947.
Ansøgerens ægtefælle var i december 1982 overgået til efterløn, fra 1985  

 efter 80% satsen, svarende til 90.645 kr. på årsbasis.
Pr. 1. juli 1987 ville  

 han overgå til folkepension.
Bortset fra en mindre renteindtægt på 488 kr. om  

 året var der ingen indtægter ud over efterlønnen.
Ansøgeren led af slidgigt i knæene og i højre håndled og pegefinger.
Hun  

 var endvidere betydelig overvægtig og havde forhøjet blodtryk.
Ved en  

 ortopædkorirgisk speciallægeundersøgelse fandtes ingen bevægeindskrænkning i  

 hofte-, knæ- og ankelled, og generne henførtes til den svære overvægt.
De  

 røntgenologiske forandringer var alderssvarende og meget diskrete.
 AFGØRELSEN, DER KLAGES OVER:
Revaliderings- og Pensionsnævnet gav afslag på førtidspension.
Nævnet  

 fandt, at ansøgerens helbredsmæssige og sociale forhold ikke havde medført en  

 nedsættelse af erhvervsevnen med mindst halvdelen, og at de sociale forhold  

 ikke talte for at tilkende pension.
 KLAGEN TIL ANKESTYRELSEN:
 Afgørelsen var indanket af ansøgeren.
 ANKESTYRELSENS OVERVEJELSER OG AFGØRELSE:
 Ankestyrelsen finder ikke, at ansøgeren på tidspunktet for nævnets  

 afgørelse opfyldte lovens betingelser for at få førtidspension.
 Ankestyrelsen har herved lagt vægt på, at ansøgerens erhvervsevne ikke  

 skønnes at være nedsat med mindst halvdelen på grund af helbredsmæssige  

 forhold eller af helbredsmæssige og andre grunde.
 Ved denne afgørelse har Ankestyrelsen i lighed med nævnet fundet, at  

 erhvervsevnenedsættelsen på tidspunktet for nævnets afgørelse skulle bedømmes  

 i forhold til ansøgerens mulighed for at udføre husligt arbejde i hjemmet.
 Under hensyn til den ændrede formulering af § 7 ved Socialministeriets  

 bekendtgørelse af 7. november 1986 finder Ankestyrelsen, at der fra  

 bekendtgørelsens ikrafttræden den 1. januar 1987 som udgangspunkt må anses at  

 være behov for, at en hidtil hjemmearbejdende ægtefælle påtager sig  

 indtægtsgivende arbejde, når den anden ægtefælles indtægt er under  

 indtægtsgrænsen i § 8.
 Ankestyrelsen finder derfor, at fra 1. januar 1987 er  

 bedømmelsesgrundlaget for så vidt angår erhvervsnedsættelsen et supplerende  

 selverhverv, som må anses for påkrævet af sociale grunde.
 Efter det oplyste om ansøgerens alder og helbred finder Ankestyrelsen  

 herefter, at hun fra 1. januar 1987 er berettiget til førtidspension efter  

 lov om social pension § 14, stk. 3, nr. 2, idet hendes erhvervsevne fra dette  

 tidspunkt må anses for nedsat med halvdelen af helbredsmæssige og andre  

 grunde.
 Pensionen tilkendes således fra den 1. januar 1987.
 3.
 REDEGØRELSE FOR SAGEN:
En gift kvinde søgte førtidspension i oktober 1984 som 55-årig.
Hun havde  

 været hjemmearbejdende siden indgåelse af ægteskab i 1958.
Ansøgerens ægtefælle, der var 2 år ældre, arbejdede som dekoratør og havde  

 en lønindtægt på 92.567 kr. i 1984 og 82.273 kr. i 1985. Han blev i 1985  

 opereret for lungekræft, men kom i arbejde igen, og hans lønindtægt for 1986  

 var anslået til ca. 95.500 kr.
Der var efter det oplyste ikke udsigt til, at  

 indtægten kunne forøges i de kommende år.
 Ansøgeren havde en let rygskævhed og led endvidere af depressioner,  

 hvorfor hun var behandlet medicinsk siden december 1984 med nogen virkning.  

 Hun betegnedes af en speciallæge i psykiatri som trist, men ikke dybere  

 deprimeret, og præget af træthed og ringe energi.
 AFGØRELSEN, DER KLAGES OVER:
Revaliderings- og Pensionsnævnet gav afslag på førtidspension.
Nævnet  

 vurderede ansøgerens erhvervsevne i forhold til husligt arbejde i eget hjem.
 KLAGEN TIL ANKESTYRELSEN:
 Afgørelsen var indanket af ansøgeren.
 ANKESTYRELSENS OVERVEJELSER OG AFGØRELSE:
 Ankestyrelsen finder, at ansøgeren ikke opfylder lovens betingelser for at  

 få tilkendt førtidspension.
 Ankestyrelsen har herved lagt vægt på, at ansøgerens erhvervsevne ikke  

 skønnes at være nedsat med mindst halvdelen på grund af helbredsmæssige  

 forhold eller af helbredsmæssige og andre grunde.
 Ved denne afgørelse har Ankestyrelsen i lighed med nævnet lagt til grund,  

 at erhvervsevnenedsættelsen på tidspunktet for nævnets afgørelse skal  

 bedømmes i forhold til ansøgerens mulighed for at udføre husligt arbejde i  

 hjemmet.
 Under hensyn til den ændrede formulering af § 7 ved Socialministeriets  

 bekendtgørelse af 7. november 1986 finder Ankestyrelsen, at der fra  

 bekendtgørelsens ikrafttræden den 1. januar 1987 som udgangspunkt må anses at  

 være behov for, at en hidtil hjemmearbejdende ægtefælle påtager sig  

 indtægtsgivende arbejde, når den anden ægtefælles indtægt er under  

 indtægtsgrænsen i § 8.
 Ankestyrelsen finder derfor, at fra den 1. januar 1987 er  

 bedømmelsesgrundlaget for så vidt angår erhvervsnedsættelsen et supplerende  

 selverhverv, som må anses for påkrævet af sociale grunde.
 Ankestyrelsen finder imidlertid efter det oplyste om ansøgerens alder og  

 helbred, at der ikke skulle være noget til hinder for, at hun kunne supplere  

 ægtefællens indtægt ved indtægtsgivende arbejde.
 Ankestyrelsen stadfæster derfor Revaliderings- og Pensionsnævnets  

 afgørelse.
 4.
 REDEGØRELSE FOR SAGEN:
En gift kvinde søgte førtidspension i juni 1984 som 52-årig.
Hun var  

 uddannet bogbinder, men havde ikke haft arbejde uden for hjemmet siden  

 indgåelse af ægteskab i 1949. Hun havde ingen helbredsklager af betydning.
 Ansøgerens ægtefælle havde haft arbejde som værktøjsmager indtil 1984 og  

 havde derefter fået tilkendt højeste førtidspension. Ægtefællerne havde nu  

 ikke andre indtægter end hans pension.
 AFGØRELSEN, DER KLAGES OVER:
 Revaliderings- og Pensionsnævnet gav afslag på førtidspension.
 KLAGEN TIL ANKESTYRELSEN:
 Afgørelsen var indanket af ansøgeren.
 ANKESTYRELSENS OVERVEJELSER OG AFGØRELSE:
 Ankestyrelsen finder, at ansøgeren ikke opfylder betingelserne for at få  

 tilkendt førtidspension.
 Ankestyrelsen har herved lagt vægt på, at ansøgerens alder og helbred ikke  

 skulle være til hinder for, at hun supplerer ægtefællens pension ved  

 indtægtsgivende arbejde.
 Ankestyrelsen tiltræder derfor Revaliderings- og Pensionsnævnets  

 afgørelse.
 5.
 REDEGØRELSE FOR SAGEN:
En gift kvinde søgte førtidspension i april 1985 som 56-årig.
Hun havde  

 været fuldtids udearbejdende fra 1960 til 1976, hvor hun blev arbejdsløs.
Hun  

 havde herefter modtaget arbejdsløshedsdagpenge, afbrudt af 2 perioder med  

 beskæftigelsesarbejde efter reglerne om arbejdstilbud til langtidsledige.  

 Ansøgeren mente sig ikke i stand til at modtage et nyt arbejdstilbud af  

 helbredsmæssige grunde.
Dagpengene ophørte derfor i marts 1985.
 Ansøgeren var noget overvægtig og led af eksem i ansigtet, på højre  

 underben og på hænder.
 Efter ophør af ansøgerens arbejdsløshedsdagpenge var  

 forsørgelsesgrundlaget ægtefællens højeste førtidspension, som han fik  

 tilkendt omkring 1975.
 AFGØRELSEN, DER KLAGES OVER:
Revaliderings- og Pensionsnævnet gav afslag på førtidspension.
Nævnet  

 lagde især vægt på, at forsørgelsesgrundlaget i form af ægtefællens højeste  

 førtidspension måtte anses for passende, og at ansøgeren skønnedes at kunne  

 påtage sig erhvervsarbejde.
 KLAGEN TIL ANKESTYRELSEN:
 Afgørelsen var indanket af ansøgeren.
 ANKESTYRELSENS OVERVEJELSER OG AFGØRELSE:
 Ankestyrelsen finder, at ansøgeren ikke opfylder lovens betingelser for at  

 få tilkendt helbredsbetinget førtidspension efter lov om social pension § 14,  

 stk. 3, nr. 1. Ankestyrelsen har herved lagt vægt på, at erhvervsevnen ikke  

 skønnes at være nedsat med mindst halvdelen på grund af helbredsmæssige  

 forhold, vurderet i forhold til fuld erhvervsmæssig beskæftigelse.
Ankestyrelsen har endvidere fundet, at ansøgerens alder og helbred ikke  

 skulle være til hinder for, at hun supplerer ægtefællens pension ved  

 indtægtsgivende arbejde.
Hun opfylder derfor heller ikke betingelserne for at  

 få behovsbestemt førtidspension efter lovens § 14, stk. 3, nr. 2 og 3.
 Ankestyrelsen tiltræder således Revaliderings- og Pensionsnævnets  

 afgørelse.
 6.
 REDEGØRELSE FOR SAGEN:
En gift kvinde søgte førtidspension i marts 1984 som 57-årig.
Hun havde  

 haft rengøringsarbejde svarende til lidt under halv tid.
I 1983 nedsatte hun  

 arbejdstiden til 7 timer ugentlig og ophørte helt med udgangen af marts 1984,  

 da hun ikke følte, at hun magtede mere.
Ansøgeren led af rygsmerter og migræne.
Hun havde endvidere åreknuder på  

 begge ben, og hun følte sig træt og belastet.
Hun havde i 1983 søgt  

 invalidepension, men fik afslag, hvilket blev tiltrådt af Ankestyrelsen i  

 december 1984.
 På tidspunktet for ansøgningen om førtidspension modtog ansøgerens  

 ægtefælle arbejdsløshedsdagpenge med ca. 103.000 kr. om året.
 AFGØRELSEN, DER KLAGES OVER:
Revaliderings- og Pensionsnævnet gav afslag på førtidspension.
Nævnet  

 skønnede, at ansøgerens erhvervsevne bedømt i supplerende erhverv ikke på  

 rent lægeligt grundlag var nedsat med mindst halvdelen.
På baggrund af  

 ægtefællden indtægt og ansøgerens mulighed for at varetage en beskæftigelse  

 af et vist omfang skønnede nævnet endvidere, at der ikke forelå et varigt  

 forsørgelsesbehov.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
 Ægtefællens indtægt var i 1985 96.726 kr. i form af arbejdsløshedsdagpenge  

 plus en renteindtægt på 130 kr.
 Det var endvidere oplyst, at ægtefællen ligeledes havde søgt pension og  

 fra 1. november 1986 havde modtaget forskud på forhøjet almindelig  

 førtidspension.
 ANKESTYRELSENS OVERVEJELSER OG AFGØRELSE:
 For tiden indtil 1. november 1986, hvor ægtefællen modtog  

 arbejdsløshedsdagpenge, finder Ankestyrelsen, at der forelå et passende  

 forsørgelsesgrundlag, jfr. § 7, stk. 1, i bekendtgørelsen af 5. september  

 1984. Ankestyrelsen finder således, at ansøgeren ikke opfylder betingelserne  

 for førtidspension frem til den 1. november 1986.
 For så vidt angår tiden efter denne dato hjemvises sagen til fornyet  

 behandling i nævnet med henblik på ansøgerens eventuelle berettigelse til  

 pension i tilslutning til, at nævnet tager stilling til ægtefællens  

 pensionsansøgning.
 7.
 REDEGØRELSE FOR SAGEN:
En gift kvinde søgte førtidspension i juli 1984 som 58-årig.
Hun havde  

 indtil 1973 haft deltids rengøringsarbejde, men havde ikke siden haft arbejde  

 uden for hjemmet.
Hun havde ingen helbredsklager af betydning.
Ansøgerens ægtefælle overgik til efterløn i 1983 i forbindelse med en  

 arbejdsskade.
I 1985 var ægtefællernes forsørgelsesgrundlag opgjort til  

 efterløn 99.528 kr., samt renteindtægt 9.428 kr., ialt 108.956 kr., hvortil  

 kom et formuetillæg.
 AFGØRELSEN, DER KLAGES OVER:
Revaliderings- og Pensionsnævnet gav afslag på førtidspension.
Nævnet  

 henviste til, at ansøgerens erhvervsevne bedømt i forhold til husligt arbejde  

 i hjemmet ikke skønnedes nedsat til halvdelen på grund af helbredsmæssige  

 forhold alene, og at de samlede indtægter uanset nedgangen var for høje til,  

 at behovsbestemt førtidspension kunne tilkendes.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
I januar 1987 oplystes det, at ægtefællens efterløn udgjorde 87.400 kr.,  

 og at renteindtægten var faldet til ca. 3.000 kr.
Formuetillægget var for  

 1986 oplyst til 1.360 kr.
 ANKESTYRELSENS OVERVEJELSER OG AFGØRELSE:
 Ankestyrelsen finder, at ansøgeren ikke opfylder lovens betingelser for  

 førtidspension i tiden frem til udgangen af 1986. Der er herved lagt vægt på,  

 at hverken sociale eller helbredsmæssige forhold talte for pension.  

 Ankestyrelsen stadfæster således Revaliderings- og Pensionsnævnets afgørelse.
 Under hensyn til ændringen af bekendtgørelsens § 7 finder Ankestyrelsen  

 imidlertid, at ansøgeren fra ændringens ikrafttræden den 1. januar 1987 er  

 berettiget til førtidspension efter love om social pension § 14, stk. 3, nr.  

 3.
 Ankestyrelsen har tillige lagt vægt på ansøgerens alder og ægtefællens  

 indtægtsnedgang.
 Pensionen tilkendes således fra den 1. januar 1987.
 8.
 REDEGØRELSE FOR SAGEN:
En gift kvinde søgte førtidspension i oktober 1985 som 59-årig.
Hun havde  

 ikke haft arbejde uden for hjemmet siden indgåelsen af ægteskab i 1948. Hun  

 havde ingen helbredsklager af betydning.
 Forsørgelsesgrundlaget bestod af ægtefællens højeste førtidspension, som  

 han havde modtaget siden 1982, samt en renteindtægt på ca. 7.500 kr. årligt.
 AFGØRELSEN, DER KLAGES OVER:
Revaliderings- og Pensionsnævnet gav afslag på førtidspension.
Nævnet  

 henviste navnlig til, at der ikke sås at være sket nogen væsentlig ændring i  

 den økonomiske situation siden tilkendelsen af højeste pension til ægtefællen  

 i 1982.
 KLAGEN TIL ANKESTYRELSEN:
 Afgørelsen var indanket af ansøgeren.
 ANKESTYRELSENS OVERVEJELSER OG AFGØRELSE:
Efter det oplyste om ægtefællens indtægtsforhold finder Ankestyrelsen, at  

 ansøgeren ikke har opfyldt betingelserne for førtidspension for tiden frem  

 til udgangen af 1986, idet indtægten skønnes at have udgjort et passende  

 forsørgelsesgrundlag.
Ankestyrelsen stadfæster således Revaliderings- og  

 Pensionsnævnets afgørelse.
 Under hensyn til ændringen af bekendtgørelsens § 7 og til ansøgerens alder  

 finder Ankestyrelsen imidlertid, at hun fra ændringens ikrafttræden er  

 berettiget til førtidspension efter lov om social pension § 14, stk. 3, nr.  

 3.
 Pensionen tilkendes således fra den 1. januar 1987.
 9.
 REDEGØRELSE FOR SAGEN:
En gift mand søgte førtidspension i februar 1985 som 62-årig.
Han havde  

 efter det oplyste ikke haft erhvervsmæssig beskæftigelse siden 1980, men var  

 indehaver af en udlejningsejendom med 8 lejligheder, hvoraf han selv beboede  

 den ene.
Han passede selv ejendommen, bistået af ægtefællen.
 Ansøgeren led af slidgigt i ryggen og knæene.
 Ansøgerens ægtefælle var i 1983 overgået til efterløn som  

 deltidsforsikret, men havde fortsat en mindre arbejdsindtægt.
 AFGØRELSEN, DER KLAGES OVER:
 Revaliderings- og Pensionsnævnet gav afslag på helbredsbetinget og  

 behovsbestemt førtidspension.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
 For Ankestyrelsen var det oplyst, at forsørgelsesgrundlaget, bestående af  

 efterløn, renteindtægt og overskud af udlejningsejendom, var opgjort til  

 108.349 kr. i 1985 og anslået til ca. 102.000 kr. i 1986.
 ANKESTYRELSENS OVERVEJELSER OG AFGØRELSE:
 Ankestyrelsen finder, at ansøgerens erhvervsevne ikke er nedsat med mindst  

 halvdelen på grund af helbredsmæssige forhold bedømt i forhold til  

 supplerende selverhverv.
 Under hensyn til, at forholdene i en årrække i det væsentlige har været  

 uændrede finder Ankestyrelsen ikke, at sociale og helbredsmæssige forhold i  

 øvrigt taler for tilkendelse af førtidspension.
 Ankestyrelsen stadfæster således Revaliderings- og Pensionsnævnets  

 afgørelse.
 10.
 REDEGØRELSE FOR SAGEN:
En gift kvinde søgte førtidspension i september 1984 som 63-årig.
Hun  

 havde under ægteskabet passet en mindre landejendom og havde ikke herudover  

 haft arbejde uden for hjemmet.
Hun havde ingen helbredsklager af betydning.
 På ansøgningstidspunktet var forsørgelsesgrundlaget en renteindtægt på ca.  

 14.000 kr. samt ægtefællens efterløn, der da udgjorde ca. 78.000 kr., ialt  

 ca. 92.000 kr. årligt.
Fra 1. maj 1985 ophørte ægtefællens efterløn, idet han fra denne dato fik  

 udbetalt forskud på mellemste førtidspension.
Han fik kort efter tilkendt  

 mellemste pension med virkning fra 1. maj 1985.
 AFGØRELSEN, DER KLAGES OVER:
Revaliderings- og Pensionsnævnet gav afslag på førtidspension.
Nævnet  

 skønnede, at erhvervsevnen ikke var nedsat med halvdelen.
Nævnet skønnede  

 endvidere, at ansøgeren og ægtefællen ikke varigt havde et utilstrækkeligt  

 forsørgelsesgrundlag, ligesom der ikke sås at være indtrådt nogen social  

 begivenhed, hvorved ansøgeren og ægtefællen havde mistet en større eller  

 mindre del af det hidtidige forsørgelsesgrundlag.
 KLAGEN TIL ANKESTYRELSEN:
 Afgørelsen var indanket af ansøgeren.
 SUPPLERENDE OPLYSNINGER EFTER ANKEN:
 Ansøgeren blev enke i juli 1986, hvorefter nævnet fra den 1. august 1986  

 tilkendte hende almindelig førtidspension i medfør af lov om social pension §  

 14, stk. 3, nr. 3.
 ANKESTYRELSENS OVERVEJELSER OG AFGØRELSE:
 Ankestyrelsen finder, at ansøgeren ikke opfylder betingelserne for  

 førtidspension for tiden indtil 1. maj 1985.
 Ankestyrelsen finder derimod, at ansøgeren er berettiget til  

 førtidspension efter lov om social pension § 14, stk. 3, nr. 3, fra  

 tidspunktet for ægtefællens overgang fra efterløn til mellemste  

 førtidspension, idet indtægten fra dette tidspunkt ikke længere skønnes at  

 udgøre et passende forsørgelsesgrundlag.
 Pensionen tilkendes derfor med virkning fra den 1. maj 1985.
 Ankestyrelsen ændrer således Revaliderings- og Pensionsnævnets afgørelse.
 11.
 REDEGØRELSE FOR SAGEN:
En gift kvinde søgte førtidspension i april 1985 som 65-årig.
Hun havde  

 ikke haft arbejde uden for hjemmet siden indgåelse af ægteskab i 1949. Hun  

 havde ingen helbredsklager af betydning.
På ansøgningstidspunktet modtog ægtefællen efterløn, der udbetaltes med  

 den maksimale sats.
Den 1. juli 1985 overgik han til 80% satsen.
Udover  

 efterlønnen var der ingen indtægter af betydning.
 AFGØRELSEN, DER KLAGES OVER:
 Revaliderings- og Pensionsnævnet gav afslag på førtidspension.
 KLAGEN TIL ANKESTYRELSEN:
 Afgørelsen var indanket af ansøgeren.
 ANKESTYRELSENS OVERVEJELSER OG AFGØRELSE:
 Efter det oplyste om indtægtsforholdene finder Ankestyrelsen, at ansøgeren  

 indtil udgangen af 1986 ikke har opfyldt betingelserne for pension, idet  

 indtægten skønnes at have udgjort et passende forsørgelsesgrundlag.  

 Ankestyrelsen tiltræder således Revaliderings- og Pensionsnævnets afgørelse.
 Under hensyn til ændringen af bekendtgørelsens § 7 finder Ankestyrelsen  

 imidlertid, at ansøgeren fra ændringens ikrafttræden den 1. januar 1987 er  

 berettiget til førtidspension efter lov om social pension § 14, stk. 3, nr.  

 3.
 Ankestyrelsen har tillige lagt vægt på ansøgerens alder og ægtefællens  

 indtægtsnedgang fra 1. juli 1985.
 Pensionen tilkendes således fra den 1. januar 1987.
 (* 1) Afgørelserne betyder en ændring fra 1. januar 1987 af dele af den  

 praksis vedrørende behovsbestemt pension og socialt betinget supplerende  

 selverhverv, der fremgår af SM-meddelelserne:
 P-002-85, P-005-85, P-007-85, P-012-85, P-005-86, P-009-86, P-015-86 og  

 P-017-86.
