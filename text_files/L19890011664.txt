Den 30. august 1989 udfærdigedes i København følgende tillægsprotokol til aftalen af 20. december 1951 mellem Danmark, Norge og Sverige angående samarbejde på luftfartens område, jf.
Udenrigsministeriets bekendtgørelser nr. 25 af 11. juni 1952, nr. 47 af 28. september 1959 samt nr. 75 af 31. august 1976, Lovtidende C.
 Tillægsprotokollen har følgende ordlyd:
TILLÆGSPROTOKOL til aftalen af 20. december 1951 mellem Danmark, Norge og Sverige angående  

 samarbejde på luftfartens område Danmark, Norge og Sverige, som den 20. december 1951 indgik aftale angående samarbejde på luftfartens  

 område, og som den 20. august 1959 og 24. maj 1976 undertegnede tillægsprotokoller  

 til den nævnte aftale, er blevet enige om følgende:
Artikel 1 Andet stykke i artikel 7 i aftalen af 20. december 1951 angående  

 samarbejde på luftfartens område gives følgende ændrede ordlyd:
 »Efter den 1. oktober 2004 kan denne aftale opsiges af enhver af de  

 kontraherende parter med 12 måneders varsel«.
Artikel 2 Artikel 1 i denne tillægsprotokol skal udgøre en integrerende del af  

 aftalen af 20. december 1951 angående samarbejde på luftfartens område.
Artikel 3 Denne tillægsprotokol træder i kraft ved undertegnelsen.
 Til bekræftelse heraf har undertegnede befuldmægtigede undertegnet denne  

 protokol.
Udfærdiget i København den 30. august 1989 i eet eksemplar med dansk,  

 norsk og svensk tekst, hvilke tre tekster skal have samme gyldighed, og som  

 skal opbevares i det danske udenrigsministeriums arkiv.
Bekræftet afskrift af  

 denne tillægsprotokol skal tilstilles de øvrige kontraherende parter af det  

 danske udenrigsministerium.
