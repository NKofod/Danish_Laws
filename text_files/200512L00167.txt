Fremsat den 1. marts 2006 af  

 kulturministeren (Brian Mikkelsen) Forslag til Lov  

 om ændring af museumsloven (Justering af  

 tilskudsbestemmelse af hensyn til sammenlægning af statsanerkendte museer) § 1 I museumsloven, lov nr. 473 af 7. juni 2001, som senest  

 ændret ved lov nr. 1403 af 21. december 2005, foretages følgende ændring:
 1.  

  

 I  

  

 § 15, stk. 4,  

  

 indsættes efter  

  

 2. pkt  

.:
»Ved sammenlægning af to eller flere statsanerkendte museer kan  

 maksimum forhøjes, således at beregningsgrundlaget for ydelse af statstilskud  

 udgør et beløb, der svarer til summen af de ikkestatslige tilskud til hvert  

 af  

 de statsanerkendte museer, der indgår i sammenlægningen.« § 2 Loven træder i kraft den 1. januar 2007.
Bemærkninger til lovforslaget Almindelige bemærkninger 1. Indledning Den gældende museumslov er fra 2001. Loven er senest ændret  

 ved lov nr. 1403 af 21. december 2005.
Efter museumslovens § 13 kan kulturministeren  

 statsanerkende et museum som tilskudsberettiget med henblik på, at museet kan  

 indgå med et ansvarsområde i det landsdækkende museumssamarbejde.
Såfremt et  

 museum har opnået statsanerkendelse, yder kulturministeren et tilskud til  

 museets drift.
Det almindelige statstilskud til museets drift ydes efter  

 lovens  

 § 15.
Hovedformålet med lovforslaget er at justere lovens almindelige  

 tilskudsordning i § 15, således at tilskudsordningen ikke modvirker en  

 udvikling, der kan være ønskelig fra såvel kommunal som statslig side om  

 sammenlægning af statsanerkendte museer.
Lovforslaget giver mulighed for, at  

 to  

 eller flere statsanerkendte museer, der lægges sammen, vil kunne opretholde  

 det  

 hidtidige grundlag for det statslige driftstilskud.
 En oversigt over de bestemmelser i den gældende lov, som  

 berøres af lovforslaget, følger som  

  

 bilag  

 1.
2. Gældende ret Statens almindelige tilskud til drift af statsanerkendte  

 museer beregnes efter museumslovens § 15. Ét statsanerkendt museum kan  

 kun  

 oppebære ét statsligt tilskud efter lovens § 15.
Udgangspunktet for det almindelige tilskudssystem er, at  

 det statslige tilskud til drift af et museum beregnes på grundlag af det  

 ikkestatslige tilskud til museet og den på finansloven afsatte bevilling til  

 formålet.
Der fastsættes årligt på finansloven såvel et minimum som et  

 maksimum  

 for det ikkestatslige tilskud til det enkelte museum, der indgår i  

 beregningen  

 af det statslige tilskud.
Beregningen af tilskuddet sker på grundlag af det  

 senest reviderede regnskab.
3. Baggrund for lovforslaget Kommunalreformen indebærer, at der i en række kommuner vil  

 blive to eller flere statsanerkendte museer.
Der er i museumsloven ikke noget  

 til hinder for, at der i en kommune er to eller flere statsanerkendte museer.  

 Kommunesammenlægninger har imidlertid givet nogle kommunalbestyrelser  

 anledning  

 til at overveje at lægge statsanerkendte museer sammen.
Endvidere har nogle  

 museer af egen drift udvist samme interesse.
En sammenlægning af  

 statsanerkendte museer kan være hensigtsmæssig for at skabe større og  

 ressourcemæssigt mere solide museer.
Endvidere kan denne udvikling være en  

 fordel for samarbejdet mellem de enkelte kommuner og de kulturhistoriske  

 museer  

 i henhold til bestemmelserne i museumslovens kapitel 8 om sikring af  

 kulturarven i forbindelse med den fysiske planlægning og forberedelse af  

 konkrete jordarbejder m.v.
Den gældende museumslovs § 15 indebærer, at de museer,  

 som indgår i en sammenlægning, ikke kan opretholde deres statstilskud.
En  

 sammenlægning af et antal museer indebærer således, at det sammenlagte museum  

 kun vil kunne oppebære ét statstilskud.
De øvrige statstilskud bortfalder ved  

 sammenlægningen.
Statstilskuddet til et sammenlagt museum vil således som  

 udgangspunkt blive mindre end de samlede statstilskud før sammenlægningen.
Lovforslaget skal ses i sammenhæng med den ændring af  

 museumsloven, der blev gennemført ved lov nr. 562 af 24. juni 2005, hvorved  

 kommunalreformen  

 blev udmøntet, for så vidt angår museumsområdet.
Der blev ved den forudgående  

 lovændring taget højde for, at en ændret kommunestruktur vil få konsekvenser  

 for museumslovens ordning i § 15, stk. 4, om ekstra statstilskud  

 ved  

 en samdriftsaftale mellem flere primærkommuner om driften af en  

 museumsvirksomhed.
Det blev vedtaget, at kulturministeren i en  

 overgangsperiode  

 fra den 1. januar 2007 til den 31. december 2010 kan fastsætte regler for  

 fastsættelsen af statstilskud til statsanerkendte museer, der hidtil har  

 været  

 omfattet af primærkommunale samdriftsaftaler.
4. Kulturministeriets overvejelser Kulturministeriet finder det ikke hensigtsmæssigt, at  

 bestemmelsen om statstilskud kan modvirke en udvikling, der kan være ønskelig  

 fra såvel kommunal som statslig side, om eventuelt at lægge statsanerkendte  

 museer  

 sammen.
Det må anses for tvivlsomt, at museer vil blive lagt sammen, hvis den  

 statslige tilskudsordning ikke ændres.
Det er formålet med lovforslaget at  

 sikre, at statsanerkendte museer ikke stilles økonomisk ringere i relation  

 til  

 størrelsen af beregningsgrundlaget for det statslige driftstilskud efter  

 museumslovens § 15 ved en sammenlægning, end hvis museerne forbliver  

 hver  

 for sig.
 Forslaget indebærer, at maksimum for størrelsen af de ikkestatslige  

 tilskud, der indgår i beregningen af det statslige tilskud, kan forhøjes, når  

 der er tale om et museum, der er resultatet af en sammenlægning af to eller  

 flere statsanerkendte museer.
Det bemærkes, at det følger af § 2, stk. 2, i  

 bekendtgørelse nr. 952 af 27. november 2002 om museer, at ændring af et  

 statsanerkendt museums ansvarsområde skal forelægges Kulturarvsstyrelsen til  

 godkendelse.
Det fremgår af samme bekendtgørelses § 3, stk. 2, at  

 museets vedtægter skal godkendes af museets hovedtilskudsyder.
Det er en  

 forudsætning for anvendelse af den foreslåede tilskudsbestemmelse, at  

 ovennævnte bestemmelser følges ved sammenlægning af statsanerkendte museer.
5. Økonomiske og administrative konsekvenser for  

 det offentlige Lovforslaget medfører ikke økonomiske merudgifter eller  

 administrative konsekvenser for det offentlige.
Der er tale om en justering  

 af  

 de principper, hvorefter den samlede eksisterende økonomiske tilskudsramme  

 til  

 statsanerkendte museer fordeles.
Det er Kulturministeriets vurdering, at det  

 er  

 usandsynligt, at der vil ske sammenlægninger af statsanerkendte museer, hvis  

 tilskudsbestemmelsen ikke ændres.
 6. Økonomiske og administrative konsekvenser for  

 erhvervslivet mv.
 Lovforslaget har ingen erhvervsøkonomiske eller  

 -administrative konsekvenser.
7. Administrative konsekvenser for borgerne Lovforslaget har ingen administrative konsekvenser for  

 borgerne.
8. Miljømæssige konsekvenser Lovforslaget har ingen miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
 10. Hørte myndigheder og organisationer mv.
 En oversigt over de myndigheder og organisationer, som  

 lovforslaget sendes til høring hos findes i  

  

 bilag  

 2.
11. Sammenfattende skema Vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, amt, kommuner og  

 amtskommuner Ingen Ingen Administrative konsekvenser for stat, amt, kommune og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 (§ 15, stk. 4, 3. pkt.) Formålet med forslaget er at sikre, at statsanerkendte  

 museer ikke stilles økonomisk ringere i relation til størrelsen af  

 beregningsgrundlaget for driftstilskud fra staten ved en sammenlægning, end  

 hvis museerne opretholdes hver for sig.
Ved at give mulighed for at forhøje  

 maksimum for det ikkestatslige tilskud kan beregningsgrundlaget for det  

 statslige tilskud til et statsanerkendt museum, der er resultatet af en  

 sammenlægning  

 af to eller flere statsanerkendte museer, svare til summen af de  

 ikkestatslige  

 tilskud, som hidtil er givet til museerne hver for sig.
Til § 2 Det foreslås, at ændringsloven træder i kraft den 1. januar  

 2007, således at den foreslåede ændring i § 15, stk. 4, kan få  

 virkning for beregningen af statstilskuddet for 2007. Det foreslåede  

 ikrafttrædelsestidspunkt falder sammen med kommunalreformens ikrafttræden.  

 Det  

 bemærkes, at beregningen af statstilskuddet for 2007 vil ske på grundlag af  

 det  

 senest reviderede regnskab.
Bilag 1 Oversigt over bestemmelser i den gældende lov,  

 som berøres af lovforslaget Gældende formulering Lovforslaget § 15.  

  

 Tilskud efter den almindelige tilskudsordning  

 fastsættes på grundlag af det ikkestatslige tilskud og den på finansloven  

 afsatte bevilling til formålet.
Tilskuddet beregnes på baggrund af det senest  

 reviderede regnskab.
 Stk. 2.  

  

 Der fastsættes årligt på finansloven et  

 minimum for det ikkestatslige tilskud til det enkelte museum, som indgår i  

 grundlaget for beregning af det statslige tilskud efter stk. 1.
 Stk. 3.  

  

 Huslejeudgifter, prioritetsrenter og afdrag  

 fradrages i de ikkestatslige tilskud, som indgår i grundlaget for beregning  

 af det statslige tilskud efter stk. 1.
 Stk. 4.  

  

 Der fastsættes årligt på finansloven et  

 maksimum for størrelsen af det ikkestatslige tilskud til det enkelte museum,  

 som indgår i grundlaget for beregning af det statslige tilskud efter  

 stk. 1. Drives museet af flere primærkommuner i fællesskab, kan dette  

 maksimum  

 forhøjes, således at statstilskuddet udgør et beløb, der svarer til summen af  

 de statstilskud, som det enkelte tilskud fra en tilsluttet kommune kan  

 udløse.
 Ved sammenlægning af to eller flere statsanerkendte museer kan  

 maksimum forhøjes, således at beregningsgrundlaget for ydelse af statstilskud  

 udgør et beløb, der svarer til summen af de ikkestatslige tilskud til hvert  

 af de statsanerkendte museer, der indgår i sammenlægningen.
 Stk. 5.  

  

 Kulturministeren kan, hvis helt særlige  

 forhold taler herfor, godkende, at statstilskud beregnes på grundlag af  

 ikkestatslige tilskud, der ligger under det minimum, der fastsættes i henhold  

 til stk. 2.
 Stk. 6.  

  

 Kulturministeren kan fastsætte nærmere  

 regler om tilskudsberegningen, herunder regler om flerkommunal samdrift.
 Stk. 7.  

  

 Kulturministeren kan i forbindelse med  

 indgåelse af regionale kulturaftaler fravige bestemmelserne i stk. 1-6.
