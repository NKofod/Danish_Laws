 I medfør af § 1, stk. 6, i lov nr. 1 af 3. januar 1992 om statstilskud til  

 dækning af udgifter til kuldioxidafgift i visse virksomheder med et stort  

 energiforbrug, som ændret ved lov nr. 143 af 3. marts 1992, og efter  

 bemyndigelse fastsættes:
Anvendelsesområde § 1.  Denne bekendtgørelse finder anvendelse på  

 energisyn og energieffektivisering, som en virksomhed skal gennemføre for at  

 opnå tilskud efter lov om statstilskud til dækning af udgifter til  

 kuldioxidafgift i visse virksomheder med et stort energiforbrug.
 § 2.  Ved en virksomhed menes i denne bekendtgørelse  

 en erhvervsdrivende enhed med selvstændig registrering efter  

 merværdiafgiftsloven (momsloven), jf. dog stk. 3.
 Stk. 2.  Virksomheder, der er registreret hver for sig i  

 henhold til momslovens § 5, stk. 2, 2. pkt., anses for selvstændige enheder.
 Stk. 3.  Dersom flere virksomheder, der ikke har samme  

 ejer, er registreret under eet i henhold til momslovens § 5, stk. 3, anses de  

 enkelte juridiske enheder for selvstændige virksomheder.
Energisyn § 3.  Ved energisyn gennemgås en virksomhed og dens  

 energiforbrug af en registreret energisynskonsulent, jf. § 5, med henblik på  

 at identificere muligheder for energieffektivisering.
 Stk. 2.  Energisynet foretages efter retningslinierne i  

 Bilag 1 og 2.
§ 4.  På baggrund af gennemgangen udarbejder  

 energisynskonsulenten en hovedrapport over energisynet, jf.
Bilag 1,  

 bestående af Stk. 2.  Der udarbejdes en særskilt delrapport over  

 energisynets basisdel, jf.
Bilag 2, med angivelse af de foranstaltninger, som  

 virksomheden skal gennemføre som en betingelse for tilskud.
 Stk. 3.  Energisynsrapporter skal udfærdiges i en form,  

 der er godkendt af Energistyrelsen.
Energisynskonsulenter § 5.  Energisyn skal udføres af energisynskonsulenter,  

 der er registreret i en af Energistyrelsen godkendt registreringsordning for  

 energisynskonsulenter.
 Stk. 2.  Energistyrelsen kan fastsætte særlige vilkår  

 for energisynskonsulenter, der udfører energisyn.
Energieffektivisering § 6.  Som en betingelse for at opnå tilskud skal en  

 virksomhed løbende gennemføre energieffektiviserende foranstaltninger  

 omfattende Ikrafttræden § 7.  Bekendtgørelsen træder i kraft den 15. marts  

 1993.
 Stk. 2.  Ved bekendtgørelsens ikrafttræden ophæves  

 bekendtgørelse nr. 953 af 3. december 1992 om energisyn og  

 energieffektivisering i visse virksomheder.
Energistyrelsen, den 24. februar 1993 Ib Larsen / Peter Bach Bilag 1 Retningslinier for gennemførelse af energisyn Bilaget indeholder retningslinier for de forhold, der som minimum skal  

 vurderes af energisynskonsulenten i energisynet.
 Bilaget er opdelt i to dele:
 1 A Generelle retningslinier for gennemførelse af energisyn.
 De generelle retningslinier henvender sig til alle virksomheder med  

 undtagelse af væksthusgartnerier.
 1 B Retningslinier for gennemførelse af energisyn for  

 væksthusgartnerier.
1 A Generelle retningslinier for gennemførelse af energisyn De generelle retningslinier finder anvendelse for alle virksomheder med  

 undtagelse af væksthusgartnerier.
 Listen indeholder retningslinier for de forhold, der som minimum skal  

 vurderes af energisynskonsulenten i energisynet.
 Det skal fremgå af energisynsrapporten, at energisynet opfylder disse  

 retningslinier.
Generelle forhold I virksomheder med flere geografisk adskilte produktionssteder foretages  

 energisynet for hvert produktionssted, hvor afgiftsbetalingen inden  

 tilbagebetaling efter § 9, stk. 2, i lov om kuldioxidafgift af visse  

 energiprodukter overstiger 100.000 kr/år.
Såfremt intet produktionssted  

 kommer over denne grænse, gennemføres energisynet på det produktionssted, der  

 har den største afgiftsbetaling.
Dog skal energisynet dække  

 produktionssteder, som tilsammen står for mindst 50% af afgiftsbetalingen.  

 Såfremt der udarbejdes rapporter fra flere produktionssteder, skal disse  

 sammenfattes i en samlet rapport for virksomheden.
Energisynet omfatter primært elbesparelser og varmebesparelser.
Sekundært  

 inddrages mulighederne for kraftvarmeproduktion, anvendelsen af vedvarende  

 energi og substitution mellem energiarterne.
Tariftilpasninger er ikke en del  

 af kravet til et energisyn.
 Energisynskonsulenten skal se energiforbruget som en helhed og vurdere  

 muligheder for andre systemløsninger, som kan føre til energieffektivisering.  

 For produktionssteder med procesenergiforbrug og med en afgiftsbetaling inden  

 tilbagebetaling efter § 9, stk. 2, i lov om kuldioxidafgift af visse  

 energiprodukter på over 1.000.000 kr/år skal mulighederne for  

 energiintegration analyseres, fx ved hjælp af simuleringsmetoder og  

 pinch-point analyse.
Energisynskonsulenten skal diskutere effektiviseringsforslagene med  

 relevante personer i virksomheden.
Energisynskonsulenten skal særligt søge at  

 behandle forslag til effektivisering, som virksomheden foreslår.  

 Energisynskonsulenten opfordres til, i så stor udstrækning som muligt, at  

 anvende materiale, som virksomheden har forberedt.
Energisynskonsulenten skal koncentrere indsatsen om tiltag af en rimelig  

 størrelse, som er rentable.
Dette vil almindeligvis være opfyldt, hvis den  

 simple tilbagebetalingstid er under 4 år, og projektets overskud er over  

 10.000 kr (sum af besparelser minus investering, beregnet over 4 år, uden  

 renter). Energisynskonsulenten skal igennem hele sit arbejde prioritere  

 områder, som anses at være givtige i form af betydelige effektiviseringer, og  

 skal tilpasse detaljeringsgraden i sit arbejde efter størrelsen af  

 energistrømmene og mulighederne for at finde effektiviseringer.
I beregningen af effekten af effektiviseringstiltag skal der, så vidt  

 muligt, anvendes standardiserede og alment anerkendte beregningsmetoder og  

 -formler.
Forudsætninger og metoder bør fremgå af rapportmaterialet.
Hvert effektiviseringsprojekt beskrives som et beslutningsforslag.
Hvis et  

 projekt kræver yderligere undersøgelser eller projektering, skal dette  

 fremgå.
Forventet tidsforbrug for virksomhedens personale skal fremgå.
Resultatet af energisynet beskrives i en rapport, som også indeholder et  

 resume med en kort, præcis beskrivelse af de anbefalede projekter.
De  

 vigtigste projekter præsenteres først (i vigtigheden indgår projekternes  

 størrelse, som evt. kan måles i form af overskud).
1. Kortlægning Virksomhedens vigtigste energiomsættende udstyr beskrives.
Dette gælder fx  

 installationsteknisk udstyr som kedler, varmedistributionssystem,  

 trykluftsystem, kølesystem, belysningsanlæg og ventilationsanlæg.
Også det  

 energimæssigt vigtigste procesudstyr skal beskrives.
 Slutanvendelsen for energien beskrives for hver energikilde, idet el og  

 anden energi fordeles på to separate lister.
Standardlisten for el omfatter 1. Belysning, 2. Pumpning, 3. Køling og  

 frysning, 4. Ventilation og blæsere, 5. Smeltning, 6. Trykluft og procesluft,  

 7. Procesvarme, 8. Findeling, 9. Forarbejdende maskiner, 10. Andet (inkl. elektrolyse, elektronik, emballering  

 og nettab).
Standardlisten for anden energi end el omfatter 11. Opløsning og opslemning, 12. Procesvarme, 13. Tørring, 14. Kogning, 15. Inddampning, destillering og ekstration, 16. Brænding og sintring, 17. Smeltning og støbning, 18. Elproduktion, 19. Tab i kedel og distribution, 20. Andet (incl. komfortvarme og ikke fordelt).
 Til brug for kortlægningen foretages i fornødent omfang målinger, som  

 kombineres med oplysninger om det relevante udstyrs installerede effekter,  

 belastning, benyttelsestider og temperatur.
Typiske benyttelsestider beskrives for de energimæssigt vigtigste  

 afdelinger.
De aktuelle energipriser og tariffer beskrives.
2. Effektiviseringer Der skal i fornødent omfang anvendes målinger i arbejdet med at finde og  

 dokumentere besparelsesforslag.
Følgende punkter er eksempler på effektiviseringer, som  

 energisynskonsulenten kan behandle.
Anlæg med stort energiforbrug skal  

 gennemgås særlig grundigt.
Varmeanlæg og varmegenvinding - Samproduktion af el og varme - Spjæld til reduktion af tomgangstræk - Begrænsning af skorstenstab - Mere effektive brændere - Regulering af fremløbstemperatur - Isolering af varme flader - Isolering og overdækning af beholdere og kar - Mulighed for varmegenvinding.
Evt. decentralt ved det enkelte  

 forbrugssted - Isolering af klimaskærm, evt. anbefale varmesyn gennemført - Salg af overskudsvarme til eksterne kunder.
Specielt for dampanlæg - Reduktion af bundblæsning - Tørlægning af dampledninger, der kun bruges periodevis - Vandudladere effektiviseres - Trykket varieres afhængig af behovet.
Trykluft - Lækagetætning fra trykluftsystem - Kontrol af kompressorens elforbrug under aflastning - Substitution af trykluftanvendelser til direkte elanvendelse - Varmegenvinding fra kompressorer - Opdeling af trykluftnettet i flere trykniveauer - Koldere indsugning til kompressorer.
Køling - Nedsættelse af kølebelastningen - Køling ved højest mulige temperatur (såvel procestemperatur, som brine-  

 og fordampertemperatur) - Nedsættelse af kondenseringstemperatur - Anvendelse af naturlig køling - Optimal anvendelse af flere kompressorer - Renholdelse af kondensatorer og fordampere - Automatisk system for udluftning af kølekredsløbet.
Ventilation og blæsere - Begrænsning af luftmængden, fx ved bedre regulering - Anvendelse af punktudsugninger - Varmegenvinding - Vedligeholdelse af transmissioner (kileremme).
Belysning - Effektivisering af lyskilder og armaturer - Mere pladsorienteret belysning, mindre almen belysning - Automatisk regulering af lysstyrke, lokal tænd/sluk.
Pumpning - Regulering af pumper ved dellast - Forbedring af regulering.
Procesanlæg skal gennemgås for mulige effektiviseringer.
Disse kan dække  

 bedre udnyttelse af udstyr (fx møller), stop udenfor driftstid, ændring af  

 varmevekslerarealer, opsplitning af kølesystem i flere temperaturniveauer,  

 begrænsning af varmetab ved luftinfiltration, check af motorstørrelser mv.
3. Energistyring Energisynskonsulenten skal rådgive om, hvordan energistyring kan tilpasses  

 virksomheden, herunder hvorledes nøgletal kan udformes, så det er  

 meningsfuldt at sammenligne værdierne fra periode til periode.
I udformningen  

 af nøgletallene skal ligge en korrektion for de vigtigste forhold, som  

 besværliggør en fortolkning af udviklingen i energiforbruget.
Disse forhold  

 kan fx være fugtindhold i råvarer, produktionssammensætning eller lignende.
 Energisynskonsulenten skal rådgive om relevante måleteknikker og evt.  

 placering af yderligere målesteder.
4. Effektivisering i forbindelse med nyinvesteringer Energisynskonsulenten skal rådgive om, hvilke forhold virksomheden  

 specielt skal være opmærksom på i forbindelse med indkøb af nyt udstyr.
 Energisynskonsulenten skal forhøre sig om, hvorvidt virksomheden har  

 planer for indkøb af udstyr inden for de næste 3 år.
Rådgivningen skal ikke bestå i detaljerede analyser af de fremtidige  

 muligheder for energieffektiviseringer.
Hovedvægten skal ligge på omtale af  

 principper og henvisning til litteratur og videnscentre, som kan lette  

 virksomhedens behandling af effektiviseringsspørgsmål.
1 B Retningslinier for gennemførelse af energisyn for væksthusgartnerier Denne liste finder anvendelse for væksthusgartnerier.
 Listen indeholder retningslinier for de forhold, der som minimum skal  

 vurderes af energisynskonsulenten i energisynet.
 Det skal fremgå af energisynsrapporten, at energisynet opfylder disse  

 retningslinier.
Generelle forhold I væksthusgartnerier med flere adskilte væksthuse omfatter energisynet  

 alle væksthuse.
Energisynet omfatter varmebesparelser, elbesparelser, substitution mellem  

 energiarterne og muligheder for kraftvarmeproduktion.
Tariftilpasninger er  

 ikke en del af kravet til et energisyn.
 Energisynskonsulenten skal se energiforbruget som en helhed og vurdere  

 muligheder for andre systemløsninger, som kan føre til energieffektivisering.
Energisynskonsulenten skal diskutere effektiviseringsforslagene med  

 relevante personer i virksomheden (ofte gartneren selv). Konsulenten skal  

 specielt søge at behandle forslag til effektivisering, som gartneriet selv  

 foreslår.
Konsulenten opfordres endvidere til, i så stor udstrækning som  

 muligt, at anvende materiale, som virksomheden har forberedt.
Energisynskonsulenten skal koncentrere indsatsen om tiltag af rimelig  

 størrelse, som er rentable.
Rentabilitetskravet vil almindeligvis være  

 opfyldt, hvis den simple tilbagebetalingstid er under 4 år.
I beregningen af effekten af effektiviseringstiltag skal der, så vidt  

 muligt, anvendes standardiserede og alment anerkendte beregningsmetoder og  

 -formler.
Forudsætninger og metoder bør fremgå af rapportmaterialet.
Hvert effektiviseringsprojekt beskrives som et beslutningsforslag.
Hvis et  

 projekt kræver yderligere undersøgelser eller projektering, skal dette  

 fremgå.
Forventet tidsforbrug for gartneriets personale ved gennemførelse af  

 projektet skal fremgå.
Resultatet af energisynet beskrives i en rapport, som også indeholder et  

 resume med en kort, præcis beskrivelse af de anbefalede projekter.
De  

 vigtigste projekter præsenteres først (i vigtigheden indgår projekternes  

 størrelse, som evt. kan måles i form af overskud).
1. Kortlægning Gartneriets vigtigste energiomsættende udstyr beskrives.
Dette gælder fx  

 for udstyr som kedler, varmedistributionssystem og belysningsanlæg.
 Endvidere beskrives væksthusenes konstruktion og materialer, deres  

 orientering og deres nærmeste omgivelser, som kan have betydning for  

 opgørelsen af varmetabet fra klimaskærmen.
 Slutanvendelsen for energien beskrives for hver energikilde, idet  

 forskellige energiformer opgøres hver for sig.
 I det omfang, der foreligger tilstrækkelige data, skal der som led i  

 kortlægningen foretages en beregning af gartneriets energisignatur1.
 Til brug for kortlægningen foretages i fornødent omfang målinger, som  

 kombineres med oplysninger om det relevante udstyrs installerede effekter,  

 belastning, benyttelsestider og temperatur.
Typiske benyttelsestider beskrives for de energimæssigt vigtigste  

 afdelinger/afsnit/huse.
De aktuelle energipriser og tariffer beskrives.
 For væksthuse til champignondyrkning skal der ikke gennemføres en  

 beregning af energisignaturen ligesom orienteringen af disse væksthuse ikke  

 indgår i kortlægningen.
 meddelelser nr. 48, Statens Byggeforskningsinstitut.
2. Effektiviseringer Der skal i fornødent omfang anvendes målinger i arbejdet med at finde og  

 dokumentere besparelsesforslag.
Følgende punkter er eksempler på effektiviseringer, som  

 energisynskonsulenten kan behandle.
Anlæg med stort energiforbrug skal  

 gennemgås særlig grundigt.
Varmeanlæg - Samproduktion af el og varme - Spjæld til reduktion af tomgangstræk - Begrænsning af skorstenstab - Isolering af hovedledninger, beholdere og kar - Mere effektive brændere - Regulering af fremløbstemperatur.
Klimaskærm - Tætning og forbedring af klimaskærm - Etablering eller forbedring af gardiner - Alternativ til enkelt lag glas.
 For væksthuse til champignondyrkning har punkterne om etablering og  

 forbedring af gardiner samt alternativ til enkelt lag glas ikke relevans.
Belysning - Automatisk regulering af lysstyrke, lokal tænd/sluk.
 For væksthuse til champignondyrkning indgår derudover følgende tre  

 punkter:
Varmeanlæg og varmegenvinding - Isolering af klimaskærm, evt. anbefale varmesyn gennemført.
Køling - Nedsættelse af kølebelastningen - Køling ved højest mulige temperatur (såvel procestemperatur, som brine-  

 og fordampertemperatur) - Nedsættelse af kondenseringstemperatur - Anvendelse af naturlig køling - Optimal anvendelse af flere kompressorer - Renholdelse af kondensatorer og fordampere - Automatisk system for udluftning af kølekredsløbet.
Ventilation og blæsere - Begrænsning af luftmængden, fx ved bedre regulering - Anvendelse af punktudsugninger - Varmegenvinding - Vedligeholdelse af transmissioner (kileremme).
3. Energistyring Energisynskonsulenten skal rådgive om, hvordan energistyring kan tilpasses  

 virksomheden, herunder hvorledes energisignaturen beregnes og kan benyttes  

 som led i energistyringen.
Energisynskonsulenten skal rådgive om relevante  

 måleteknikker og evt. placering af yderligere målesteder.
4. Effektivisering i forbindelse med nyinvesteringer Energisynskonsulenten skal rådgive om, hvilke forhold virksomheden  

 specielt skal være opmærksom på i forbindelse med indkøb af nyt udstyr med  

 henblik på at udnytte effektiviseringsmuligheder.
I denne forbindelse skal  

 der lægges vægt på at oplyse om mulighederne for etablering af lokal  

 kraftvarmeproduktion, tilkobling til fjernvarme og anvendelsen af renere  

 brændsler.
 Energisynskonsulenten skal forhøre sig om, hvorvidt virksomheden har  

 planer for indkøb af udstyr inden for de næste 3 år.
Rådgivningen skal ikke bestå i detaljerede analyser af de fremtidige  

 muligheder for energieffektiviseringer.
Hovedvægten skal ligge på omtale af  

 principper og henvisning til litteratur og videnscentre, som kan lette  

 gartneriets behandling af effektiviseringsspørgsmål.
Bilag 2 Retningslinier for gennemførelsen af energisynets basisdel Bilaget indeholder lister over specifikke foranstaltninger, der skal  

 gennemgås i energisynets basisdel.
Det vil sige, at bilaget indeholder en  

 opgørelse over de krav, der skal gennemføres som betingelse for at opnå  

 tilskud til dækning af udgifter til kuldioxidafgift.
 Bilaget er opdelt i to dele:
 2 A Generel liste over specifikke foranstaltninger, der skal  

 gennemgås i energisynets basisdel.
Denne del af bilaget indeholder den generelle liste.
Denne liste henvender  

 sig til alle virksomheder med undtagelse af væksthusgartnerier.
 2 B Liste for væksthusgartnerier over specifikke foranstaltninger,  

 der skal gennemgås i energisynets basisdel for væksthusgartnerier.
2 A Generel liste over specifikke foranstaltninger, der skal gennemgås i  

 energisynets basisdel Den generelle liste finder anvendelse for alle virksomheder med undtagelse  

 af væksthusgartnerier.
 Listen omfatter foranstaltninger, som typisk vil indebære rentable  

 energieffektiviseringer.
Ved energisyn på en virksomhed skal energisynskonsulenten gennemgå listen  

 og på baggrund heraf foretage en opstilling over de foranstaltninger, som  

 virksomheden skal gennemføre som betingelse for tilskud.
Delrapport om  

 resultatet af energisynets basisdel skal vedlægges ansøgning om tilskud.
De beskrevne foranstaltninger skal gennemføres hvis - det omhandlede udstyr opfylder de tekniske betingelser for at kræve  

 foranstaltningen gennemført, - det er rentabelt at gennemføre foranstaltningen.
Foranstaltninger med en  

 simpel tilbagebetalingstid på under 2 år anses for rentable, - tilbagebetalingstiden ikke overstiger foranstaltningens skønnede  

 levetid.
1. Varmeproduktionsanlæg For større kedelanlæg (samlet brændselsforbrug på over 40.000 MWh/år) skal  

 følgende opfyldes:
 - Regulering af den aktuelle varmeproduktion, som minimerer  

 energiforbruget og de øvrige driftsomkostninger for det samlede kedelanlæg.
 - Røggaskølere, såfremt røggastemperaturen er over 100 grader C for  

 naturgas eller 150 grader C for kul eller 18C for andre brændsler.
2. Varmedistribution Hvis kedler og varmedistributionssystemer i en længere periode drives ved  

 lav belastning, skal alternative løsninger beskrives.
Fx decentral produktion  

 af varmt brugsvand.
Uisolerede rør og ventiler skal isoleres.
Kravet gælder for anlægsdele,  

 hvor overtemperatur gange driftstid er mere end 109 grader Cs/år.
Der skal  

 anvendes optimale isoleringstykkelser, mindst svarende til DS452.
Der skal forefindes automatisk regulering af fremløbstemperaturen for  

 anlæg til rumvarme.
Reguleringen skal kunne kompensere for ændringer i  

 udetemperatur og skal kunne foretage nat- og weekendsænkning.  

 Energisynskonsulenten skal vurdere den samlede virkning af sparet varmetab og  

 påvirkningerne af varmeproduktionssystemet.
3. Trykluft Hvis et trykluftnet dækker over flere produktionsafsnit, skal  

 trykluftnettet til et produktionsafsnit kunne afspærres i de tilfælde, hvor  

 der er tryk på trykluftnettet i mere end 3.000 timer/år uden for  

 produktionstid, og hvor luftforbruget under produktion modsvarer et elforbrug  

 på over 20 kW.
Findes flere kompressorer på samme trykluftnet, undersøges om styringen  

 mellem disse kan forbedres.
Styringen bør automatisk kunne prioritere  

 rækkefølgen, hvormed kompressorerne belastes, således at energiforbruget og  

 de øvrige driftsomkostninger minimeres.
 Sammenhængende trykluftnet, hvor kompressorerne forbruger mere  

 elektricitet end 500 MWh/år, skal have en regulering af kompressorerne, som  

 opfylder følgende krav:
 - Reguleringen skal kompensere for et varierende tryktab i filtre og  

 tryluftnet.
 - Reguleringen skal automatisk sørge for, at der anvendes den kombination  

 af kompressorer, som minimerer energiforbruget og de øvrige driftsudgifter.
 - Trykket skal automatisk kunne ændres i forudprogrammerede  

 tidsintervaller.
4. Køleanlæg For køleanlæg, hvor kompressoren har en gangtid på over 3.000 timer/år,  

 skal følgende iagttages:
- Køleanlæg med ammoniak som kølemiddel skal kunne fungere med varierende  

 kondenseringstemperatur.
Ved lav udetemperatur og/eller lav kølebelastning  

 (fx 5 grader C udetemperatur og halv kølebelastning) skal  

 kondenseringstemperaturen kunne være 25 grader C eller lavere.
Hvis anlægget  

 ikke kan fungere ved kondenseringstemperaturer på 25 grader C, skal det  

 dokumenteres, hvordan der billigst muligt kan rettes op på dette.
 - For køleanlæg med andet kølemiddel end ammoniak skal der installeres  

 udstyr, som gør det muligt i større omfang at variere  

 kondenseringstemperaturen.
5. Belysning Hvor der ikke findes særlige krav til lyskvalitet skal følgende opfyldes:
 - Lysstofrør, som anvendes mere end 5000 timer/år, skal være monteret med  

 reflektorer.
 - Glødelamper skal udskiftes med mere effektive lyskilder, hvor  

 benyttelsestiden er over 4.000 timer/år.
 - Glødelamper må ikke anvendes i kølede lokaler, hvis benyttelsestiden er  

 over 3.000 timer/år.
6. Ventilation Der skal forefindes automatikudstyr, som muliggør tidsstyring af  

 luftmængder og driftstid.
Kravet gælder for sammenhængende ventilationsanlæg,  

 hvor den dimensionerende luftmængde er over 5 (m3)/s, og hvor driftstiden er  

 over 3000 timer/år.
7. Pumper For pumpeanlæg med et elforbrug over 250 MWh/år skal det vurderes, om  

 dellastreguleringen er tilstrækkelig.
Omløbstalregulering (variabelt eller  

 med flere hastighedstrin), indløbsregulering og anvendelsen af flere mindre  

 pumper skal vurderes.
Ligeledes skal den samlede regulering søges forbedret.
2 B Liste over specifikke foranstaltninger, der skal gennemgås i energisynets  

 basisdel for væksthusgartnerier Denne liste finder anvendelse for væksthusgartnerier.
 Listen omfatter foranstaltninger, som typisk vil indebære rentable  

 energieffektiviseringer.
Ved energisyn på et gartneri skal energisynskonsulenten gennemgå listen og  

 på baggrund heraf foretage en opstilling over de foranstaltninger, som  

 virksomheden skal gennemføre som betingelse for tilskud.
Delrapport om  

 resultatet af energisynets basisdel skal vedlægges ansøgning om tilskud.
De beskrevne foranstaltninger skal gennemføres hvis - det omhandlede udstyr opfylder de tekniske betingelser for at kræve  

 foranstaltningen gennemført, - det er rentabelt at gennemføre foranstaltningen.
Foranstaltninger med en  

 simpel tilbagebetalingstid på under 2 år anses for rentable, - tilbagebetalingstiden ikke overstiger foranstaltningens skønnede  

 levetid.
1. Væksthusenes klimaskærm Klimaskærmen skal være intakt og skal opfylde følgende krav:
 - Glasflader skal være hele.
 - Revner ved sprosser og lignende skal være tætnet.
 - Kitningen skal være intakt i væksthuse med træsprosser.
 - Topluftsvinduer skal være hele og slutte tæt til karmen.
 - Væksthuse skal være forsynede med gardinanlæg, med mindre de  

 kulturmæssige forhold taler imod.
 - Gardinanlæg skal være hele og slutte tæt.
 Disse krav gælder ikke for væksthuse til champignondyrkning.
2. Varmeanlæg For større kedelanlæg (samlet brændselsforbrug over 40.000 MWh/år) skal  

 følgende være opfyldt:
 - Regulering af den aktuelle varmeproduktion, som minimerer  

 energiforbruget og de øvrige driftsomkostninger for det samlede kedelanlæg.
 - Røggaskølere, såfremt røggastemperaturen er over 100 grader C for  

 naturgas eller 150 grader C for kul eller 180 grader C for andre brændsler.
3. Varmedistribution Hovedledninger og ventiler i det fri skal være isolerede.
Der anvendes  

 optimale isoleringstykkelser, som opfylder godkendte standarder.
 Hovedledninger og ventiler i væksthuse, hvor der er energitab, skal være  

 isolerede.
Der skal forefindes automatisk regulering af fremløbstemperaturen for  

 varmefladerne til de enkelte væksthusenheder.
Reguleringen skal kunne  

 kompensere for ændringer i udetemperatur.
Energisynskonsulenten skal vurdere  

 den samlede virkning af sparet varmetab og påvirkningerne af  

 varmeproduktionssystemet.
 Hovedcirkulationspumper fra fyringsanlæg skal have automatisk pumpestop,  

 når 3-vejsventilerne i de enkelte væksthuses blandesløjfer lukkes.
 Større cirkulationspumper, som indgår i blandesløjfer, skal have  

 automatisk pumpestop.
4. Belysning Kunstlysanlæg skal have automatisk tænd- og slukfunktion.
5. Ventilation I væksthuse til champignondyrkning skal der forefindes automatikudstyr,  

 som muliggør tidsstyring af luftmængder og driftstid.
Kravet gælder for  

 sammenhængende ventilationsanlæg, hvor den dimensionerende luftmængde er over  

 5 m3/s, og hvor driftstiden er over 3000 timer/år.
Bilag 3 Retningslinier for gennemførelse af energistyring Bilaget indeholder retningslinierne for den energistyring, der skal finde  

 sted i virksomheder som betingelse for at modtage tilskud til dækning af  

 udgifter til kuldioxidafgift.
Bilaget er opdelt i to dele:
 3 A Generelle retningslinier for alle virksomheder med undtagelse  

 af væksthusgartnerier.
 3 B Retningslinier for væksthusgartnerier.
3 A Generelle retningslinier for gennemførelse af energistyring De generelle retningslinier finder anvendelse for alle virksomheder med  

 undtagelse af væksthusgartnerier.
 Retningslinierne indeholder mindstekravene til den energistyring, som  

 virksomheden skal gennemføre som betingelse for at modtage tilskud til  

 dækning af udgifter til kuldioxidafgift.
Generelle forhold Energistyringen har til formål:
 - At fastholde allerede opnåede energieffektiviseringer.
 - At give inspiration til yderligere effektivisering, herunder afsløre  

 unødvendige energiforbrug, som måtte være en følge af uhensigtsmæssig drift  

 og styring.
Disse formål søges efterlevet dels ved at udpege energiforbrugsområder med  

 betydelige potentialer for energieffektivisering, som virksomheden skal være  

 særlig opmærksom på, og dels ved at systematisere virksomhedens behandling af  

 energiforbrugsdata, bl.a. ved at opstille brugbare nøgletal for  

 energiforbruget.
Endelig bør energistyringen motivere virksomhedens  

 medarbejdere til at handle energirigtigt i det daglige.
 Energistyringen omfatter følgende trin:
 - Kortlægning af det energiforbrugende udstyr.
 - Registrering af energiforbrug.
 - Analyse af registreret energiforbrug.
 - Søgning efter muligheder for energieffektivisering.
I virksomheder med flere adskilte produktionssteder skal energistyringen  

 omfatte ethvert produktionssted, hvor afgiftsbetalingen inden tilbagebetaling  

 efter § 9, stk. 2, i lov om kuldioxidafgift af visse energiprodukter  

 overstiger 100.000 kr/år.
Såfremt intet produktionssted kommer over denne  

 grænse, gennemføres energistyringen på produktionsstedet med den største  

 afgiftsbetaling.
Dog skal energistyringen dække produktionssteder, som  

 tilsammen står for mindst 50% af afgiftsbetalingen.
Indsatsen skal koncentreres om de områder, hvor energiforbruget er størst,  

 og hvor virksomheden skønner at de største muligheder for  

 energieffektivisering eksisterer.
Hvor intet andet er angivet i disse  

 retningslinier, skal de alment accepterede principper for gennemførelse af  

 energistyring efterleves.
Virksomheden skal udarbejde en årlig energistyringsrapport (herefter  

 rapporten), for hvert produktionssted.
Såfremt der udarbejdes rapporter for  

 flere produktionssteder, skal disse sammenfattes i en samlet rapport for hele  

 virksomheden.
Rapporten skal dokumentere overholdelsen af kravene til  

 energistyringen.
Virksomheden skal udpege en energiansvarlig, som har til opgave at sikre,  

 at der gennemføres energistyring efter disse retningslinier.
Den  

 energiansvarlige skal referere til en person i ledelsen, som har det  

 ledelsesmæssige ansvar for gennemførelsen af energistyringen.
Den  

 energiansvarliges navn og organisatoriske placering samt dennes reference i  

 ledelsen skal fremgå af rapporten.
Den energiansvarlige skal have teknisk  

 baggrund og en uddannelse, som står i et rimeligt forhold til opgavens  

 karakter og omfang.
Det forudsættes, at den energiansvarlige får stillet de  

 nødvendige ressourcer (fx måleudstyr, edb og tid) til rådighed til opbygning  

 og udvikling af energistyringen samt til undersøgelse af muligheder for øget  

 energieffektivisering.
Virksomheden skal sikre, at den energiansvarlige  

 holder sin viden ajour, bl.a. ved at følge kurser, som er relevante i  

 forbindelse med energistyring og energieffektivisering.
Det skal fremgå af  

 rapporten, hvilke resourcer den energiansvarlige har anvendt i forbindelse  

 med energistyringen, herunder hvilke kurser vedkommende har fulgt.
1. Kortlægning af det energiforbrugende udstyr Med udgangspunkt i tidligere foretagne energisyn skal virksomhedens  

 vigtigste energiomsættende udstyr beskrives.
Beskrivelsen udbygges og  

 vedligeholdes løbende, så kommende energisyn kan lettes og billiggøres.
Det energimæssigt vigtigste procesudstyr beskrives.
Beskrivelsen skal  

 inkludere installeret effekt og typisk energiforbrug under fuld belastning og  

 dellast.
Reguleringen i forbindelse med dellast og samspil mellem flere  

 enheder beskrives.
Bygningsarealet beskrives, herunder temperaturkrav,  

 isolering, luftskifte og andre krav til ventilationen.
 Beskrivelsen skal også omfatte det installationstekniske udstyr  

 (hjælpeudstyr) som kedler, varmedistributionssystem, trykluftsystem,  

 kølesystem, belysningsanlæg og ventilationsanlæg.
Typiske benyttelsestider beskrives for de energimæssigt vigtigste  

 afdelinger.
De aktuelle energipriser og tariffer beskrives.
 Omfang og tidsintervaller for rutiner og servicekontrakter, som anvendes i  

 forbindelse med vedligeholdelse af det energiforbrugende udstyr, beskrives.
 Eventuelle planer om renovering, udskiftning eller udvidelse af det  

 beskrevne udstyr omtales.
2. Registrering af energiforbrug Energiforbruget registreres løbende og søges opdelt på de enkelte  

 produktionsafsnit og opdelt på hver energikilde.
 De gennemførte målinger af energiforbrug kombineres med oplysninger om det  

 relevante udstyrs installerede effekter, belastning og benyttelsestider for  

 at give en fyldestgørende fordeling af det samlede energiforbrug.
Nøgletal Opdelingen af energiforbruget gennemføres således, at der kan dannes  

 meningsfulde nøgletal, fx hvor energiforbruget sammenholdes med fysiske  

 størrelser (produktionens omfang, udnyttelsesgraden, udetemperatur,  

 råvarekvalitet e.l.) som er relevante for den enkelte afdeling.
Udformningen  

 af nøgletallene bør tage hensyn til eksistensen af et eventuelt  

 produktionsuafhængigt energiforbrug (dette kan fx ske ved at præsentere  

 nøgletallene grafisk eller ved anvendelsen af statistiske metoder).
En særlig type nøgletal (såkaldte fejlindikatorer) udformes, så de retter  

 sig mod konkrete muligheder for overforbrug af energi.
Fejlene kan være  

 manglende stop af udstyr uden for produktionstid, tilkalkning af  

 kondensatorer, tilstopning af filtre, lækagetab fra trykluftsystemer eller  

 forkerte set-punkter.
Disse nøgletal kan fx dannes ved at måle  

 energiforbruget eller drifttimetallet på bestemte tidspunkter af døgnet.
Hver  

 gang der konstateres fejl, som fører til øget energianvendelse, bør den  

 energiansvarlige overveje, om der kan dannes fejlindikatorer til at overvåge  

 denne type fejl.
Særligt om elforbruget Den energiansvarlige skal have umiddelbar adgang til oplysninger om  

 virksomhedens samlede elforbrug.
Forbruget mellem to aflæsninger (over en  

 vilkårlig periode, fx en dag eller en weekend) skal umiddelbart kunne  

 omregnes til kroner.
Elforbruget skal måles separat for alt udstyr med et særlig stort  

 elforbrug.
Med et særlig stort elforbrug forstås almindeligvis mere end 500  

 MWh/år.
Måleudstyret bør også (permanent eller lejlighedsvis) kunne anvendes  

 til effektmålinger, dvs. målinger med en tilpas kort tidsopløsning til at  

 kunne beskrive udstyrets dynamiske forbrug.
Den aktuelle tidsopløsning  

 bestemmes efter almindelige måletekniske principper.
Trykluft For større sammenhængende trykluftinstallationer (samlet elforbrug over  

 500 MWh/år) skal følgende opfyldes:
- Lækagetabet skal måles mindst een gang om året.
Lækagetabet skal i  

 rapporten angives i luftmængde pr. tidsenhed (Nm3/min) og i procent af den  

 samlede producerede luftmængde.
 For hver kompressor, der indgår i en større sammenhængende  

 trykluftinstallation, og har en motoreffekt over 50 kw, skal:
 - Elforbruget måles separat.
- Drifttid (i procent) og aflastningstid (i procent af drifttid) opgøres  

 hver måned.
Ud fra disse værdier beregnes et elforbrug ud fra leverandørdata  

 eller erfaringsværdier.
Det beregnede elforbrug sammenlignes med det  

 faktiske.
- Mindst een gang årligt måles effekt under belastning og aflastning.  

 Samtidig måles indsugningstemperatur, produceret tryk og olietemperatur.
De  

 målte værdier kan sammenlignes med leverandørdata.
Køleanlæg For større køleinstallationer (samlet elforbrug over 500 MWh/år) skal  

 elforbruget til kompressorerne måles separat.
Fordamper- og  

 kondenseringstemperaturer, kølebehovet og udetemperatur skal aflæses mindst  

 en gang hver 14. dag.
Resume af målinger og kommentarer skal gives i  

 rapporten.
Varmeproduktionsanlæg For kedelanlæg med et samlet energiforbrug på over 10.000 MWh/år skal  

 brændselsmængden til hver enkelt kedel måles.
Endvidere skal lasttimer (ved  

 flertrinsbrændere: på hvert trin) registreres.
For dampanlæg skal mængden af  

 spædevand registreres.
Skorstenstabet skal beregnes dagligt.
Resume af  

 målinger og kommentarer skal gives i rapporten.
3. Analyse af registreret energiforbrug Udviklingen i energiforbrug og nøgletal præsenteres i årsrapporten.
I  

 rapporten inddrages så mange år, som det er rimeligt at sammenligne  

 nøgletallene.
Dog bør mindst de sidste 3 år beskrives, såfremt dette er  

 muligt.
Betydelige ændringer i nøgletallene søges forklaret og årsagerne  

 beskrives.
Almindeligvis vil ændringer på mere end +/- 10% i månedlige  

 nøgletal blive betragtet som betydelige.
Resume af forklaringer på ændringer  

 i nøgletallene skal fremgå af årsrapporten.
Såfremt der er forhold (udsving i  

 nøgletal e.l.), som ikke kan forklares, skal dette beskrives i rapporten med  

 henblik på at gøre opmærksom på om situationen gentager sig.
Sammenhæng med vigtige procesbetingelser skal søges illustreret, fx  

 råvarekvalitetens og udnyttelsesgradens betydning for det specifikke  

 energiforbrug.
Ud fra sådanne analyser skal energimæssigt gode og dårlige  

 perioder udpeges.
 Er der fundet betydelige energiforbrug, som ikke er afhængige af  

 produktionsomfang m.m. (såkaldte tomgangsforbrug), skal sammensætningen af  

 dette forbrug beskrives.
4. Søgning efter muligheder for energieffektivisering Under dette punkt beskrives de bedste (mest rentable og energimæssigt  

 største) energieffektiviseringsprojekter i virksomheden, som kan  

 identificeres på grundlag af energistyringsindsatsen.
Projekterne kan have  

 form som ideer eller skitseprojekter med angivelse af investering og årlig  

 besparelse.
Det skal tilstræbes, at der hvert år afprøves nye ideer, ligesom  

 ikke realiserede ideer fra foregående år skal revurderes.
Forslagene skal specielt rette sig mod nedbringelse af energiforbruget i  

 de perioder, hvor der er konstateret særlig høje nøgletal.
Ligeledes skal der  

 overvejes forslag til at nedsætte de produktionsuafhængige energiforbrug.
Virksomheder med en særlig stor afgiftsbetaling (over 1.000.000 kr/år  

 inden tilbagebetaling af afgiften efter § 9, stk. 2, i lov om kuldioxidafgift  

 af visse energiprodukter) skal mindst beskrive 5 rentable  

 effektiviseringsprojekter, som kan realiseres inden for de nærmeste år.
Hvert  

 projekt beskrives bl.a. ved investering, forventede besparelser, og simpel  

 tilbagebetalingstid.
Kun projekter over en vis størrelse medtages (summen af  

 4 års besparelser minus investering bør være over 50.000 kr).
3 B Retningslinier for gennemførelse af energistyring i væksthusgartnerier Disse retningslinier finder anvendelse for væksthusgartnerier.
 Retningslinierne indeholder mindstekravene til den energistyring, som skal  

 gennemføres i væksthusgartnerier som betingelse for at modtage tilskud til  

 dækning af udgifter til kuldioxidafgift.
Generelle forhold I gartnerier med flere væksthuse skal energistyringen omfatte alle  

 væksthuse.
 Gennemførelsen af energistyringen skal dokumenteres ved et skriftligt  

 materiale (rapporten), som dokumenterer overholdelsen af kravene til  

 energistyringen.
 Energistyringen har til formål:
 - At fastholde allerede opnåede energieffektiviseringer og finde  

 yderligere muligheder.
 - At give inspiration til yderligere effektivisering, herunder afsløre  

 unødvendige energiforbrug, som måtte være en følge af uhensigtsmæssig drift  

 og styring.
Disse formål søges efterlevet dels ved at udpege energiforbrugsområder med  

 betydelige potentialer for energieffektivisering, som virksomheden skal være  

 særlig opmærksom på, og dels ved at systematisere virksomhedens behandling af  

 energiforbrugsdata, bl.a. ved at opstille brugbare nøgletal for  

 energiforbruget.
Endelig bør energistyringen motivere virksomhedens  

 medarbejdere til at handle energirigtigt i det daglige.
 Energistyringen omfatter følgende trin:
 - Kortlægning af det energiforbrugende udstyr.
 - Registrering af energiforbrug.
 - Analyse af registreret energiforbrug.
 - Søgning efter muligheder for energieffektivisering.
Indsatsen afpasses efter energiforbrugets størrelse, og koncentreres på de  

 områder, hvor forbruget er størst, og hvor gartneriet skønner, de største  

 muligheder for energieffektivisering forefindes.
Hvor intet andet er angivet  

 i disse retningslinier, skal de alment accepterede principper for  

 gennemførelse af energistyring efterleves.
Der udpeges en energiansvarlig i hvert gartneri.
Oftest vil dette være  

 gartneren selv.
Den energiansvarlige, skal underskrive rapporten og herved  

 stå inde for, at kravene er overholdt.
Gartneriet skal sikre, at den  

 energiansvarlige holder sin viden ajour.
1. Kortlægning af det energiforbrugende udstyr Med udgangspunkt i tidligere foretagne energisyn skal gartneriets  

 vigtigste energiomsættende udstyr beskrives.
Beskrivelsen udbygges og  

 vedligeholdes løbende, så kommende energisyn kan lettes og billiggøres.
Beskrivelsen skal omfatte det vigtigste energiomsættende udstyr.
Dette  

 gælder fx udstyr som kedler, varmedistributionssystem og belysningsanlæg.  

 Også reguleringen af disse anlæg beskrives.
 Endvidere beskrives væksthusenes konstruktion og materialer, deres  

 orientering og deres nærmeste omgivelser, som kan have betydning for  

 varmetabet fra klimaskærmen.
 Slutanvendelsen for energien beskrives for hver energikilde, idet  

 forskellige energiformer opgøres hver for sig.
Typiske benyttelsestider beskrives for de energimæssigt vigtigste  

 afdelinger.
De aktuelle energipriser og tariffer beskrives.
 Omfang og tidsintervaller for rutiner og servicekontrakter, som anvendes i  

 forbindelse med vedligeholdelse af det energiforbrugende udstyr beskrives.
 Eventuelle planer om renovering, udskiftning eller udvidelse af det  

 beskrevne udstyr omtales.
2. Registrering af energiforbrug Energiforbruget registreres løbende med jævne tidsintervaller.
Elforbruget skal kunne måles for udstyr med særlig stort energiforbrug.  

 Med særlig stort energiforbrug forstås almindeligvis mere end 500 MWh/år.  

 Måleudstyret bør også (permanent eller lejlighedsvis) kunne anvendes til  

 effektmålinger, dvs. målinger med en tilpas kort tidsopløsning til at kunne  

 beskrive udstyrets dynamiske forbrug.
Den aktuelle tidsopløsning bestemmes  

 efter almindelige måletekniske principper.
Køleanlæg For større køleinstallationer (samlet elforbrug over 100 MWh/år) skal  

 elforbruget til kompressorerne måles separat.
Fordamper- og  

 kondenseringstemperaturer, kølebelastning og udetemperatur skal aflæses  

 mindst een gang hver 14. dag.
Resume af målinger og kommentarer skal gives i  

 rapporten.
Varmeproduktionsanlæg For kedelanlæg med et samlet energiforbrug på over 10.000 MWh/år, skal  

 brændselsmængden til hver enkelt kedel måles.
Endvidere skal lasttimer (ved  

 flertrinsbrændere: på hvert trin) registreres.
Røggastemperaturen m.m. skal  

 registreres løbende.
Resume af målinger og kommentarer skal gives i  

 rapporten.
Store gartnerier Særlig store gartnerier (afgiftsbetaling inden tilbagebetaling efter § 9,  

 stk. 2, i lov om kuldioxidafgift af visse energiprodukter på over 1.000.000  

 kr/år) skal have mulighed for, i perioder, at registrere energiforbrug dag  

 for dag på udvalgte, energimæssigt centrale områder.
Ud fra målingerne  

 beregnes daglige nøgletal.
3. Analyse af registreret energiforbrug Udviklingen i energiforbruget præsenteres i rapporten.
I rapporten  

 inddrages så mange år, at det er rimeligt at sammenholde forbruget med  

 energibudgettet.
Det bør tilstræbes, at inddrage energiforbruget for det  

 aktuelle år plus de tre foregående år.
På grundlag af de registrerede energiforbrug beregnes energisignaturen2  

 for gartneriet.
Den aktuelle udvikling i energiforbruget sammenlignes med  

 energisignaturen for gartneriet.
Betydelige ændringer i forhold til  

 signaturen søges forklaret og dokumenteret.
Almindeligvis vil ændringer på  

 +/- 5% blive betragtet som betydelige.
Såfremt der er forhold (udsving i  

 nøgletal e.l.), som ikke kan forklares, skal dette beskrives i rapporten,  

 således at det senere kan iagttages om forholdet gentager sig.
 Såfremt der er fundet betydelige energiforbrug, som ikke er afhængige af  

 produktionsomfang m.m. (såkaldte tomgangsforbrug), skal det udredes, hvilket  

 udstyr som bidrager til denne type forbrug.
4. Søgning efter muligheder for energieffektivisering På grundlag af analysen af energiforbruget identificeres de områder, hvor  

 der er mulighed for øget energieffektivisering, og de bedste tiltag til  

 effektivisering beskrives.
Forslagene kan specielt rette sig mod nedbringelse af energiforbruget i de  

 perioder, hvor der er konstateret særlig høje nøgletal.
Ligeledes skal der  

 overvejes forslag til at nedsætte de produktionsuafhængige energiforbrug.
Særlig store gartnerier (afgiftsbetaling inden tilbagebetaling efter § 9,  

 stk. 2, i lov om kuldioxidafgift af visse energiprodukter på over 1.000.000  

 kr/år) skal mindst beskrive 5 af de mest rentable effektiviseringsprojekter,  

 som kunne realiseres inden for de nærmeste år.
Hvert projekt skal beskrives  

 ved bl.a. investering, forventede besparelser og simpel tilbagebetalingstid.  

 Kun projekter af en vis størrelse skal medtages (sum af 4 års besparelser  

 minus investeringen bør være over 50.000 kr).
Bilag 4 Retningslinier for energieffektivisering ved indkøb Bilaget indeholder retningslinier for energieffektivisering ved indkøb,  

 som virksomhederne skal overholde for at modtage tilskud til dækning af  

 udgifter til kuldioxidafgift.
Bilaget er opdelt i to dele:
 4 A Generelle retningslinier for alle virksomheder med undtagelse  

 af væksthusgartnerier.
 4 B Retningslinier for væksthusgartnerier.
4 A Generelle retningslinier for energieffektivisering ved indkøb Disse retningslinier finder anvendelse for alle virksomheder med  

 undtagelse af væksthus-gartnerier.
 Retningslinierne indeholder mindstekravene, som virksomheden skal opfylde  

 i forbindelse med indkøb af særligt energiforbrugende udstyr som betingelse  

 for at modtage tilskud til dækning af udgifter til kuldioxidafgift.
Generelle forhold Ved anskaffelse af nyt udstyr med et væsentligt energiforbrug skal  

 nedenstående retningslinier for opnåelse af større energieffektivisering  

 følges.
Ved væsentligt energiforbrug forstås en forventet energiudgift  

 (ekskl.
CO2-afgift) på over 100.000 kr/år.
Dog findes særlige regler for  

 bestemte anlæg eller anlægsdele, jf. afsnit 3.
Virksomheden skal udarbejde en årlig rapport om energieffektivisering ved  

 indkøb.
Af rapporten skal fremgå årets indkøb af udstyr, som er omfattet af  

 disse regler, og det skal dokumenteres, at de stillede krav er opfyldt.
Som hovedregel skal virksomheden ved indkøb - under hensyntagen til de  

 specifikke krav der stilles til udstyret - vælge det mest energieffektive  

 udstyr, hvis merinvesteringen til opnåelse af øget energieffektivitet er  

 rentabel.
Rentabiliteten skal her forstås som den marginale rentabilitet,  

 dvs. forrentningen af den ekstra investering, som effektiviseringen kræver.  

 Merinvesteringer med en simpel tilbagebetalingstid på under 4 år anses som  

 rentable.
 Virksomheden skal søge at leve op til disse krav, også selv om der er en  

 tredjepart, f.eks. importør eller rådgivende ingeniører, involveret i købet.  

 Reglerne gælder også indkøb af større produktionsanlæg, hvor mange dele er  

 kombineret.
1. Indkøbsprocedure Ledelsen skal sikre, at der i forbindelse med indkøb af udstyr med et  

 væsentligt energiforbrug, er den fornødne tid til at undersøge muligheder for  

 at øge energieffektiviteten.
I undersøgelsen skal der lægges vægt på at definere behovet, som skal  

 opfyldes.
Fastlæggelsen af behovet omfatter varighedskurver og benyttelsestid  

 for udstyret samt andre forhold, som skal kendes for at kunne udregne det  

 årlige energiforbrug.
Fx kan de krævede tryk- eller temperaturniveauer  

 beskrives.
Mulighederne for varmegenvinding og andre former for  

 energiintegration skal vurderes.
Ved indhentning af tilbud skal virksomheden klargøre overfor  

 leverandørerne, hvorledes driftudgifter, herunder energiforbrug, og  

 investering vægtes til en totaløkonomi.
Den enkelte leverandør skal opfordres  

 til at komme med alternativer, som giver bedre totaløkonomi.
Leverandøren  

 skal oplyse alle værdier, som bruges til at udregne et årsenergiforbrug.  

 Virksomheden skal foretage udregningen.
Resume af de undersøgte alternativer  

 og resultatet af arbejdet skal fremgå af rapporten.
Det understreges, at optimering af energiforbruget ved indkøb af nyt  

 udstyr i særlig grad omhandler diskussion af produktvarianter med en enkelt  

 leverandør.
Dette kan dreje sig om anvendelsen af andre komponenter fx:  

 motorer, kileremme/fladremme/direkte drev, varmevekslere og  

 reguleringsudstyr.
 Virksomheden skal med målinger dokumentere, at den forventede  

 energieffektivitet opnås i praksis, når udstyret er installeret og i drift  

 under normale forhold.
2. Måleudstyr Der skal være elmålere på alt nyinstalleret udstyr med et elforbrug på  

 mere end 250 MWh/år.
Måleudstyret bør også (permanent eller lejlighedsvis)  

 kunne anvendes til effektmålinger, dvs. målinger med en tilpas kort  

 tidsopløsning til at kunne beskrive udstyrets dynamiske forbrug.
Den aktuelle  

 tidsopløsning bestemmes efter almindelige måletekniske principper.
 Der skal være energimålere eller drifttimetællere på udstyr med et forbrug  

 på over 500 MWh/år af andre energiarter.
3. Særlige regler Ved indkøb af udstyr nævnt i dette afsnit skal følgende krav opfyldes,  

 såfremt den marginale tilbagebetalingstid ved opfyldelsen af kravet er under  

 4 år, og de specifikke krav, processen stiller til udstyret, tillader dette.
Varmeproduktionsanlæg Ved køb af nye kedler med forventet energiudgift over 100.000 kr/år skal  

 anvendes udstyr og regulering, der effektiviserer udnyttelsen af brændslet.  

 Det skal endvidere vurderes, hvad der er det mest hensigtsmæssige varmemedie.  

 Mulighederne for samproduktion af el og varme skal vurderes.
 Ved naturgasanlæg skal installeres economizer til sænkning af  

 røgtemperaturen.
 Alle rørstrækninger, ventiler og andet udstyr isoleres optimalt, mindst  

 svarende til DS452.
Automatisk stop af udstyr Nyt udstyr med forventet energiudgift over 100.000 kr/år, der forventes at  

 køre i tomgang i længere tid, skal så vidt muligt være udstyret med  

 automatisk stop.
Motorer Norm-motorer skal have en virkningsgrad (i følge IEC 34-2), som er bedre  

 end angivet i nedenstående liste.
Kravet gælder for alle 2 og 4 polede,  

 asynkrone, enkelthastighedsmotorer mellem 5 og 55 kW, som benyttes mere end  

 4.000 timer/år.
Den permanente belastning må ikke være under 60% af  

 mærkeeffekten.
Trykluft For nyt udstyr med forbrug af trykluft med forventet energiudgift over  

 100.000 kr/år skal det krævede trykluftsniveau så vidt muligt begrænses til 5  

 bar.
Såfremt trykket i trykluftnettet er højere end dette, skal der monteres  

 udstyr til nedsættelse af trykket før det indkøbte udstyr.
Virksomheden skal  

 arbejde hen imod en nedsættelse af trykket i det samlede net ved at finde og  

 evt udskifte det udstyr, som kræver særlig højt tryk.
Dette udstyr kan evt.  

 udskilles i et særligt net.
Nyt udstyr, som forbruger trykluft, skal være monteret med automatik, der  

 afbryder trykluften, når udstyret ikke anvendes.
Der kan ses bort fra dette  

 krav, hvis der ikke er tryk på trykluftnettet i over 3.000 timer/år ud over  

 udstyrets drifttid.
 Ved indkøb af trykluftkompressor (med en installeret effekt på over 50 kW)  

 skal følgende iagtages:
- Det skal vurderes, hvorledes den nye kompressor kommer til at arbejde  

 sammen med de eksisterende kompressorer.
Det skal undersøges, hvilken  

 kompressorstørrelse som giver de bedste muligheder for at tilpasse  

 produktionen til forbruget.
- Luftindtaget til kompressorer må ikke være unødig varmt.
Om muligt  

 anvendes udeluft direkte (evt. med en form for frostsikring).
- Der skal anvendes reguleringsudstyr, som automatisk prioriterer  

 rækkefølgen hvormed kompressorerne belastes, således at energiforbruget og de  

 øvrige driftsomkostninger minimeres.
Reguleringen skal automatisk kompensere  

 for et varierende tryktab i filtre og trykluftnet.
 - Mulighederne for varmegenvinding skal undersøges, særligt i forbindelse  

 med varmebehov, som findes i hele produktionstiden.
- Elforbruget under aflastning må almindeligvis ikke være over 30% af  

 forbruget ved belastning.
Leverandøren skal oplyse kompressorens elforbrug  

 under belastning og aflastning.
Endvidere skal oplyses det gennemsnitlige  

 elforbrug ved 25, 50 og 75% belastning, idet der tages hensyn til  

 akkumuleringsevnen i det aktuelle net.
Såfremt kompressoren kan drives i  

 dellast ved forskellige reguleringsstrategier, skal de nævnte værdier opgøres  

 for hver strategi.
Elforbruget skal kunne kontrolleres ved målinger, dvs. at  

 de registrerede forbrug skal omfatte motorens forbrug og eventuelt  

 hjælpeudstyr placeret i kompressoren.
 - Efter installation af den nye kompressor, skal overholdelsen af  

 ovennævnte krav dokumenteres med målinger.
Køleanlæg Ved køb af køleanlæg med et forventet samlet elforbrug over 100 MWh/år  

 skal kondenseringstemperaturen kunne variere med kølebelastning og  

 udetemperatur.
Anlægget skal dimensioneres således, at  

 kondenseringstemperaturen bliver under 20 grader C ved lav udetemperatur (fx  

 5 grader C).
Den billigste måde at øge kondensator- og fordamperarealerne beskrives.
Er  

 ændringen rentabel, skal den gennemføres.
Den billigste mulighed for at anvende naturlig køling beskrives.
Er dette  

 rentabelt, skal denne løsning gennemføres.
Pumper Ved køb af pumper med en installeret effekt på over 20 kW skal det  

 undersøges, om det er rentabelt at anvende flere mindre pumper og/eller  

 omløbstalsregulering.
I beregningen skal medtages mulighederne for at variere  

 trykket (ved pumpen) afhængig af forbruget (dvs. afhængigt af tryktabet frem  

 til forbrugsstedet).
Ventilationsanlæg Ved køb af ventilationsanlæg med dimensioneret luftmængde på over 5 m3/s,  

 og hvor drifttiden er over 3.000 timer/år, skal følgende opfyldes:
 - Leverandøren skal oplyse elforbruget pr. ventileret (m3) luft.  

 Virksomheden skal omsætte dette til kr/år.
- Det skal undersøges, om det er rentabelt at anvende ventilatorer med  

 bagudrettede skovle.
Ligeledes skal undersøges, om det er rentabelt at  

 anvende flerhastighedsmotorer eller anden form for hastighedsregulering.
De  

 mest rentable muligheder for at nedsætte trykfaldet i indblæsningsarmaturer,  

 rør, rørbøjninger og filtre beskrives.
Mulighederne for varmegenvinding  

 vurderes.
 - Der skal installeres automatik, som muliggør tidsstyring af luftmængder  

 og drifttid.
Belysning Lysstofrør, som benyttes mere end 5.000 timer/år, skal forsynes med  

 elektronisk forkobling.
Det skal vurderes, om det yderligere er rentabelt med  

 dagslysstyring eller regulering på flere lysniveauer.
 Lysstofrør, som benyttes i mere end 2.000 timer/år, skal være forsynet med  

 reflektorer.
 Hvor drifttiden er over 2.000 timer/år, og hvor der ikke er særlige krav  

 til lyskvaliteten, bør brugen af glødelamper undgås.
4 B Retningslinier for energieffektivisering ved indkøb for væksthusgartnerier Disse retningslinier finder anvendelse for væksthusgartnerier.
 Retningslinierne indeholder mindstekravene til energieffektivisering ved  

 indkøb, som gartnerier skal opfylde som betingelse for at modtage tilskud til  

 dækning af udgifter til kuldioxidafgift.
Generelle forhold Ved anskaffelse af nyt udstyr med et væsentligt energiforbrug skal  

 nedenstående retningslinier for opnåelse af større energieffektivisering  

 følges.
Ved større energiforbrug forstås en forventet energiudgift ekskl.  

 CO2-afgift på over 100.000 kr/år, dog findes særlige regler for bestemte  

 anlæg eller anlægsdele, jf. afsnit 3.
Der skal hvert år udformes en rapport, hvoraf det fremgår, at disse regler  

 er opfyldt.
Rapporten skal beskrive årets indkøb af udstyr med væsentligt  

 energiforbrug, herunder opfyldelsen af de stillede krav.
Som hovedregel skal virksomheden ved indkøb - under hensyntagen til de  

 specifikke krav der stilles til udstyret - vælge det mest energieffektive  

 udstyr, hvis merinvesteringen til opnåelse af øget energieffektivitet er  

 rentabel.
Rentabiliteten skal her forstås som den marginale rentabilitet,  

 dvs. forrentningen af den ekstra investering, som effektiviseringen kræver.  

 Merinvesteringer med en simpel tilbagebetalingstid på under 4 år anses som  

 rentable.
 Virksomheden skal søge at leve op til disse krav, også selv om der er en  

 tredjepart, fx importør eller rådgivende ingeniører, involveret i købet.  

 Reglerne gælder også indkøb af større produktionsanlæg, hvor mange dele er  

 kombineret.
1. Indkøbsprocedure Ledelsen skal sikre, at der i forbindelse med indkøb af udstyr med et  

 væsentligt energiforbrug, er den fornødne tid til at undersøge muligheder for  

 at øge energieffektiviteten.
Der skal lægges vægt på at definere behovet, som skal opfyldes.
I  

 beskrivelsen af behovet skal der lægges vægt på at beskrive varighedskurver  

 og benyttelsestid for udstyret.
Dette kan være en betingelse for at kunne  

 udregne det årlige energiforbrug.
Ligeledes skal evt. tryk- eller  

 temperaturniveauer beskrives.
Ved indhentning af tilbud skal virksomheden klargøre overfor  

 leverandørerne, hvorledes driftudgifter, herunder energiforbrug, og  

 investering vægtes til en totaløkonomi.
Den enkelte leverandør opfordres til  

 at komme med alternativer, som giver bedre totaløkonomi.
Leverandøren skal  

 oplyse alle værdier, som bruges til at udregne et årsenergiforbrug.  

 Virksomheden skal foretage udregningen.
Resume af de undersøgte alternativer  

 og resultatet af arbejdet skal fremgå af rapporten.
2. Måleudstyr Der skal være elmålere på alt nyinstalleret udstyr med et elforbrug på  

 mere end 250 MWh/år.
Måleudstyret bør også (permanent eller lejlighedsvis)  

 kunne anvendes til effektmålinger, dvs. målinger med en tilpas kort  

 tidsopløsning til at kunne beskrive udstyrets dynamiske forbrug.
Den aktuelle  

 tidsopløsning bestemmes efter almindelige måletekniske principper.
 Der skal være drifttimetællere på udstyr med et forbrug på over 500 MWh/år  

 af andre energiarter.
3. Særlige regler Ved indkøb af udstyr nævnt i dette afsnit skal følgende krav opfyldes,  

 såfremt den marginale tilbagebetalingstid ved opfyldelsen af kravet er under  

 4 år og de specifikke krav, processen stiller til udstyret, tillader dette.
 Væksthusenes klimaskærm.
 Ved etablering af nye væksthuse eller større ændringer af eksisterende  

 væksthuse skal det undersøges, om der for sider, gavle og topluftsvinduer  

 findes alternativer til enkelt lag glas.
 Gardinsystemer skal monteres ved nye væksthuse, såfremt kulturmæssige  

 forhold ikke taler imod.
 Disse krav gælder ikke for væksthuse til champignondyrkning.
Varmeproduktions- og distributionsanlæg Ved køb af nye kedler skal mulighederne for samproduktion af el og varme  

 vurderes.
 Nye kedler med forventet energiudgift over 100.000 kr/år udstyres med  

 regulering, der effektiviserer udnyttelsen af brændslet.
 Ved naturgasanlæg skal det undersøges, om røggastemperaturen kan sænkes  

 ved installering af economizer.
 Hovedledninger isoleres optimalt, mindst svarende til DS452.
 Nye blandesløjfer forberedes for evt. indsættelse af energimålere.
 Ved nye anlæg undersøges om energiforbruget kan effektiviseres ved  

 opdeling af varmefladerne med separat styring og regulering.
Automatisk stop af udstyr Ved køb af nyt udstyr med forventet energiforbrug over 100.000 kr/år, der  

 forventes at køre i tomgang i længere tid, skal så vidt muligt være udstyret  

 med automatisk stop.
Pumper Ved køb af pumper skal det undersøges, om det er rentabelt at anvende  

 flere mindre pumper og/eller omløbstalsregulering.
Belysning Ved køb af kunstlysanlæg bør sikres optimal styring.
Der monteres  

 timetællere.
Ved dagforlængelse anvendes kontrollerede lysfølere med visende  

 instrumenter.
