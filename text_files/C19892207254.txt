 (Til modtagere af  

 Undervisningsministeriets cirkulære nr. 106 af 26.
juli 1989) Hermed fremsendes Undervisningsministeriets cirkulære nr. 106 om  

 administration af tilskudsmidler, som uddannelsesinstitutioner m.fl. modtager  

 ved gavebrev eller lignende.
Cirkulæret, der erstatter Undervisningsministeriets cirkulære af 1. juli  

 1985 om administration af tilskudsmidler, som uddannelsesinstitutioner m.fl.  

 modtager ved gavebrev eller lignende, adskiller sig fra dette ved, - at der med det nye stk. 4 i § 9 gives institutioner, der har hjemmel til  

 at udføre indtægtsdækket virksomhed, adgang til at optage indtægter og  

 udgifter samt personaleforbrug vedrørende aktiviteter, der er finansieret af  

 gaver eller af tilskud fra fonde eller organisationer på budget og regnskab  

 for denne virksomhed, jf. § 7, stk. 2, i Finansministeriets cirkulære af 22.  

 september 1988 om adgangen til at udføre indtægtsdækket virksomhed jf. dog  

 nedenfor om institutioner under FL § 20.08.
 - at der med det nye stk. 3 i § 10 etableres hjemmel for institutionerne  

 til at beregne et bidrag til dækning af udgifter i forbindelse med  

 administration af de tilskudsmidler, som er omfattet af cirkulærets  

 bestemmelser.
 Opmærksomheden henledes på, at dette også gælder tilskud, der ydes af  

 Statens Forskningsråd og andre statslige tilskudsgivere, jf. § 4, idet denne  

 bestemmelse er uændret, og at undtagelserne forsåvidt angår sådanne tilskud  

 gælder således ikke § 10, stk. 3.
 Endvidere er cirkulærets § 1 tilpasset de aktuelle forhold.
Institutioner under FL § 20.08 gøres opmærksom på, at spørgsmålet om  

 anvendelse af bestemmelsen i § 7, stk. 2 i Finansministeriets cirkulære af  

 22. september 1988 om adgang til at udføre indtægtsdækket virksomhed på  

 institutioner under § 20.08. fortsat er genstand for drøftelse mellem  

 Finansministeriet og Undervisningsministeriet.
Disse institutioner er således  

 indtil videre ikke omfattet af § 9, stk. 4 i vedlagte cirkulære om  

 administration af tilskudsmidler, som uddannelsesinstitutioner m.fl.  

 moddtager ved gavebrev eller lignende, jf. skrivelse af 16. december 1988 fra  

 Direktoratet for de Videregående Uddannelser til alle institutioner under FL  

 § 20.08.
 Det henstilles, at institutionerne uanset ikrafttrædelsesdatoen 1.  

 september 1989, såvidt muligt tilrettelægger administration og  

 regnskabsføring for finansåret 1989 af tilskudsmidler, der er omfattet af  

 cirkulæret i overensstemmelse med de nye regler.
 P.m.v.
 e.b.
