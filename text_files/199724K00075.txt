Nr BTL 75 Betænkning over Forslag til lov om ændring af momsloven (Delvis  

 momsfradragsret for billeasing m.v.)   

 Nr L 75 1997-98. 2. samling Afgivet af Skatteudvalget Afgivet: 19980617 Udvalget har behandlet lovforslaget i nogle møder.
 Endvidere har udvalget modtaget skriftlige og/eller mundtlige henvendelser  

 fra:
Danske Biludlejere, Danske Finansieringsselskabers Forening, De danske Landboforeninger og Dansk Familielandbrug, Ernst & Young A/S, Foreningen af Statsautoriserede Revisorer og Rådet for Dansk Forsikring og Pension.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Venstres, Det Konservative  

 Folkepartis, Dansk Folkepartis, Centrum-Demokraternes, Fremskridtspartiets og  

 Kristeligt Folkepartis medlemmer af udvalget) lovforslaget til  

vedtagelse med de af et mindretal stillede ændringsforslag.
 Et mindretal (Socialdemokratiets, Socialistisk Folkepartis og Det  

 Radikale Venstres medlemmer af udvalget) indstiller lovforslaget til  

vedtagelse uændret.
Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme imod de af et mindretal stillede ændringsforslag.
Æ n d r i n g s f o r s l a g Af et mindretal (KF), tiltrådt af et mindretal (V, DF, CD,  

 FP og KRF):
Til § 1 1) Nr. 1 affattes således:
 »1. I § 42, stk. 1, nr. 7, indsættes efter »9  

 personer«: », jf. dog stk. 4, 6 og 7«.
 2) Efter det under nr. 2 foreslåede § 42, stk. 5,  

 indsættes som nyt stykke:
»Stk. 6. Virksomheder, der lejer personmotorkøretøjer i mere  

 end 6 måneder i sammenhæng, kan uanset bestemmelsen i stk. 1, nr. 7, selv  

 fradrage afgiften af indkøb til reparationer til genoprettelse af skader på  

 de nævnte køretøjer.
Fradrages udgifter efter 1. pkt., kan fradrag ikke  

 tillige ske efter stk. 7.« B e m æ r k n i n g e r Til nr. 1 og 2 I forbindelse med lovforslagets behandling er det blevet påpeget, at der  

 er behov for, at der bliver mulighed for, at momsregistrerede virksomheder  

 som leasere kan afløfte momsen på reparationsudgifter som følge af en  

 forsikringsskade på en personbil.
Efter praksis gælder det allerede i dag, at momsregistrerede udleasere kan  

 afløfte momsen på reparationsudgifter som følge af en forsikringsskade, men  

 således at udleaseren beregner sig et gebyr for det arbejde, som er forbundet  

 med afløftningen.
Gebyret betales af forsikringsselskabet, som derefter må  

 indregne gebyrudgifterne i forsikringspræmierne.
Lovmedholdeligheden af  

 gebyret har været prøvet ved Højesteret, idet Højesteret i Ugeskrift for  

 Retsvæsen 1996 s. 892 anerkendte, at udleaseren har ret til at beregne sig et  

 gebyr.
 Da skatteministeren nu med lovforslaget lægger op til at indføre delvis  

 momsfradragsret for billeasing, er der også behov for, at momsregistrerede  

 virksomheder som leasere får mulighed for at afløfte momsen på  

 reparationsudgifter som følge af en forsikringsskade.
Ændringsforslagene vil ikke indebære noget provenutab for statskassen, da  

 afløftningsmuligheden allerede i dag eksisterer hos udleaseren.
Derimod  

 indebærer ændringsforslagene en lettelse i de administrative byrder for  

 forsikringsselskabet og udleaseren, således at virkningen af  

 højesteretsdommen bliver neutraliseret.
 Ændringsforslagene vedrører ikke leasere, som ikke er momsregistrerede,  

 idet afløftning i sådanne tilfælde fortsat vil være mulig for den  

 momsregistrerede udleaser.
Af konkurrencemæssige årsager er ændringsforslagene affattet således, at  

 det gælder reparationer til genoprettelse af skader, uanset om der er  

 foretaget en forsikringsmæssig afdækning af risikoen eller ej.
Det må dog  

 antages, at det er den absolutte undtagelse, at personbilen ikke er  

 forsikringsafdækket.
