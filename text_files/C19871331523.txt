82.2 Adm. distrikt- eksportkontrol af planter 82.2.1 Begæring om eksportkontrol 82.2.1.1 Autorisation For at en eksportør kan eksportere levende planter og blomsterprodukter,  

 skal vedkommende være autoriseret.
Autorisationen foretages på hovedkontoret  

 (se kap. 82.3.1).
 Virksomheden registreres i tilsynets edb-system.
82.2.1.2 Form. 131 Begæring om eksportkontrol (form. 131) skal normalt indgives skriftligt.  

 Hvis eksportøren telefonisk anmoder og eksportkontrol, skal begæringen i  

 udfyldt stand med påklæbet værdimærke gives til kontrolløren ude i  

 virksomheden, før inspektionen finder sted.
Så vidt muligt skal anmeldelse til eksportkontrol ske dagen forud for  

 eksporten, men anmeldelse modtages på de 3 distriktskontorer i Brabrand,  

 Odense og Valby frem til kl. 9.30 på selve eksportdagen.
På lokalkontorerne  

 modtages anmeldelse sædvanligvis dog kun til kl. 9.00.
 Såfremt anmeldelse indgives efter kl. 9.30, kan eksportkontrollen kun  

 blive udført i det omfang, der er disponibelt mandskab.
82.2.1.3 Værdimærker På hver begæring om eksportkontrol (form. 131) skal der være påklæbet et  

 værdimærde på 90 kr.
Værdimærker rekvireres på hovedkontoret.
Eksportøren skal sende en check  

 på beløbet + moms.
82.2.1.4 Flyttegods For planter, der ikke er avlskontrolleret, og som ønskes udført som privat  

 flyttegods, skal der betales 150 kr. for at plantesundhedscertifikat, såfremt  

 modtagerlandet kræver et sådant.
82.2.2 Kontrollens gennemførelse 82.2.2.1 Papirkontrol - statusliste Oplysningerne på begæringen om eksportkontrol sammenholdes med  

 statuslisten fra avlskontrollen, for at checke, at fx planter i »Fortsat  

 avlskontrol« ikke eksporteres.
Modtagerlandets bestemmelser Endvidere gennemgås plantelisterne for at konstatere, om der i sendingen  

 findes planter, som ifølge modtagerlandets bestemmelser er importforbudte, fx  

 værtplanter for San Josee-skjoldlus, eller for hvilke der gælder særlige  

 bestemmelser, fx Chrysanthemum til Sverige.
 De enkelte landes importbestemmelser findes i kap. 110.
82.2.2.2 Botaniske navne Det kontrolleres, om navnene i plantelisten er korrekt angivet, hvilket  

 vil sige med botaniske navne bestående af:
Slægt art/hybrid Supplerende sortsangivelser accepteres fuldt ud - samt forståelige  

 forkortelser.
 Såfremt kravene som anført side 5 i tilsynets liste over standardiserede  

 plantenavne ikke er opfyldt, skal det fra 1. juli 1985 medføre, at  

 plantesundhedscertifikater ikke udstedes.
For kaktus accepteres en overgangsordning, hvor betegnelsen Cactaceae kan  

 anvendes.
Dette gælder dog ikke for Island som kræver botaniske navne på  

 kaktus.
82.2.2.3 Washingtonkonventionen Endvidere gennemgås plantelisterne med henblik på markering af arter på  

 Washingtonkonventionens liste I eller II.
Se artsfortegnelse i bilag II.  

 Endvidere konstateres det, om planterne er kunstigt formerede og med dansk  

 oprindelse.
 Det bemærkes dog specielt, at danske orkidearter ikke tillades eksporteret  

 - heller ikke selv om de angives at være kunstigt formerede.
82.2.2.4 Fysisk kontrol Normalt udføres den fysiske eksportkontrol som en stikprøvekontrol, dvs.  

 at ikke alle sendinger inspiceres fysisk, og inden for den enkelte sending  

 inspiceres kun visse plantepartier.
 De plantepartier, der inspiceres, udvælges fx på grundlag af, at  

 virksomheden, der har leveret planterne, har haft registrering af  

 skadegørere, eller at kulturen vides at være særlig modtagelig for visse  

 skadegørere.
 Endvidere må der under kontrollen tages hensyn til, om modtagerlandets  

 plantesundhedsmyndigheder fokuserer på specielle skadegørere som fx Finland  

 på Meloidogyne i roser samt Agrobacterium tumefaciens i fx hindbær.
 Endvidere konstateres, om der er overensstemmelse mellem papirer og  

 sendingens indhold af planter.
Forsøgsordning Kontrol hos eksportører autoriseret til at udfylde certifikater Antallet af kontrolbesøg skal ikke være flere, end det der er nødvendigt  

 for at sikre, at de retningslinier, der findes bliver overholdt.  

 Kontrolhyppigheden skal derfor afpasses efter resultatet af de foregående  

 kontrolbesøg hos pågældende eksportør.
 Følgende kontrolprocedure bør være udgangspunkt for kontrol hos  

 eksportører, der selv udfylder certifikater (se bilag VI).
 Alle eksportører skal have mindst 2 kontrolbesøg om måneden.
 Har eksportørerne mere end 100 certifikater om måneden skal de have 4  

 kontrolbesøg pr. måned.
Nogle få gange om året skal en »pakket vogn« tømmes.
Ved denne  

 form for kontrol deltager min. 2 kontrollører.
 Besøgene lægges tilfældigt med hensyn til tidspunkt og dag. alle ugedage  

 og alle tider på døgnet kan anvendes til kontrol.
 Efter hver kontrol udfyldes en form. 222 med oplysning om kontrolmetode og  

 eventuelle fejl.
 Form. 222 og evt. bilag sendes straks til Center for planter (Hellerup).
82.2.2.5 Afvisning Opfylder hele eller dele af sendingen ikke modtagerlandets importkrav,  

 afvises hele eller den aktuelle del af sendingen.
Der udstedes en  

 afvisningsrapport 222. Følgende skal oplyses i rapporten af hensyn til  

 edb-behandling: producentens reg. nr., kat. 1, 4, 5, 6 eller 7, plantenavn og  

 nr., partistørrelse samt skadegørernavn og nr.
Der tages i det enkelte  

 tilfælde stilling til, om det afviste parti skal overføres til fortsat  

 avlskontrol i produktionsvirksomheden.
Dette angives i afvisningsrapporten.  

 Distrikterne orienterer straks hinanden om partier afvist ved eksportkontrol.
 Såfremt tilsynet har kendskab til, at der i virksomheden endnu findes en  

 del af det afviste planteparti, skal virksomheden normalt kontrolleres.
 Afvisningsrapporter sendes kontinuerligt til hovedkontoret.
82.2.3 Udstedelse af certifikater 82.2.3.1 Plantesundhedscertifikat Finder kontrolløren, at sendingen på alle måder opfylder modtagerlandets  

 krav, kan der udstedes et plantesundhedscertifikat.
Ved udfyldelse af  

 certifikatet anvendes så vidt muligt modtagerlandets sprog.
I Norden og EF  

 anvendes dog dansk tekst på alle certifikater.
 I indledningen til kap. 110 findes certifikattekster på 4 sprog.
Se eksempel på udfyldt plantesundhedscertifikat i bilag IV.
Fakturaer,  

 specifikationer og lignende der vedlægges (vedhæftes) certifikatet skal  

 stemples med tilsynets stempel på bagsiden af det sidste stykke papir.
 Vedr. specielle additionals henvises til modelcertifikater under de  

 enkelte modtagerlande i kap. 110.
 Såfremt der i sendingen er kunstigt foremerede  

 Washingtonkonventionsplanter i liste I eller II af dansk oprindelse, anføres  

 der på certifikatet følgende deklaration:
 »Artificially propagated CITES plants in the Appendixes I/II«.
 Af plantefortegnelsen til certifikatet skal det fremgå, om planterne hører  

 til liste I eller II.
Indeholder sendingen Washingtonkonventionsplanter, der stammer fra  

 naturen, fx Cycas revoluta indført fra Japan og viderekultiveret i Danmark,  

 udstedes en CITES import-, eksport- og reeksporttilladelse, idet der sættes  

 kryds ved reeksportcertifikat, når sendingen skal til tredjelande.
Ved  

 eksport af fx Cycas til EF-lande udstedes et CITES certifikat.
Se eksempler i  

 bilag III på udfyldte formularer.
Dette certifikat hæftes ikke sammen med  

 plantesundhedscertifikatet.
Originalcertifikatet og 3 kopier følger  

 sendingen.
Kopi af plantefortegnelsen hæftes på den lyserøde kopi.
De røde kopier samles på distriktskontorerne og arkiveres i datoorden  

 inden for lande.
Kopierne arkiveres i 2 år.
 Kopi af CITES-certifikater sendes løbende til hovedkontoret.
82.2.3.2 Reeksport Ved udførsel af planter og plantedele, der er indført her i landet,  

 udstedes reeksportcertifikat, som original og 3 kopier vedlægges det  

 originale plantesundehscertifikat fra oprindelseslandet eller kopi heraf.
Der  

 foretages ikke fornyet undersøgelse af sendingen, medmindre den har været  

 genstand for opdeling, oplagring eller ændring af emballagen.
I sådanne  

 tilfælde inspiceres sendingen efter samme regler som danske planter i det  

 omfang, det er muligt.
 Se eksempel på udfyldt reeksportcertifikat i bilag V.
I tilfælde af reeksport gennem flere lande følges sendingen af det  

 originale plantesundhedscertifikat eller kopi heraf samt det sidste  

 reeksportcertifikat.
Kopi af samtlige tidligere reeksportcertifikater kan  

 forlanges.
I nogle tilfælde vil planter, der ikke er optaget i bilag IV i  

 landbrugsministeriets bekendtgørelse nr. 135 af 15. april 1980 om indførsel  

 og udførsel af planter m.m., og som har oprindelse i tredjelande,  

 reeksporteres fra et EF-land til et andet uden reeksportcertifikat.
I stedet  

 anvendes et nationalt plantesundhedscertifikat, hvorpå planternes oprindelse  

 angives.
Bemærk: sådanne sendinger kan ikke reeksporteres til visse lande, fx  

 de nordiske.
Importøren må derfor foranledige, at sendinger i tilfælde af  

 reeksport til disse lande følges af såvel det oprindelige  

 plantesundhedscertifikat eller kopi deraf som reeksportcertifikatet.
Washingtonkonventionsplanter kan reeksporteres på reeksportcertifikater,  

 såfremt der på det originale plantesunhedscertifikat er en deklaration  

 svarende til den danske.
På reeksportcertifikatet anføres derefter  

 deklarationen:
 »Artificially propagated CITES plants in the Appendixes I/II«.
 82.2.3.3 Kvalitetskontrol af forstplanter »EØF-standard« I  

 henhold til landbrugsministeriet bekendtgørelse nr. 150 af 31. marts 1981 om  

 handel med forstligt formeringsmateriale bistås Statens Herkomstkontrol med  

 Skovfrø og -planter af statens plantetilsyn ved kontrollen med overholdelsen  

 af normerne for plantedele og plantemateriale.
 Kontrollen med kvalitetsnormerne foretages kun i de tilfælde, hvor  

 planterne ønske markedsført under angivelsen »EØF-standard« og kun  

 efter anmodning fra herkomstkontrollen.
82.2.4 Indberetninger Såfremt der under eksportkontrollen konstateres overtrædelser, udfærdiges  

 der en rapport, der går til distriktslederen til nærmere stillingtagen.
 Vurderer distriktslederen, at der bør rejses tiltale, sendes sagen til  

 hovedkontoret.
82.2.5 Statistiske oplysninger På distriktskontorerne laves statistik over antal udstedte certifikater  

 m.v. svarende til det udsendte »Registreringsskema for eksport«.  

 Der udfyldes et skema for hvert land.
Landene skal have samme navn som anført  

 på landefortegnelsen udsendt sammen med registreringsskemaet.
De udfyldte  

 skemaer returneres til hovedkontoret senest 10 dage efter udgangen af hvert  

 kvartal dog senest 10. april, 10. juli, 10.oktober og 10. januar.
