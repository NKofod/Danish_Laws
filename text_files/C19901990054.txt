(Til samtlige amtskommuner og kommuner  

 m.fl.) INFORMATION OM REVALIDERINGSHJÆLP EFTER BISTANDSLOVENS § 43 Socialministeriet har behandlet spørgsmålet om forsørgelsesgrundlaget  

 under forrevalidering.
 Det fremgår af Socialministeriets vejledning af 6. august 1990 pkt. 25 og  

 35, at forrevalidenden - under hensyn til kontanthjælpens subsidiære karakter  

 - skal udnytte mulighederne for at søge stipendier og lån fra Statens  

 Uddannelsesstøtte i forrevalideringsperioden.
 Undervisningsministeriet har nu oplyst, at personer, der modtager  

 kontanthjælp efter bistandslovens § 37, ikke samtidig kan modtage  

 uddannelsesstøtte, hvis kontanthjælpen tilsigter at dække de  

 uddannelsessøgendes leveomkostninger.
 Socialministeriet kan herefter fastslå, at forrevalidender på kontanthjælp  

 ikke er berettiget til at modtage stipendier eller lån fra Statens  

 Uddannelsesstøtte, da § 37-hjælpen til personer under forrevalidering har til  

 formål at dække modtagerens underholdsudgifter (leveomkostninger).
