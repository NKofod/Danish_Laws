 I medfør af § 2, stk. 5, § 11, stk. 2 og § 28 i lov om skibes sikkerhed  

 m.v., jf. lovbekendtgørelse nr. 584 af 29. september 1988, fastsættes:
 1.1. Denne forskrift finder anvendelse på alle skibe med undtagelse af  

 fritidsfartøjer, der ikke anvendes til udlejning.
 1.2. Bestemmelserne vedrører vinduer, koøjer og lysåbninger placeret i  

 fribordet, på udsatte dæk og i luger, der er flush med dækket.
 2. Vinduer, koøjer og lysåbninger samt glasset heri  

 skal være udført at et egnet materiale og skal være af en solid og til  

 formålet egnet konstruktion.
3.1. Glas i vinduer, koøjer og lysåbninger skal være mekanisk fastholdt  

 mellem 2 rammer eller mellem en fals og en ramme.
Rammen kan være udført som  

 en hel eller som en delt ramme.
 3.2. Kravet om mekanisk fastholdelse af glasset omfatter også de vinduer,  

 koøjer og lysåbninger, der er typegodkendt/godkendt af andre landes  

 myndigheder eller af de anerkendte klassifikationsselskaber, selvom disse  

 vinduer, koøjer og lysåbninger måtte være godkendt på basis af, at glasset  

 alene fastholdes i karmens fals med en syntetisk lim- og fugemasse.
 4. Søfartsstyrelsen kan tillade, at glasset fastholdes  

 på anden måde end den foreskrevne, såfremt det overfor styrelsen godtgøres,  

 at denne måde er mindst lige så effektiv som den foreskrevne metode.
 5. Med bøde eller hæfte straffes den, der overtræder  

 punkt 2 eller 3.
 6. Forskriften træder i kraft den 1. juni 1989.
 Søfartsstyrelsen, den 9. marts 1989.
