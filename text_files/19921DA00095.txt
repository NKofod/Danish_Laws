Nr BTB 95 Betænkning over Forslag til folketingsbeslutning om Danmarks godkendelse  

 af den i Helsingfors den 18. marts 1993 undertegnede overenskomst om ændring  

 af samarbejdsoverenskomsten mellem Danmark, Finland, Island, Norge og Sverige  

  

 Nr B 95 1992-93, 1. samling Afgivet af Udenrigsudvalget Afgivet: 19930603 Udvalget har behandlet beslutningsforslaget i et møde.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til vedtagelse  

 uændret.
Et mindretal (Fremskridtspartiets medlem af udvalget) indstiller  

 beslutningsforslaget til forkastelse , idet mindretallet finder, at  

 Nordisk Råd er et overflødigt organ, der hurtigst muligt bør nedlægges.
Tiden  

 er ikke til at udvikle flere udenrigs- og sikkerhedspolitiske organer i  

 europæisk regi.
Mindretallet finder tillige, at Nordisk Råd ikke skal  

 beskæftige sig med danske udenrigspolitiske opgaver.
I beslutningsforslaget  

 tager artikel 33 direkte sigte på at markere et forstærket fælles  

 udenrigspolitisk samarbejde.
I artikel 40 gøres der meget ud af at markere,  

 at stats- og udenrigsministrene er en vigtig del af det nordiske samarbejde,  

 og derfor er der indføjet en henvisning til disse ministres møder.
I artikel  

 61 skifter statsministrenes roller, og i artiklens 2. afsnit er  

 statsministrenes overordnede ansvar præciseret.
I samme afsnit er Den  

 Nordiske Samarbejdskomite nævnt.
I Den Nordisk Samarbejdskomite er landene  

 repræsenteret af en statssekretær eller på højt embedsmandsniveau.  

 Samarbejdskomiteen skal koordinere det løbende regeringssamarbejde og  

 rapportere direkte til samarbejdsministrene og kan få opdrag direkte fra  

 statsministrene.
Yderligere er tilføjet en udvidet rolle for det nordiske  

 formandskab.
 Artikel 63 er ændret for at sikre de selvstyrende områders ret til at  

 tilslutte sig samtlige beslutninger, som er truffet i henhold til  

 overenskomsten og ikke som tidligere alene i Nordisk Ministerråd.
Artikel 64, stk.
II, er en konsekvens af, at der nu er mulighed for flere  

 end een årlig session.
Det vil sige, at man kan risikere at budgettet  

 fordobles, eller hvad værre er, man kan risikere at fordoble bureaukratiet.  

 Det er med andre ord en stor udvidelse af bureaukratiske, kostbare og  

 overflødige mødeaktiviteter.
