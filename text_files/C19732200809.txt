 Med virkning fra 1. august 1973 gennemføres uddannelsen af klinisk-  

 kemiske laboranter efter nedenstående uddannelsesplan.
Elever antages til uddannelsen af de sygehuslaboratorier og enkelte andre  

 klinisk-kemiske laboratorier, der af indenrigsministeriet er godkendt som  

 uddannelsessteder for klinisk-kemiske laboranter, jfr.
IV: Godkendelse af  

 uddannelsessteder og bilag 7.
I.
Uddannelsesplanen.
 Uddannelsen er 3-årig (36 måneder) og omfatter:
A: Forpraktik på godkendt laboratorium.
Varighed fra 2 til 4 måneder.
B: Grundkursus på hospitalslaborantskole.
Varighed ca. 3 1/2 måned.
C: Indledende praktisk uddannelse på godkendt laboratorium.
Varighed ca.  

 10-12 måneder.
D: Hovedkursus på hospitalslaborantskole.
Varighed ca. 4 1/2 måned.
E: Afsluttende praktisk uddannelse på godkendt laboratorium.
Varighed ca.  

 14-16 måneder.
 Til uddannelsesplanen bemærkes:
 A: Forpraktik.
Formålet med forpraktiktiden er at sikre, at eleven er egnet til den  

 praktiske uddannelse.
Indholdet af forpraktiktiden er angivet i bilag 1.  

 Indholdet skal tilpasses de til enhver tid eksisterende arbejdsforhold på  

 laboratorierne og derfor underkastes passende hyppig revision af  

 indenrigsministeriet efter indstilling fra praktikudvalget, jfr. nedenfor  

 under F.
 Den samlede varighed af forpraktik (A) og indledende praktisk uddannelse  

 (C) skal være ca. 14 måneder.
 Laboratoriet er ansvarlig for, at der er sikret eleven plads på  

 grundkursus senest efter 4 måneders forpraktik.
 B: Grundkursus.
Eleven indstilles af laboratoriet til kurset, der afholdes på en af  

 hospitalslaborantskolerne.
Kurset er af ca. 3 1/2 måneds varighed.
Det har  

 til hovedformål at forberede og motivere eleven for den efterfølgende  

 indledende praktiske uddannelsesperiode.
Dette søges opnået gennem  

 undervisning, hvor naturfaglige skolekundskaber doceres på en sådan måde, at  

 de direkte er rettet mod praktisk laboratoriearbejde og måleteknik og i et  

 sådant omfang, at de giver en relevant baggrund for den indledende praktiske  

 uddannelsesperiode.
Undervisningen skal desuden omfatte grundlæggende  

 biologiske fagområder.
 Indholdet af grundkurset er angivet i bilag 2, men skal i øvrigt  

 underkastes passende hyppig revision af indenrigsministeriet efter  

 indstilling fra undervisningsrådene ved hospitalslaborantskolerne, således at  

 det til enhver tid er i overensstemmelse med kursets formål.
Hospitalslaborantskolerne foretager ved afslutningen af kurset en  

 bedømmelse af eleven med henblik på dennes egnethed til at kunne gennemføre  

 hovedkursus.
Bedømmelsen foretages på grundlag af det daglige arbejde under  

 kursus, skriftlige opgaver samt en afsluttende prøve.
Eleven gives  

 vidnesbyrdet »bestået« eller »ikke bestået«.  

 »Bestået« er en betingelse for at kunne påbegynde den indledende  

 praktiske uddannelse.
Til de elever, der har bestået, udfærdiger  

 hospitalslaborantskolen et uddannelsesbevis, der opbevares på  

 uddannelseslaboratoriet, indtil eleven indstilles til hovedkursus.
Efter  

 samråd med skolen kan uddannelseslaboratoriet indstille eleven til  

 grundkursus endnu een gang.
Tid, der medgår til fornyet gennemgang af  

 grundkurset, medregnes ikke i den 3-årige uddannelsestid.
 C: Indledende praktisk uddannelse.
Denne del af uddannelsen er af ca. 10-12 måneders varighed.
Den anvendes  

 til praktisk orientering og deltagelse i uddannelseslaboratoriets almindelige  

 arbejdsområder efter et fastlagt program, således at eleven ved hovedkursets  

 begyndelse har opnået et elementært kendskab til uddannelseslaboratoriets  

 funktioner, apparater, analyser og fagsprog.
 Det nævnte program indeholdes i bilag 3. Programmet skal tilpasses de til  

 enhver tid eksisterende arbejdsopgaver på laboratorierne og derfor  

 underkastes passende hyppig revision af indenrigsministeriet efter  

 indstilling fra praktikudvalget.
 Uddannelseslaboratorierne skal sikre sig plads på hovedkursus, således at  

 varigheden af den indledende praktiske uddannelse kan holdes inden for den  

 anførte tidsramme.
 Før eleven kan påbegynde hovedkursus, skal uddannelseslaboratoriet over  

 for hospitalslaborantskolen på særligt skema dokumentere, at omfanget af den  

 praktiske uddannelse har opfyldt programmet, jfr. det i bilag 3 indeholdte  

 skema.
 D: Hovedkursus.
Eleven indstilles til kursus af uddannelseslaboratoriet.
Kurset afholdes  

 på en af hospitalslaborantskolerne og er af ca. 4 1/2 måneds varighed.
Det  

 omfatter hovedfaget teknologi og de hertil knyttede baggrundsfag (matematik,  

 fysik og kemi) i det omfang, det er nødvendigt for at give en forståelse af  

 teknologifaget.
Formålet med denne del af kurset er at give eleven en  

 systematisk oplæring på principielt plan i de vigtigste laboratorietekniske  

 procedurer, som praktiseres på klinisk-kemiske hospitalslaboratorier.  

 Undervisningen skal desuden omfatte de alment dannende hospitalsfag:  

 fysiologisk og klinisk kemi samt sygdomslære, hvis formål er at give eleven  

 en forståelse af baggrunden for laboratoriearbejdet og dettes placering i  

 hospitalsarbejde.
 Indholdet af hovedkursus angives i bilag 4. Indholdet skal tilpasses de  

 krav, der til enhver tid stilles til klinisk-kemiske laboranter i hovedfaget  

 teknologi og i de alment dannende hospitalsfag og derfor underkastes passende  

 hyppig revision af indenrigsministeriet efter indstilling fra  

 hospitalslaborantskolernes undervisningsråd.
Kurset afsluttes med en eksamen, der skal være bestået, før den  

 afsluttende praktiske uddannelse kan påbegyndes.
Bedømmelsen af eleverne sker  

 under anvendelse af den i undervisningsministeriets bekendtgørelse nr. 148 af  

 5. april 1971 nævnte karakterskala (13- skalaen), hvilket indebærer, at  

 eleven kun har bestået eksamen, hvis gennemsnittet af samtlige karakterer er  

 mindst 6,0, jfr. bilag 4. Uddannelsesbeviset påføres de opnåede karakterer  

 for de elever, der har bestået.
Beviset returneres til  

 uddannelseslaboratoriet, der ved uddannelsens afslutning påfører dette det  

 opnåede vidnesbyrd i praktik og det vidnesbyrd, som eleven har opnået ved  

 afsluttende eksamen, jfr. nedenfor under E og F.
Elever, der ikke består, kan af uddannelseslaboratoriet efter samråd med  

 skolen indstilles til eksamen endnu een gang, eventuelt efter at eleven har  

 taget hovedkurset om.
Perioden mellem første og anden eksamen medregnes ikke  

 i den 3-årige uddannelsestid.
 E: Afsluttende praktisk uddannelse.
Denne del af uddannelsen omfatter en praktisk oplæring i de analyser og  

 undersøgelser, der indgår i uddannelseslaboratoriets almindelige  

 rutineprogram.
På det givne kursusgrundlag gennemgås de enkelte analysers  

 eller undersøgelsers teoretiske og patofysiologiske baggrund samtidig med, at  

 elevens teknologiske kundskaber vedrørende analyserne eller undersøgelserne  

 vedligeholdes.
Inden afsluttende eksamen i praktik skal laboratoriet foretage en  

 bedømmelse af eleven, hvorunder der lægges vægt på dennes færdigheder i  

 almindelig laboratorieteknik, sikkerhed i analysearbejde, ansvarsbevidsthed,  

 modenhed og samarbejdsevne.
På grundlag heraf gives en samlet bedømmelse i  

 praktik.
Eleven gives vidnesbyrdet »ikke tilfredsstillende«,  

 »mindre tilfredsstillende«, »tilfredsstillende« eller  

 »særdeles tilfredsstillende«.
Vidnesbyrdet påføres  

 uddannelsesbeviset.
Elever, der opnår »ikke tilfredsstillende«, kan  

 ikke indstilles til afsluttende eksamen i praktik.
Spørgsmål om uddannelsens  

 afslutning forelægges i så fald indenrigsministeriets kontor for  

 autorisations- og dispensationssager.
 Indholdet af den afsluttende praktiske uddannelse er angivet i bilag 5.  

 Programmet skal tilpasses de til enhver tid eksisterende arbejdsopgaver på  

 laboratorierne og derfor underkastes passende hyppig revision af  

 indenrigsministeriet efter indstilling fra praktikudvalget.
 F: Afsluttende eksamen i praktik.
Uddannelsen afsluttes med eksamen i praktik omfattende en praktisk prøve  

 og mundtlig eksamination under medvirken af censorer.
Eksamen finder sted på  

 uddannelseslaboratoriet og omfatter det pensum, der skal være gennemgået i  

 uddannelsestiden på laboratoriet.
Eksaminationen foretages af  

 uddannelsesstedets chef, instruktionslaborant eller den, der varetager  

 undervisningen af eleverne.
Som censorer skal fungere en speciallæge i  

 klinisk kemi og en instruktionslaborant i klinisk kemi.
Begge censorer skal  

 indkaldes fra andre uddannelseslaboratorier end uddannelsesstedet.
Censorerne beskikkes for 3 år ad gangen af et praktikudvalg nedsat af  

 indenrigsministeriet.
Praktikudvalget, der skal bestå af 2 klinisk- kemiske  

 laboranter, udpeget af Landssammenslutningen af Hospitalslaboranter, og 2  

 speciallæger i klinisk kemi, udpeget af Danske Laboratorielægers  

 Organisation, kan indhente oplysninger fra censorerne om disses virksomhed.  

 Praktik-udvalget udarbejder desuden en censorvejledning, der udsendes til  

 censorerne ved beskikkelsen.
 I bilag 6 er givet retningslinjer for eksamens afholdelse.
Som ved bedømmelsen i praktik gives vidnesbyrdet »ikke  

 tilfredsstillende«, »mindre tilfredsstillende«,  

 »tilfredsstillende« eller »særdeles tilfredsstillende«.  

 Vidnesbyrdet påføres uddannelsesbeviset.
Det må være mindst »mindre  

 tilfredsstillende«, for at uddannelsen kan betragtes som afsluttet.  

 Elever, der ikke opnår dette vidnesbyrd, kan tidligst efter 2 måneders forløb  

 atter gå op til afsluttende eksamen.
Tid, der medgår hertil, medregnes ikke i  

 den 3-årige uddannelsestid.
II.
Adgangsbetingelserne til uddannelsen.
 Alder: Fyldt 18 år .
 Skoleuddannelse:
 For samtlige eksaminer gælder, at fagene regning og matematik skal være  

 bestået.
III.
Forsømmelser.
Har en elev under såvel den praktiske uddannelse på laboratoriet som under  

 kursus på hospitalslaborantskolen været fraværende i tidsrum, der sammenlagt  

 overstiger 2 måneder, men som er under 6 måneder, forlænges uddannelsestiden  

 med 1 måned for hver påbegyndt periode af 31 dages fraværelse udover 2  

 måneder.
Ved beregningen af den samlede fraværelse medregnes ferier ikke.  

 Fraværelse under skoletiden medregnes ikke, hvis eleven har måttet tage  

 kursus om.
Udgør elevens fraværelse sammenlagt 6 måneder eller derudover, skal  

 spørgsmålet forelægges indenrigsministeriets kontor for autorisations- og  

 dispensationssager, jfr.
VI: Dispensationsregler, der afgør hvor meget  

 uddannelsen skal forlænges, for at den kan anses for fyldestgørende.
IV.
Godkendelse af laboratorier som uddannelsessteder.
Godkendelse af laboratorier som uddannelsessteder for klinisk-kemiske  

 laboranter meddeles efter ansøgning af indenrigsministeriet.
Godkendelsen kan  

 gøres tidsbegrænset og kan fratages et laboratorium.
Godkendelse kan kun forventes meddelt sygehusenes centrallaboratorier og  

 enkelte andre klinisk-kemiske laboratorier, for så vidt disses arbejdsområder  

 dækker hovedparten af de af teknologifaget omfattede emner.
Det er normalt en  

 forudsætning, at laboratoriet er normeret med egen chef, der skal være  

 speciallæge i klinisk kemi, og disponerer over særligt personale til  

 varetagelse af undervisningen af elever (instruktionslaborant i klinisk kemi,  

 el.lign.).
 Efter den 1. august 1975 vil det normalt blive stillet som betingelse for  

 godkendelsen, at elevundervisningen på laboratoriet varetages af  

 instruktionslaborant(er), der har bestået kursus for ledende og instruerende  

 klinisk-kemiske laboranter.
 Samtidig med dette cirkulæres ikrafttræden bortfalder den hidtidige  

 ordning, hvorefter visse laboratorier har status som  

 udstationeringslaboratorier.
 I bilag 7 indeholdes en oversigt over de laboratorier, der indtil videre  

 er godkendt som uddannelsessteder.
V.
Autorisation.
Efter endt uddannelse kan der tildeles laboranten autorisation.
Ansøgning  

 herom sendes til indenrigsministeriets kontor for autorisations- og  

 dispensationssager.
VI.
Dispensationsregler Spørgsmål om dispensation fra foranstående bestemmelser sendes til  

 indenrigsministeriets kontor for autorisations- og dispensationssager.
De  

 indtil videre gældende retningslinjer for dispensation foreligger i bilag 8 VII.
Overgangsregler.
 Dette cirkulære træder i kraft den 1. august 1973 og afløser cirkulære af  

 8. oktober 1958 om uddannelsesplanen for hospitalslaboranter med senere  

 ændringer.
 Klinisk-kemiske laboranter, der før den 1. august 1973 har fuldført deres  

 uddannelse efter reglerne i cirkulæret af 1958, ligestilles med  

 klinisk-kemiske laboranter uddannet efter nærværende cirkulære.  

 Klinisk-kemiske laboranter, der har påbegyndt, men ikke afsluttet deres  

 uddannelse før 1. august 1973, kan fuldføre deres uddannelse efter reglerne i  

 nærværende cirkulære efter hospitalslaborantskolernes og  

 uddannelseslaboratoriernes nærmere bestemmelse.
 Indenrigsministeriet, den 11. maj 1973.
 P.M.V.
 Folmer Nielsen.
 /Henrik Moltke-Leth.
