Goodwill Overdragelsen skete pr. 31-8 1988 og havde omfattet virksomhedens aktiver  

 og rettigheder, bortset fra faste ejendomme.
 Det købende og det sælgende selskab var helejede  

 datterselskaber af samme moderselskab.
 Af købekontrakten fremgik, at virksomhedens goodwill og navn samt  

 virksomhedens logo indgik i overdragelsen.
 Det var i kontrakten endvidere anført, at da såvel  

 køber som sælger var helejede datterselskaber af samme  

 moderselskab, var parterne enig om, at der ikke skulle foretages  

 goodwillberegning.
 Det var oplyst, at goodwillspørgsmålet var inddraget i  

 forhandlingerne om overdragelsen, men dels anså man ikke, at  

 værdien ville kunne udgøre noget væsentligt beløb  

 og slet ikke af den størrelse, som angivet af skatteforvaltningen, og  

 dels var man af den faste overbevisning, at der ikke i praksis blev beregnet  

 goodwill i koncerninterne overdragelser.
 Det var oplyst, at et revisionsfirma i forbindelse med overdragelsen havde  

 foretaget en goodwillberegning, der udviste minus 7,4 mio. kr., og hvor  

 beregningsgrundlaget havde været regnskabsårene 1984/85, 1985/86  

 og 1986/87, idet regnskabet for perioden 1/9 1987-31/8 1988 endnu ikke  

 forelå.
Skatteforvaltningen havde tilsvarende foretaget en goodwillberegning, hvor  

 det sælgende selskabs seneste regnskabsår 1987/88 var inddraget i  

 grundlaget.
Goodwill var herefter fastsat til 17 mio. kr., idet selskabets  

 resultat i det seneste regnskabsår forud for overdragelsen var  

 væsentlig højere end de forudgående to  

 regnskabsår.
 Ved overdragelsen blev aktiverne ansat til 22.460 mio. kr. og passiverne  

 til 8.707 mio. kr. svarende til en overdragelsessum på 13.753 mio.  

 kr.
 Det var herefter ligningsmyndighedens opfattelse, at det købende  

 selskab burde vide, at goodwill ikke stod i rimeligt forhold til  

 overdragelsessummen.
 Ligningsmyndigheden havde derfor forhøjet det købende  

 selskabs skattepligtige indkomst med goodwill beregnet til 17 mio. kr., idet  

 man havde anset beløbet som en gave (tilskud) fra det sælgende  

 til det købende selskab.
 Ligningsrådet fandt, henset til praksis, hvorefter overdragelse af  

 goodwill altid skal ske til handelsværdi, også når der er  

 tale om handel mellem interesseforbundne parter, ikke anledning til at  

 imødekomme den ansøgte omgørelse.
 Ligningsrådet lagde vægt på, at det købende  

 selskab på overdragelsesdagen burde have været klar over, dels at  

 goodwill skulle værdiansættes til handelsværdi, dels at  

 denne værdi var betydelig.
