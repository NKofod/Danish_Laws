 Med finansministeriets cirkulæreskrivelse af 17. juni 1977 er udsendt  

 vejledning vedrørende tillæggelse af understøttelse i henhold til økonomi- og  

 budgetministeriets cirkulære af 26. januar 1972 om ændrede regler om ydelse  

 af understøttelse til ikke-pensionssikret personale i statens tjeneste samt  

 enkeunderstøttelse m.v. i henhold til finansministeriets cirkulære af 8. maj  

 1950 om en ændret understøttelsesordning for statens løst ansatte personale.
 I cirkulæreskrivelsen af 17. juni 1977 er det forudsat, at beregning af  

 understøttelser efter cirkulærerne af 1972 og 1950 foretages af pågældende  

 fagministerium eller styrelse, og således at understøttelsesberegninger  

 sendes i forlods revision i rigsrevisionen.
 En tilsvarende forudsætning er indeholdt i finansministeriets cirkulære af  

 27. april 1979 om opsat understøttelse til ikke-pensionssikret personale i  

 statens tjeneste.
 Til brug ved behandling af sager om tillæggelse af understøttelse har  

 finansministeriet udarbejdet ansøgningsskemaer vedrørende egenunderstøttelse  

 og ægtefælle/enkeunderstøttelse.
 Idet man vedlægger et antal eksemplarer af skemaerne, skal man anmode om,  

 at disse anvendes ved behandlingen af fremtidige understøttelsessager.
 Med hensyn til beregning af understøttelse henvises til vejledningen af  

 17. juni 1977, cirkulæret af 27. april 1979 om opsat understøttelse samt  

 finansministeriets cirkulæreskrivelse af27. juli 1979 om beregning af  

 understøttelse til håndværkere.
I vejledning af 17. juni 1977 er det under punkt.
II.a. anført, at  

 egenunderstøttelse, såfremt der oppebæres sygedagpenge eller  

 arbejdsløshedsunderstøttelse, først udbetales fra sygedagpengeperiodens eller  

 arbejdsløshedsunderstøttelsens ophør.
Efter at der ved lov nr. 555 af 15.  

 november 1978 om ændring af lov om arbejdsformidling og  

 arbejdsløshedsforsikring m.v. med virkning fra 1. januar 1979 er gennemført  

 efterløn til medlemmerne af anerkendte arbejdsløshedskasser, der forlader  

 arbejdslivet i alderen 60-66 år, gælder tilsvarende, at egenunderstøttelse i  

 henhold til cirkulæret af 26. januar 1972 ikke kan udbetales samtidig med, at  

 der oppebæres efterløn.
 Endvidere bemærkes, at der efter de nu fulgte retningslinier inden for  

 understøttelsesområdet ikke kan ydes understøttelse med virkning fra et  

 tidligere tidspunkt end den 1. i måneden efter indgivelse af ansøgning om  

 understøttelse.
 Yderligere skemaer kan rekvireres i finansministeriets betjentstue,  

 Torvegade 2, 2., etage, 1400 København K., tlf. (01) 11 12 33, lokal 4202 og  

 4286.
 P.M.V.
 E.B.
