Den 17. juli 1994 blev beboeren indlagt af vagtlægen, hvor det blev  

 konstateret, at beboeren var i væskeunderskud og havde udviklet  

 diabetisk koma.
Hun blev behandlet med væske og udskrevet i sin vanlige  

 tilstand den 22. juli 1994 til plejehjemmet.
Umiddelbart efter udskrivelsen fra hospitalet, blev beboeren tiltagende  

 sløv, psykisk påvirket og drak og spiste sparsomt.
Den 1. august  

 1994 kontaktede en plejehjemsassistent lægen, der fik oplyst, at  

 beboeren var forpint og trak vejret overfladisk, samt at hun fejlsank.  

 Lægen ordinerede vanddrivende behandling og Ketogan i stikpilleform.  

 Lægen tilså beboeren senere på dagen, men lyttede i den  

 forbindelse ikke på beboerens lunger med stetoskop.
De følgende  

 dage blev beboeren tiltagende dårlig og ukontaktbar, og hun afgik ved  

 døden den 3. august 1994 Sundhedsstyrelsen har indberettet den lægelige og plejemæssige  

 behandling af beboeren til Patientklagenævnet.
Indberetning af medicinering og pleje af  

 plejehjemsbeboer Patientklagenævnet fandt, at lægen havde udvist manglende omhu  

 og samvittighedsfuldhed ved sin undersøgelse og behandling af beboeren  

 den 1. august 1994. Nævnet fandt endvidere på grund af forholdets  

 karakter grundlag for at indskærpe overfor lægen, at udvise  

 større omhu i sit fremtidige virke.
Nævnet lagde ved sin  

 afgørelse vægt på, at lægen ikke foretog  

 nærmere undersøgelse i form af stetoskopi af beboerens lunger.  

 Nævnet lagde endvidere vægt på, at der ikke på  

 baggrund af beboerens indlæggelse med diabetisk koma blev  

 iværksat kontrol af blodsukker samt urinundersøgelse for sukker  

 og ketonstoffer.
 For så vidt angår lægens ordination af smertestillende  

 og vanddrivende medicin lagde nævnet vægt på, at der ikke  

 forelå kliniske oplysninger eller en sygehistorie, der kunne indicere,  

 at beboeren havde væske på lungerne eller var smerteforpint.
Herudover fandt Patientklagenævnet, at plejehjemsassistenten havde  

 handlet kritisabelt ved ikke at have kontaktet en læge eller en  

 sygeplejerske i perioden fra den 23. juli til den 1. august 1994.  

 Nævnet fandt endvidere på grund af forholdets karakter grundlag  

 for at indskærpe overfor plejehjemsassistenten, at udvise større  

 omhu i sit fremtidige virke.
Nævnet lagde vægt på, at  

 beboeren havde insulinkrævende sukkersyge, og at det af cardex fremgik,  

 at beboeren blev mere og mere forvirret, tiltagende sengeliggende og kunne  

 ikke magte spisesituationen.
Endelig fandt Patientklagenævnet at forstanderen, der var  

 sygeplejerske, havde udvist manglende omhu og samvittighedsfuldhed ved plejen  

 af beboeren i perioden fra den 22. juni til den 3. august 1994. Nævnet  

 fandt endvidere på grund af forholdets karakter grundlag for at  

 indskærpe overfor forstanderen, at udvise større omhu i sit  

 fremtidige virke.
Nævnet fandt, at den grundlæggende sygepleje  

 hos diabetikere lå indenfor den sygeplejeansvarliges ansvar- og  

 kompetanceområde, og at forstanderen som sygeplejerske derfor burde  

 have sikret sig, at der blev lagt en plejeplan for beboeren, med  

 udførelse af jævnlige blodsukkerkontroller, undersøgelse  

 af urinen, samt væskekontrol.
 Nævnet lagde vægt på, at beboeren den 22. juni 1994 blev  

 udskrevet fra hospitalet, efter at hun havde været indlagt med  

 diabetisk koma.
 Der blev afgivet dissens i sagen.
