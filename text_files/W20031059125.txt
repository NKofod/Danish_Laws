Klage  

 over ændring af én type operation til en anden uden forudgående  

  

 informeret samtykke og uden efterfølgende information herom Patientklagenævnet fandt ikke grundlag for kritik af de  

 læger, som var involveret i operationen.
Nævnet fandt, at da brokket var  

 noget  

 mindre end først antaget, og da lukningen kunne foregå uden stramning af  

 vævet,  

 var det relevant, at lægerne valgte den mindst risikofyldte operationstype og  

 derfor undlod at indsætte en netforstærkning.
På denne baggrund fandt nævnet  

 endvidere, at den mindre indgribende operation lå inden for det af patienten  

 givne samtykke.
Nævnet fandt ikke grundlag for kritik af den  

 information, som den for operationen ansvarlige overlæge gav patienten efter  

 indgrebet.
Nævnet fandt dog, at det havde være hensigtsmæssigt, om han havde  

 informeret patienten om, at han under operationen ikke havde fundet det  

 nødvendigt at indsætte et net.
Nævnet lagde herved vægt på, at overlægen  

 hverken havde forstået journalnotatet fra forundersøgelsen eller patienten  

 således, at det direkte var aftalt, at patienten skulle have indsat et  

 forstærkende net, men blot, at hun var informeret om denne mulighed og  

 risikoen  

 for de eventuelle komplikationer i forbindelse hermed.
