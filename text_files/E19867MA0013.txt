 En advokat indbragte for nævnet den at et distriktstoldkammer foretagen  

 skønsmæssige ansættelse af afgiftstilsvaret for en virksomhed for en periode  

 på godt et år.
Toldkamret havde ansat afgiftstilsvaret til ca 15 000 kr, mens advokaten  

 havde anført, at der var drevet afgiftsfri virksomhed.
Hvis der var tale om  

 afgiftspligtig virksomhed, var ansættelsen i øvrigt for høj efter advokatens  

 opfattelse, idet virksomheden havde haft meget større udgifter, end  

 toldvæsenet havde godkendt.
Indehaveren af virksomheden samlede på gamle flasker og skilte.
Hans  

 samling af flasker blev betegnet som værende en af de største i landet.  

 Udover salg af doubletter var flaskerne indkøbt som samleobjekter og ikke med  

 henblik på fortjeneste og videresalg.
Da samlingen var nær det komplette,  

 havde han i øvrigt tænkt sig at overlade flaskesamlingen til et museum.
 Advokaten fandt, at der efter hans opfattelse var tale om hobbyvirksomhed,  

 der ikke er omfattet af afgiftspligten, jf lovens §§ 1 og 3 om erhvervsmæssig  

 virksomhed.
 De fremlagte avisartikler og annoncer indicerede, at der var tale om en  

 hobby, og at de skete handler ikke havde givet et overskud i perioden, men  

 højst havde dækket omkostningerne.
Vedrørende den manglende regnskabsførelse påpegede advokaten, at der ikke  

 var tale om mangelfuld regnskabsførelse, men derimod tale om, at klienten  

 ikke var regnskabspligtig.
Såfremt det statueredes, at den pågældende skulle  

 momsregistreres, skulle mange af landets samlere som konsekvens heraf også  

 registreres.
Toldvæsenets repræsentanter fandt, at der var tale om erhvervsmæssig  

 virksomhed, en slags marskendiservirksomhed.
Toldvæsenet havde bl a hæftet  

 sig ved den betydelige annoncering samt en liste, som toldvæsenet måtte anse  

 for en prisliste over varerne.
 Nævnet fandt, at der ikke havde været tale om erhvervsmæssig og dermed  

 registreringspligtig virksomhed.
 Nævnet ophævede derfor ansættelsen.
