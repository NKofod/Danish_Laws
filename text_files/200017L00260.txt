Ændringsforslag stillet den 11. december  

 2000 uden for betænkningen Ændringsforslag til 2. behandling af Forslag til lov om ændring af  

 pensionsafkastbeskatningsloven, kursgevinstloven og selskabsskatteloven (Omlægning af beskatningen af pensionsafkast) [af skatteministeren (Ole Stavad)] Af	skatteministeren:
Til § 1 25) I den under nr. 2 foreslåede affattelse af  

§ 2 indsættes efter stk. 1, nr. 13:
» [Skattepligt af skatterefusion   fjernelse  af utilsigtet  

 skattebesparelse] Til § 3 26) Efter nr. 1 indsættes som nyt nummer:
» » [Beskatning af ejendom i ejendomsselskab, der fuldt ud  

 ejes af livsforsikringsselskaber, pensionskasser og -fonde] Til § 4 27) I stk. 1 ændres »stk. 6-8« til:  

»stk. 6-10«.
[Konsekvensændring] Bemærkninger Til nr. 25 Ændringsforslaget går ud på at  

 gøre skatterefusion, som et livsforsikringsselskab modtager for  

 overførsel af underskud til et sambeskattet selskab, skattepligtig  

 efter pensionsafkastbeskatningsloven. Ændringsforslaget tilsigter at  

 lukke af for utilsigtede muligheder for skattebesparelser, som et  

 livsforsikringsselskab kan opnå ved at flytte afkast til et  

 datterselskab, der ikke er omfattet af pensionsafkastbeskatningsloven.
Skattebesparelsen kan opnås på forskellig  

 måde.
Den kan f.eks. opnås ved sambeskatning efter  

 selskabsskattelovens § 31 med datterselskabet og anvendelse af  

 sambeskatningsvilkår 2.5.2. i sambeskatningscirkulæret  

 (TS-cirkulære 1999-46), det vil sige fuld fordeling af selskabsskatten  

 med refusion mellem selskaberne.
 Værditilvæksten i datterselskabet beskattes  

 hos livsforsikringsselskabet med 15 pct. pensionsafkastskat.  

 Værditilvæksten reduceres, såfremt der sker betaling fra  

 datterselskabet til livsforsikringsselskabet for anvendelsen af  

 livsforsikringsselskabets skattemæssige underskud.
 Derimod er denne betaling til livsforsikringsselskabet for  

 anvendelsen af selskabsskattepligtigt underskud efter de gældende  

 regler ikke skattepligtigt efter pensionsafkastbeskatningsloven, idet der  

 ikke umiddelbart er tale om formueafkast.
 Skematisk eksempel:
 Situation 1:
 Et livsforsikringsselskab har en  

 obligationsportefølje, der giver en forrentning på 100 mio. kr.  

 Der svares en pensionsafkastskat på 15 pct. eller 15 mio. kr.
 Den resterende del af afkastet, 85 mio. kr.,  

 hensættes til de forsikrede via en forøgelse af  

 livsforsikringshensættelserne, der er fradragsberettigede efter  

 selskabsskattelovens § 13, stk. 2.
 Den selskabsskattepligtige indkomst er herefter 0.
 Samlet betales der skat med 15 mio. kr., der udelukkende  

 er pensionsafkastskat.
 Situation 2:
 Livsforsikringsselskabet kan alternativt oprette et  

 datterselskab, hvori obligationsporteføljen  bliver anbragt som eneste  

 aktiv.
 Datterselskabet vil isoleret set få en skattepligtig  

 indkomst på 100 mio. kr., hvoraf der skal betales 30 pct. eller 30 mio.  

 kr. i selskabsskat.
Livsforsikringsselskabet skal betale 15 pct.  

 pensionsafkastskat af værditilvæksten på  

 datterselskabsaktierne.
Pensionsafkastskatten er fradragsberettiget efter  

 selskabsskattelovens § 13, stk. 2. Der suppleres op med en forøgelse  

 af livsforsikringshensættelserne, således at den skattepligtige  

 indkomst bliver   100 mio. kr.
 Ved sambeskatning efter selskabsskattelovens § 31 bliver  

 sambeskatningsindkomsten   100  mio. kr. (moder) + 100 mio. kr. (datter)  

 eller 0.
Såfremt sambeskatningsvilkår 2.5.2.  

 vælges, skal det selskab, der har opnået en skattebesparelse,  

 refundere det andet selskab et beløb svarende til skatten af det  

 overførte overskud.
Denne overførsel har ikke betydning for den  

 selskabsskattepligtige indkomst i selskaberne.
 Dette medfører ved en skattesats på 30 pct.,  

 at datterselskabet i eksemplet overfører 30 mio. kr. til  

 livsforsikringsselskabet.
 Dette betyder, at værditilvæksten i  

 datterselskabet bliver 100 mio. kr.   30 mio. kr. eller 70 mio. kr.
 Datterselskabsaktierne vil derfor kun stige 70 mio. kr.,  

 og livsforsikringsselskabet vil derfor kun skulle betale pensionsafkastskat  

 med 15 pct. af 70 mio. kr. eller 10,5 mio. kr.
Refusionen til livsforsikringsmoderselskabet på 30  

 mio. kr. for anvendelsen af det skattemæssige underskud er efter de  

 gældende regler ikke pensionsafkastskattepligtig.
Der opnås  

 derfor en besparelse i pensionsafkastskat på 15 mio. kr.   10,5 mio.  

 kr. eller 4,5 mio. kr.
Efter ændringsforslaget skal  

 livsforsikringsselskabet medregne den modtagne refusion ved opgørelsen  

 af beskatningsgrundlaget for pensionsafkastskatten.
Dette indebærer, at  

 livsforsikringsselskabet kommer til at betale pensionsafkastskat med 15 pct.  

 af refusionen på 30 mio. kr. eller 4,5 mio. kr., således at den  

 samlede pensionafkastskat bliver på 10,5 mio. kr. + 4,5 mio. kr. eller  

 15 mio. kr.
 Ændringsforslaget indebærer således en  

 neutralisering af den utilsigtede skattefordel.
Skattebesparelsen kan også opnås ved, at  

 livsforsikringsselskabet sambeskattes efter selskabsskattelovens § 31 med et  

 ikkepensionsafkastskattepligtigt koncernmoderselskab.
Herved opnås, at  

 koncernmoderselskabets selskabsskat betales af datterselskabet.
 Værditilvæksten i datterselskabet beskattes  

 hos livsforsikringsselskabet med 15 pct. pensionsafkastskat.  

 Værditilvæksten reduceres af selskabsskatten.
Hvis sambeskatningsvilkår 2.5.2. i  

 sambeskatningscirkulæret (TS-cirkulære 1999-46), det vil sige  

 fuld fordeling af selskabsskatten med refusion mellem selskaberne, anvendes,  

 betaler koncernmoderselskabet livsforsikringsselskabet for anvendelsen af det  

 selskabsskattemæssige underskud.
Denne betaling er efter de  

 gældende regler ikke skattepligtig efter  

 pensionsafkastbeskatningsloven.
 Skematisk eksempel:
 Situation 1:
 Et livsforsikringsselskab har en  

 obligationsportefølje, der giver en forrentning på 100 mio. kr.  

 Der svares en pensionsafkastskat på 15 pct. eller 15 mio. kr.
 Den resterende del af afkastet, 85 mio. kr.,  

 hensættes til de forsikrede via en forøgelse af  

 livsforsikringshensættelserne, der er fradragsberettigede efter  

 selskabsskattelovens § 13, stk. 2.
 Livsforsikringsselskabets skattepligtige indkomst er  

 herefter 0.
Livsforsikringsselskabet er sambeskattet efter  

 selskabsskattelovens § 31 med et ikkepensionsafkastskattepligtigt  

 koncernmoderselskab, der har en selskabsskattepligtig indkomst på 100  

 mio. kr.
Sambeskatningsindkomsten bliver 100 mio. kr. + 0 eller 100 mio. kr.,  

 hvoraf der betales selskabsskat med 30 pct. eller 30 mio. kr.
 Samlet betales der skat med 45 mio. kr., bestående  

 af 15 mio. kr. pensionsafkastskat hos livsforsikringsselskabet og 30 mio. kr.  

 selskabsskat hos koncernmoderselskabet.
 Situation 2:
 Livsforsikringsmoderselskabet kan alternativt oprette et  

 datterselskab, hvori obligationsporteføljen bliver anbragt som eneste  

 aktiv.
 Datterselskabet, der ikke sambeskattes med moderselskabet  

 efter selskabsskattelovens § 31, får en skattepligtig indkomst på  

 100 mio. kr., hvoraf der skal betales 30 pct. eller 30 mio. kr. i skat.
Livsforsikringsselskabet skal betale pensionsafkastskat af  

 værditilvæksten i datterselskabet på 100 mio. kr.   30 mio.  

 kr. eller 70 mio. kr.
Pensionsafkastskatten udgør 15 pct. af 70 mio.  

 kr. eller 10,5 mio. kr.
 Den resterende del af afkastet hensættes til de  

 forsikrede, og der suppleres op med en forøgelse af  

 livsforsikringshensættelserne, således at den skattepligtige  

 indkomst bliver   100 mio. kr.
 Livsforsikringsselskabet er sambeskattet efter  

 selskabsskattelovens § 31 med et ikkepensionsafkastskattepligtigt  

 koncernmoderselskab, der har en selskabsskattepligtig indkomst på 100  

 mio. kr.
 Sambeskatningsindkomsten bliver   100 mio. kr.  

 (livsforsikringsselskabet) + 100 mio. kr. (koncernmoderselskabet) eller  

 0.
 Samlet betales der skat med 40,5 mio. kr., bestående  

 af 10,5 mio. kr. pensionsafkastskat i livsforsikringsselskabet af  

 værditilvæksten i datterselskabet og 30 mio. kr. selskabsskat i  

 datterselskabet.
Skattebesparelsen på koncernniveau bliver en  

 besparelse i pensionsafkastskat på 15 mio. kr.   10,5 mio. kr. eller  

 4,5 mio. kr.
Besparelsen fremkommer ved, at koncernmoderselskabets  

 selskabsskat er flyttet fra koncernmoderselskabet og ned i  

 livsforsikringsselskabets datterselskab.
Derved formindskes  

 værditilvæksten i datterselskabet med 30 pct. af 100 mio. kr.  

 eller 30 mio. kr.
Pensionsafkastskatten heraf udgør 15 pct. af 30 mio.  

 kr. eller 4,5 mio. kr.
Efter ændringsforslaget skal  

 livsforsikringsselskabet medregne den modtagne refusion ved opgørelsen  

 af beskatningsgrundlaget for pensionsafkastskatten.
Dette indebærer, at  

 livsforsikringsselskabet kommer til at betale pensionsafkastskat med 15 pct.  

 af refusionen på 30 mio. kr. eller 4,5 mio. kr., således at den  

 samlede pensionafkastskat blive på 10,5 mio. kr. + 4,5 mio. kr. eller  

 15 mio. kr. Ændringsforslaget indebærer således også  

 i denne situation en neutralisering af den utilsigtede skattefordel.
Til nr. 26 Ændringsforslaget indebærer, at  

 livsforsikringsselskaber, pensionskasser og -fonde beskattes af fast ejendom,  

 der ejes gennem ejendomsdatterselskaber, på samme måde, som hvis  

 ejendommene havde været ejet direkte.
 Det er under behandlingen af lovforslaget om  

 omlægning af beskatningen af pensionsafkast bl.a. anført, at  

 forhøjelsen af skattesatsen for aktieafkast skærper problemet  

 med »dobbeltbeskatning« af datterselskabsaktiviteter, idet  

 datterselskaber først beskattes efter reglerne i selskabsskatteloven  

 med 30 pct., hvorefter moderselskabet skal betale 15 pct. pensionsafkastskat  

 af afkast af datterselskabsaktierne (bortset fra aktier i datterselskaber,  

 der selv er skattepligtige efter pensionsafkastbeskatningsloven). Det vil  

 sige, at afkastet   såfremt al værdistigning hidrører fra  

 selskabsbeskattet indkomst   i alt beskattes med 40,5 pct.
Det er anført, at det i en række  

 tilfælde ikke vil være muligt at undgå denne »dobbeltbeskatning« gennem en ændret  

 koncernstruktur.
Dette gælder for datterselskaber, der ejer  

 boligudlejningsejendomme, hvor en ændring af koncernstrukturen vil  

 udløse tilbudspligt over for lejerne, og det gælder  

 tilfælde, hvor der foreligger krav om, at aktiviteten skal foregå  

 i et datterselskab (administrationsselskaber, banker og  

 skadesforsikringsselskaber).
For så vidt angår ejendomme i det hele taget,  

 er det anført, at reglerne i realrenteafgiftsloven og senere  

 pensionsafkastbeskatningsloven har medvirket til, at  

 livsforsikringsselskaber, pensionskasser og pensionsfonde har indrettet sig,  

 som de har.
Det har hidtil skattemæssigt været en fordel at eje  

 ejendomme via et datterselskab i stedet for direkte.
Med de foreslåede  

 regler vil det være en fordel at eje ejendommene direkte.
I mange tilfælde vil det dog være  

 hensigtsmæssigt at beholde ejendommene i ejendomsdatterselskaber.
Nogle  

 ejendomme, f.eks. centre, er så store, at det i praksis ikke kan lade  

 sig gøre at eje dem direkte.
Der kan være flere ejere af et  

 ejendomsdatterselskab, og der vil være en række ulemper ved at  

 omdanne selskabet til interessentskab.
Et ønske om risikospredning kan  

 også begrunde, at ejendomme ejes i selskabsform.
Livsforsikringsselskaber vil kunne gennemføre en  

 skattefri fusion mellem livsforsikringsselskabet og ejendomsdatterselskabet.  

 Men for pensionskasser og -fonde, der ikke er skattepligtige efter  

 selskabsskatteloven, foreligger denne mulighed ikke.
Det vil sige, at der ved  

 en overdragelse af en ejendom fra datterselskabet til pensionskassen eller  

 -fonden skal ske beskatning af en eventuel fortjeneste på  

 ejendommen.
Det er ikke en »systemfejl«, at der  

 både sker beskatning af selskabet, hvori pensionsinstituttet har  

 aktier, og pensionsafkastbeskatning i pensionsinstituttet af formueafkastet  

 af selskabet.
Det er en logisk konsekvens af at beskatte aktieafkast, som pr.  

 definition stammer fra et selskabsbeskattet subjekt.
Den gældende 5  

 pct.-skat på aktieafkast indebærer ikke en dobbeltbeskatning, og  

 det indebærer ikke nogen principiel forskel, at skattesatsen  

 forhøjes til 15 pct.
Spørgsmålet om neutralitet kan anskues fra  

 flere vinkler. Én vinkel er, at der skal være neutralitet uanset  

 koncernstruktur.
En anden er, at der skal være neutralitet mellem at  

 eje aktier i et datterselskab og ethvert andet selskab.
Det er vanskeligt at  

 se begrundelsen for, at det skal være mere fordelagtigt at have aktier  

 i ens eget bank-datterselskab end aktier i et andet bank-aktieselskab.
Der findes imidlertid at gøre sig sådanne  

 særlige forhold gældende for ejendomsdatterselskaber, at der som  

 nævnt foreslås en ordning for disse, der indebærer, at  

 ejendommene beskattes, som var de ejet direkte.
Forskellen på  

 ejendomsdatterselskaber og andre datterselskaber er navnlig, at  

 pensionsinstitutterne må eje og drive fast ejendom som led i den  

 almindelige investeringsvirksomhed.
 Ændringsforslaget tilsigter derfor at løse de  

 påpegede problemer, for så vidt angår  

 ejendomsdatterselskaber, der ejes fuldt ud af et livsforsikringsselskab, en  

 pensionskasse eller en pensionsfond eller en flerhed af disse.
Som ejendomsdatterselskaber anses i denne relation  

 datterselskaber, hvis aktiver i gennemsnit over indkomståret for mindst  

 90 pct. s vedkommende udgøres af fast ejendom.
Det vil sige, at  

 beholdningen af kontanter, obligationer osv. i gennemsnit over  

 indkomståret ikke må udgøre mere end 10 pct. af de samlede  

 aktiver.
 Hvis ejendomsdatterselskabet ejes fuldt ud af et  

 livsforsikringsselskab, en pensionskasse eller en pensionsfond, betragtes  

 indkomst, der i indkomståret er indtjent af datterselskabet, som  

 indtjent i samme indkomstår af livsforsikringsselskabet, pensionskassen  

 henholdsvis pensionsfonden.
Det vil sige, at hvis ejendomsdatterselskabet ejes fuldt  

 ud af et livsforsikringsselskab, medregnes datterselskabets indkomst ved  

 opgørelsen af livsforsikringsselskabets skattepligtige indkomst, som  

 var det indtjent af livsforsikringsselskabet.
Skatten af  

 ejendomsdatterselskabets indkomst behandles som skat af  

 livsforsikringsselskabets øvrige indkomst.
 Hvis ejendomsdatterselskabet ejes af en pensionskasse  

 eller pensionsfond, der er undtaget fra skattepligt efter selskabsskatteloven  

 eller fondsbeskatningsloven, vil ejendomsdatterselskabets indkomst være  

 undtaget fra skattepligten efter selskabsskatteloven.
 Det bestemmes, at en flerhed af skattepligtige efter  

 pensionsafkastbeskatningslovens § 1, stk. 1, der udøver virksomhed  

 på grundlag af fælles aftale, i denne relation anses for at  

 udgøre ét selskab.
 Hvis et ejendomsdatterselskab ejes fuldt ud af en  

 sådan flerhed af livsforsikringsselskaber, pensionskasser og/eller  

 pensionsfonde, skal indkomst, der i indkomståret er indtjent af  

 ejendomsdatterselskabet, betragtes som indtjent af ejerne i forhold til den  

 gennemsnitlige ejerandel.
 Det vil sige, at hvis et livsforsikringsselskab og nogle  

 pensionskasser, der udøver virksomhed på grundlag af  

 fælles aftale, fuldt ud ejer et ejendomsdatterselskab, skal  

 livsforsikringsselskabet medregne en til ejerandelen svarende del af  

 datterselskabets indkomst ved opgørelsen af livsforsikringsselskabets  

 skattepligtige indkomst, som var det indtjent af livsforsikringsselskabet.  

 Skatten af den medregnede del af ejendomsdatterselskabets indkomst behandles  

 som skat af livsforsikringsselskabets øvrige indkomst.  

 Pensionskassernes andel af ejendomsdatterselskabets indkomst er undtaget fra  

 skattepligten efter selskabsskatteloven ligesom pensionskassernes  

 øvrige indkomst.
 Udtrykket »at  

 udøve virksomhed på grundlag af fælles aftale« er omtalt i bemærkningerne til  

 pensionsafkastbeskatningslovens § 8, stk. 2 (L 93, folketingsåret  

 1999-2000, § 1, nr. 13):
 Det hedder her bl.a.:
» Aftalen skal gælde det selskab, der med den  

 fælles aftale anses som datterselskab for de selskaber, der  

 indgår den fælles aftale.
Aftalen behøver ikke at  

 være specifik omkring hensigten om, hvordan selskabet i  

 fællesskab skal drives.
Aftalen skal dog på en eller anden  

 måde være relevant for driften af selskabet.
Fælles aftaler  

 mellem flere pensionskasser om f.eks. foretagelsen af helbredsvurderinger for  

 personer, der optages i kasserne, er ikke nok.
Visse aktionæroverenskomster indeholder bestemmelser  

 om forkøbsret ved salg og bestemmelser om begrænsninger i  

 pantsætningsadgangen.
Sådanne bestemmelser medfører ikke i  

 sig selv, at der udøves virksomhed på grundlag af en  

 fælles aftale.
Hvis flere skattepligtige under ét udpeger  

 bestyrelsesmedlemmer, er det et moment, der peger i retning af, at der drives  

 virksomhed efter fælles aftale.
Det taler også for fælles  

 aftale, hvis en aktionæroverenskomst generelt bestemmer, at flere  

 skattepligtige stemmer under ét på generalforsamlingen efter  

 fælles forudgående aftale.« Det er en betingelse for anvendelse af den  

 foreslåede bestemmelse, at ejendomsselskabet og  

 livsforsikringsselskabet, pensionskassen henholdsvis pensionsfonden har samme  

 regnskabsår.
Bestemmelsen svarer til de regler, der gælder for  

 sambeskatning efter selskabsskattelovens § 31.
 Det foreslås, at underskud fra tiden, før  

 ejendomsselskabet overgår til beskatning efter selskabsskattelovens §  

 3, stk. 10, skal kunne fremføres i medfør af ligningslovens §  

 15 i overskud af ejendomsselskabets virksomhed, dog at underskud i  

 livsforsikringsselskabet og eventuelle andre ejendomsselskaber for det  

 pågældende indkomstår skal fradrages først.  

 Bestemmelsen svarer til de regler, der gælder ved begyndelse af  

 sambeskatning efter selskabsskattelovens § 31, jf. vilkår 2.4. i  

 TS-cirkulære 1999-46.
 Ved beskatningen efter pensionsafkastbeskatningsloven  

 beskattes livsforsikringsselskaber, pensionskasser og pensionsfonde fortsat  

 af formueafkastet af aktierne i ejendomsdatterselskabet.
Til nr. 27 Der er tale om en konsekvensændring som følge  

 af forslagene i ændringsforslag nr. 23 og 24 om indsættelse af  

 stk. 9 og 10.
