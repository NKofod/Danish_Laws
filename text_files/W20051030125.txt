Nævnet kunne alene tage stilling til, om der på nuværende tidspunkt var  

 grundlag for at iværksætte tvangsbehandling Under sagens behandling i Sundhedsvæsenets  

 Patientklagenævn anførte patienten i forbindelse med en partshøring, at  

 betingelserne for at tvangsindlægge hende ikke var til stede, idet  

 lægeerklæringen  

 (de røde papirer) fra egen læge var i modstrid med lægens vurdering 6 dage  

 tidligere, hvor lægen vurderede, at hun havde det psykisk utroligt godt,  

 ligesom patientens psykoterapeut ligeledes havde udtalt, at et terapiforløb  

 var  

 afsluttet tilfredsstillende.
Patienten mente, at da betingelserne for at  

 tvangsindlægge hende ikke var opfyldt, var betingelserne for  

 tvangsmedicinering  

 derfor heller ikke opfyldt.
Sundhedsvæsenets Patientklagenævn oplyste, at nævnet  

 ikke kunne tage stilling til, om betingelserne for at tvangsindlægge  

 patienten  

 den pågældende dag var til stede, da denne kompetence i medfør af  

 psykiatriloven tilkom det lokale nævn i første instans og domstolene som  

 anden  

 instans.
Nævnet fandt alene at kunne tage stilling til, om betingelserne for  

 at  

 iværksætte tvangsmedicinering var opfyldt, herunder om patienten var sindssyg  

 og om det ville være uforsvarligt ikke at tvangsbehandle patienten, hvilket  

 nævnet fandt.
Sundhedsvæsenets Patientklagenævn godkendte derfor  

 tvangsbehandlingen.
