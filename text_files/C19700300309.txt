 1. På given foranledning skal direktoratet indskærpe,  

 at der under ingen omstændigheder må foretages tilbagestempling på  

 kontrolkort, det vil sige at kontrolstemplerne ikke må drejes tilbage.
 Såfremt arbejdsformidlingskontoret er lukket på et medlems første  

 ledighedsdag, skal medlemmet henvende sig på kontoret den første dag, dette  

 atter er åbent, jf. § 4 a, i reglement for ledige  

 arbejdsløshedskassemedlemmers kontakt med de offentlige  

 arbejdsformidlingskontorer.
 Ved sådan efterfølgende tilmelding stemples kontrolkortet på den dato,  

 hvor henvendelsen finder sted, men kontoret bør samtidig skrive eller stemple  

 på kontrolkortet, at kontoret var lukket ved ledighedens indtræden.
2. Ved anmeldelse af ledighed udfærdiger  

 arbejdsformidlingskontoret, jf. § 3, stk. 1, i nævnte reglement, et  

 kontrolkort med oplysning om, at tilmelding har fundet sted.
Kontoret bør af  

 praktiske grunde med et kryds eller lignende over rubrikkerne for stempling  

 markere, at dage forud for kontorets stempel i almindelighed ikke kan  

 betragtes som ledige dage.
3. Når tilmelding er stemplet, skal kontrolkortets  

 dertil indrettede rubrikker forsynes med markering af, hvornår medlemmet på  

 ny skal henvende sig til arbejdsformidlingen.
Denne fremgangsmåde skal  

 benyttes, selv om kontoret lader medlemmerne møde frem efter medlemsnummerets  

 endetal eller ciffer i CPR-nummer.
 4. Såfremt henvendelse ikke finder sted på fastsat  

 dato, skal dette markeres af kontoret, hvorefter kontrolkortet stemples med  

 datoen for den faktiske henvendelse.
