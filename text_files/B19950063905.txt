 I medfør af § 14, stk. 8, i lov om folkeskolen, jf.
 lovbekendtgørelse nr. 55 af 17. januar 1995, fastsættes:
Almindelige bestemmelser § 1.  Folkeskolens afsluttende prøver har til formål  

 at give eleverne mulighed for at opnå en kontrolleret bedømmelse af, i  

 hvilket omfang de har tilegnet sig de kundskaber og færdigheder, der er  

 angivet i bekendtgørelse om formålet med undervisningen i folkeskolens fag og  

 obligatoriske emner med angivelse af centrale kundskabs- og  

 færdighedsområder.
Stk. 2.  Prøverne skal i videst muligt omfang afspejle  

 det daglige arbejde i undervisningen.
Skolerne sørger for, at de tilladte  

 hjælpemidler, som har været anvendt i den daglige undervisning, er til  

 rådighed ved prøveafholdelsen.
 § 2.  Folkeskolens afsluttende prøver afholdes i  

 maj-juni prøvetermin og december-januar prøvetermin, jf. dog §§ 35-36.
 § 3.  Undervisningsministeriet fastsætter datoer og  

 tidspunkter for de skriftlige prøvers afholdelse og tidsrammen for de  

 mundtlige og praktiske prøvers afvikling.
 § 4.  Skolens leder er ansvarlig for, at prøverne  

 afholdes efter gældende bestemmelser.
Indstilling og anmeldelse § 5.  Ved afslutningen af 9. klassetrin kan en elev i  

 hvert af fagene dansk, matematik, engelsk, tysk, fransk og fysik/kemi  

 indstille sig til folkeskolens afgangsprøve i maj-juni prøvetermin, jf. dog §  

 6.
 Stk. 2.  Ved afslutningen af 10. klassetrin kan en elev  

 i hvert af fagene dansk, matematik, engelsk, tysk, fransk og fysik/kemi  

 indstille sig til enten folkeskolens afgangsprøve eller folkeskolens udvidede  

 afgangsprøve i maj-juni prøvetermin, jf. dog § 6. Ved afslutningen af 10.  

 klassetrin kan en elev endvidere indstille sig til folkeskolens afgangsprøve  

 i faget latin i maj-juni prøvetermin, jf. dog § 6.
 Stk. 3.  Ved afslutningen af 8. klassetrin eller senere  

 kan en elev i hvert af fagene håndarbejde, sløjd og hjemkundskab indstille  

 sig til folkeskolens afgangsprøve i maj-juni prøvetermin, jf. dog § 6. Det er  

 en betingelse, at eleven efter 7. klassetrin har deltaget i undervisningen i  

 et omfang, der svarer til ca. 4 ugentlige timer i et helt skoleår, og at  

 undervisningens indhold opfylder kravene til prøven.
 Stk. 4.  Hvis prøven i et fag består af både en mundtlig  

 del og en eller flere skriftlige dele, er prøven først aflagt, når eleven har  

 gennemført alle dele af prøven.
Stk. 5.  Indstilling til prøverne er normalt betinget  

 af, at eleverne har fulgt undervisningen i faget i det pågældende skoleår.
En  

 elev, der i henhold til stk. 1, har haft mulighed for at indstille sig til  

 prøve ved afslutningen af 9. klassetrin, kan dog indstille sig til de i stk.  

 1, nævnte prøver ved afslutningen af 10. klassetrin, uanset om eleven har  

 modtaget undervisning i faget i dette skoleår.
 Stk. 6.  Afgørelse om indstilling til prøverne træffes  

 af eleven efter samråd med forældrene, jf. folkeskolelovens § 54, og skolen.  

 Indstilling sker senest 7 kalenderdage før første skriftlige prøvedag.
§ 6.  Elever, der deltager i undervisningen i et fag,  

 hvor undervisningen afsluttes i december-januar i overensstemmelse med de  

 regler, der gælder for den pågældende skole, indstiller sig til prøve i denne  

 prøvetermin.
En elev kan kun indstille sig til prøve i et fag en gang i et  

 skoleår, jf. dog § 7.
 § 7.  En elev, der har indstillet sig til prøve, men  

 som på grund af sygdom er blevet forhindret i at gennemføre prøven helt eller  

 delvis, kan igen indstille sig til prøve i nærmest efterfølgende prøvetermin.
 Stk. 2.  Når der foreligger særlige forhold, kan skolens  

 leder tillade, at en elev, der har indstillet sig til prøve, men som af anden  

 grund end sygdom ikke eller kun delvis har gennemført prøven, igen indstiller  

 sig til prøve i nærmest efterfølgende prøvetermin.
 Stk. 3.  Hvor prøven i et fag består af både en mundtlig  

 del og en eller flere skriftlige dele, aflægger eleven kun prøve i det, som  

 ikke er gennemført.
§ 8.  Anmeldelse om afholdelse af folkeskolens  

 afsluttende prøver skal indsendes til Undervisningsministeriet inden den 10.  

 januar for prøverne i maj-juni prøvetermin og inden den 1. oktober for  

 prøverne i december-januar prøvetermin.
Der anvendes blanketter, som er  

 godkendt af Undervisningsministeriet.
§ 9.  Personer, som ønsker at aflægge prøve, men som  

 ikke har mulighed for at indstille sig ved en skole, kan henvende sig til  

 kommunalbestyrelsen i bopælskommunen.
Det er en forudsætning, at den  

 pågældende ikke er fyldt 18 år ved skoleårets begyndelse.
Kommunen har pligt  

 til at sørge for prøveaflæggelsen.
Indstilling til prøveaflæggelse skal ske  

 inden 1. februar forud for maj-juni prøvetermin og inden 1. september forud  

 for december-januar prøvetermin.
De skriftlige prøver § 10.  Undervisningsministeriet stiller opgaverne til  

 de skriftlige prøver.
Forslag til opgaverne udarbejdes af en  

 opgavekommission, der nedsættes af Undervisningsministeriet.
Stk. 2.  Opgavebesvarelsen bedømmes af en censor og  

 læreren i faget.
Undervisningsministeriet beskikker censorerne.
 § 11.  Lederen af skolen eller dennes stedfortræder  

 skal ved modtagelsen af opgaverne sikre sig, at det nødvendige antal  

 opgavekonvolutter er til stede.
 Stk. 2.  De enkelte opgavekonvolutter må ikke åbnes før  

 det tidspunkt, der er fastsat for prøvens afholdelse, jf. dog § 28, stk. 5.
 Stk. 3.  Hver opgavekonvolut er forsynet med påskrift om  

 prøvetermin, prøvens og opgavens art, antal eksemplarer samt ugedag, dato og  

 klokkeslæt for den pågældende prøve.
§ 12.  En elev, der kommer for sent til en prøve, kan  

 ikke deltage i prøven.
Lederen kan dog tillade eleven at deltage, hvis det  

 anses for udelukket, at denne kan have modtaget nogen oplysning om opgaven,  

 og hvis forsinkelsen er rimeligt begrundet og af kortere varighed.
Prøverne  

 må ikke forlænges ud over det fastsatte sluttidspunkt.
§ 13.  Hvis en elev uretmæssigt forsøger at skaffe sig  

 eller give en anden elev hjælp til besvarelsen, skal skolens leder bortvise  

 eleven fra den pågældende del af prøven.
Sagen indberettes straks til  

 Undervisningsministeriet, som afgør, om eleven skal have mulighed for på ny  

 at indstille sig til prøve i denne del af faget.
 Stk. 2.  Opstår der under prøven eller ved bedømmelsen  

 formodning om, at en elev uretmæssigt har skaffet sig hjælp eller ydet hjælp  

 eller forsøgt herpå, indberettes sagen skriftligt til  

 Undervisningsministeriet, der afgør, om prøven kan godkendes.
 § 14.  Ved de skriftlige prøver må kun de elever, der  

 har indstillet sig til prøven, de tilsynshavende og lederen af skolen eller  

 dennes stedfortræder få adgang til prøvelokalet, jf. dog § 28, stk. 5.
§ 15.  Skolens leder udpeger de tilsynshavende.
Ingen  

 lærer må føre tilsyn med elever, som han har undervist på det pågældende  

 klassetrin i det fag, der er skriftlig prøve i.
 Stk. 2.  Ved de skriftlige prøver skal der i hvert  

 prøvelokale være mindst 2 tilsynshavende for de første 20 elever samt 1 pr.  

 yderligere påbegyndte 20.
 Stk. 3.  De tilsynshavende skal være fordelt i lokalet.  

 De må ikke meddele eleverne nogen oplysning vedrørende opgaven.
Stk. 4.  Lokalet åbnes 10 minutter før prøvens  

 begyndelse.
De tilsynshavende anviser eleverne deres pladser.
Hver plads skal  

 være forsynet med elevens navn og nummer i henhold til karakterlisten.
 Stk. 5.  Eleverne skal i prøvelokalet sidde i en sådan  

 indbyrdes afstand, at de ikke har mulighed for at nå hinanden.
 Stk. 6.  Der må ikke ryges i prøvelokalet.
§ 16.  Før prøvens begyndelse uddeles papir til kladde  

 og indskrivning.
Papiret skal være format A 4. Eleven medbringer selv  

 skriveredskaber.
Eleven skal forsyne forsiden af hvert enkelt stykke af det  

 udleverede papir med sit navn og nummer ifølge karakterlisten, skolens navn,  

 prøvens og opgavens art og klasse eller hold.
 Stk. 2.  Bortset fra de tilladte hjælpemidler må  

 eleverne ikke medbringe bøger, papir eller optegnelser af nogen art, mapper,  

 tasker m.v. i prøvelokalet.
§ 17.  Før prøvens begyndelse skal lederen eller  

 dennes stedfortræder læse højt for eleverne, hvad der er anført på  

 opgavekonvolutten om prøvens og opgavens art, ugedag, dato og klokkeslæt.
På  

 det fastsatte tidspunkt åbnes opgavekonvolutten, jf. dog § 28, stk. 5. De  

 tilsynshavende sørger for, at hver elev får et eksemplar af opgavesættet med  

 eventuelle bilag.
§ 18.  Opgavesættene må ikke bringes uden for lokalet,  

 så længe prøven varer.
Dog kan lederen eller dennes stedfortræder bringe  

 opgavesæt fra et lokale til et andet, hvis der er behov for det.
 § 19.  Under prøven må eleverne ikke henvende sig til  

 hinanden hverken ved ord eller tegn.
 Stk. 2.  Det udleverede papir, jf. § 16, stk. 1, skal  

 ligge fladt på bordet.
Stk. 3.  Opgavebesvarelsen skal udfærdiges med holdbar  

 håndskrift.
Efter Undervisningsministeriets nærmere bestemmelse kan  

 opgavebesvarelsen dog udfærdiges ved hjælp af computer.
Stk. 4.  Eleven må normalt ikke forlade lokalet, før  

 besvarelsen er afleveret.
Er det imidlertid nødvendigt for en elev at forlade  

 lokalet under prøven, skal det ske under ledsagelse af en af de  

 tilsynshavende.
Bortset fra sygdomstilfælde må kun en elev ad gangen forlade  

 lokalet.
 Stk. 5.  Ved prøver med en varighed på 3 eller 4 timer  

 skal en af de tilsynshavende 1 time, 30 minutter og 10 minutter, før prøven  

 slutter, meddele eleverne, hvor lang tid der er tilbage af prøvetiden.
§ 20.  En elev må først forlade sin plads, når  

 besvarelse og kladde er afleveret.
Den tilsynshavende skal sammen med eleven  

 kontrollere, at alt relevant materiale er afleveret og sorteret i besvarelse  

 og kladde hver for sig.
Derefter skriver den tilsynshavende sit navn på  

 forsiden af besvarelsen og på eventuelle bilag.
 Stk. 2.  Opgavesættet kan beholdes af eleven, forudsat  

 at prøvetiden er udløbet.
 § 21.  Umiddelbart efter prøvetidens udløb afleverer  

 de tilsynshavende alle besvarelser og kladder - hver for sig og i nummerorden  

 - til skolens leder eller dennes stedfortræder.
Stk. 2.  Besvarelserne lægges klassevis eller holdvis  

 sammen med en karakterliste med navn og nummer på eleverne i en kraftig  

 konvolut af passende størrelse.
Uden på konvolutten noteres skolens navn,  

 prøvens og opgavens art, klasse eller hold samt antallet af besvarelser.  

 Derefter indpakkes konvolutten (konvolutterne) forsvarligt og sendes straks  

 som rekommanderet forsendelse til censor.
Ved bedømmelsen tages der alene  

 hensyn til den afleverede opgavebesvarelse.
Kladden medsendes kun til censor  

 i de tilfælde, hvor skolen har fået Undervisningsministeriets tilladelse  

 hertil for den enkelte elev.
Stk. 3.  Når censor har afsluttet bedømmelsen, sendes  

 besvarelserne tilbage til skolen som rekommanderet forsendelse.  

 Karakterlisten medsendes i lukket konvolut.
Der lægges kun en karakterliste i  

 hver konvolut, og konvolutten mærkes med prøvens og opgavens art samt klasse  

 eller hold.
Læreren i faget afleverer efter bedømmelsen af besvarelserne sin  

 karakterliste til lederen af skolen.
Denne åbner derefter konvolutten med  

 censors karakterliste, giver censors liste til læreren og sender lærerens  

 liste til censor.
Censor og lærer underskriver listerne og returnerer dem  

 snarest til lederen.
Er der karakterer, som den ene af parterne ønsker  

 forhandling om, anføres dette sammen med en kort begrundelse på listen.  

 Forhandling - mundtlig eller skriftlig - skal finde sted, hvis en af  

 bedømmerne ønsker det.
Lederen af skolen forestår forhandlingen.
Ved mundtlig  

 forhandling skal forhandlingsresultatet underskrives af både lærer og censor.
 Stk. 4.  Opgavebesvarelserne opbevares af skolen mindst  

 et år, efter at bedømmelsen af besvarelserne er afsluttet, men skal dog på  

 elevens anmodning udleveres, når bedømmelsen er afsluttet.
De mundtlige og praktiske prøver § 22.  De mundtlige og praktiske prøver er offentlige,  

 jf. dog stk. 2.
 Stk. 2.  Skolens leder kan fravige bestemmelsen i stk.  

 1, hvor der foreligger særlige omstændigheder, herunder hvor hensynet til  

 eleven taler for det.
 Stk. 3.  Lyd- eller billedoptagelse under prøven er ikke  

 tilladt.
§ 23.  Lederen af skolen skal indsende oplysninger til  

 Undervisningsministeriet om samtlige opgivelser til de mundtlige og praktiske  

 prøver.
Der anvendes blanketter, der er godkendt af Undervisningsministeriet.  

 Kopi af opgivelserne udleveres til eleverne.
Stk. 2.  Hvor opgivelserne anføres i normalsider, er en  

 normalside 1300 bogstaver for prosa og 30 verslinier for poesi.
Andre  

 udtryksformer, herunder billede, lyd og video, opregnes ikke i normalsider.
Stk. 3.  Oplysningerne indsendes senest 14 kalenderdage,  

 inden de mundtlige og praktiske prøver begynder på skolen.
Foruden  

 tekstopgivelser til de mundtlige prøver og undervisningsbeskrivelser til de  

 praktiske fag anføres dato for prøveafvikling, lærer- og censoroplysninger i  

 det enkelte fag.
§ 24.  Ved prøverne medvirker censorer, der udpeges af  

 lederen af skolen.
Undervisningsministeriet kan dog beslutte at beskikke  

 censorer til prøverne.
En lærer kan ikke være censor ved den skole, hvor  

 vedkommende gør tjeneste.
En censor skal have undervist i faget på det  

 pågældende klassetrin inden for de senere år.
Stk. 2.  Prøven ledes af læreren.
Hvis to lærere har  

 undervist samme klasse eller hold i et fag, kan begge lærere deltage i  

 prøven.
Dog ledes prøveafholdelsen for den enkelte elev af en lærer, og kun  

 denne lærer deltager i karakterfastsættelsen, jf. § 49, stk. 3.
Stk. 3.  Læreren aftaler med censor, i hvilket omfang  

 denne kan deltage i prøveafviklingen.
Opstår der uoverensstemmelser mellem  

 lærer og censor, skal disse løses mellem to prøveforløb, eventuelt med  

 deltagelse af skolens leder.
Finder censor herefter prøveafviklingen  

 utilfredsstillende, skal der umiddelbart efter prøven gennem lederen af  

 censors skole sendes indberetning om sagen til Undervisningsministeriet.
Kopi  

 af indberetningen sendes til læreren og lederen af lærerens skole.
 § 25.  Opgaverne til prøverne udarbejdes af læreren i  

 faget således, at flere af fagets områder kan inddrages og under hensyntagen  

 til en eventuel forberedelsestid.
Stk. 2.  Opgaverne til de mundtlige prøver samt prøven i  

 faget hjemkundskab skal alsidigt dække det opgivne stof uden hensyn til  

 antallet af elever.
Materiale i forbindelse med prøveoplægget skal forblive i  

 prøvelokalet, indtil prøven er afviklet for hele klassen eller holdet.
Stk. 3.  Opgaverne og opgivelserne i faget afsendes  

 gennem lederen af skolen, således at de er censor i hænde senest 14  

 kalenderdage før prøven i det pågældende fag, jf. dog stk. 4 og 5. Skolen  

 medsender bilag i fornødent omfang.
Herefter drøfter censor og lærer på  

 censors foranledning prøveafviklingen og prøveopgaverne, således at  

 eventuelle tvivlsspørgsmål er afklaret inden prøvedagen.
Hvis det er  

 nødvendigt, inddrages skolernes ledere.
 Stk. 4.  I fagene håndarbejde og sløjd skal opgaven være  

 censor i hænde senest 14 kalenderdage før de sidste 4 timer af prøven.
 Stk. 5.  I faget hjemkundskab skal opgaverne være censor  

 i hænde senest 14 kalenderdage, inden eleven trækker prøveopgaven, og  

 planlægningen finder sted.
§ 26.  Opgaverne til de mundtlige prøver fordeles ved  

 lodtrækning blandt eleverne.
Den enkelte elev skal kunne vælge mellem mindst  

 fire muligheder.
Ved lodtrækningen skal både lærer og censor være til stede.  

 Den første elev kan dog i særlige tilfælde trække sin opgave i overværelse af  

 læreren og skolens leder eller dennes stedfortræder.
Stk. 2.  Opgaverne til den praktiske prøve i  

 hjemkundskab fordeles ved lodtrækning blandt eleverne.
Den enkelte elev skal  

 kunne vælge mellem mindst fire muligheder.
Ved lodtrækningen skal skolens  

 leder eller dennes stedfortræder og læreren være til stede.
 Stk. 3.  Prøven er begyndt, når eleven er gjort bekendt  

 med opgaven.
§ 27.  Hvor der gives forberedelsestid ved de  

 mundtlige prøver, skal der være tilsyn i forberedelsestiden, hvis mere end en  

 elev forbereder sig i samme lokale.
Bestemmelserne i § 13, stk. 1 og 2,  

 gælder også ved de mundtlige og praktiske prøver.
Stk. 2.  I forberedelsestiden må eleven tage notater på  

 det papir, som skolen har stillet til rådighed.
Notaterne må benyttes under  

 prøven.
Folkeskolens afgangsprøve i de enkelte fag Dansk § 28.  Prøven er skriftlig og mundtlig.
 Stk. 2.  Den skriftlige del af prøven omfatter en opgave  

 i retstavning og en opgave i skriftlig fremstilling.
 Stk. 3.  Ved den skriftlige del af prøven må der  

 anvendes alle ordbøger, der er i overensstemmelse med gældende retskrivning,  

 som den er fastsat af Dansk Sprognævn.
Stk. 4.  Til besvarelse af opgaven i retstavning gives  

 der 1 time.
Der gives en karakter.
Besvarelsen anføres på opgavearket.
Der  

 udleveres kladdepapir.
Stk. 5.  Tidligst 15 minutter inden prøven åbnes  

 konvolutten med lærerark, således at den, der skal diktere, kan gennemse  

 instruktionen og teksten på lærerarket.
Lederen af skolen bestemmer, hvem der  

 skal diktere.
Det bør normalt være læreren i faget.
Den, der dikterer, er  

 ikke tilsynshavende og skal forlade lokalet, når dikteringen er færdig.
En af  

 de tilsynshavende kontrollerer, at prøven afvikles i overensstemmelse med  

 lærerarket.
 Stk. 6.  Til besvarelse af opgaven i skriftlig  

 fremstilling gives der 4 timer.
 Stk. 7.  Umiddelbart efter at opgavesættene er udleveret  

 til eleverne, læses opgavernes overskrifter op for eleverne.
Stk. 8.  Eleven skal kunne give en klar og forståelig  

 besvarelse af den valgte opgave.
Eleven skal kunne disponere stoffet og give  

 udtryk for fantasi, følelser, tanker, erfaringer og viden i en form, der  

 passer til situationen.
Der gives en karakter for besvarelsen og en karakter  

 for orden.
Stk. 9.  Til den mundtlige del af prøven opgives et  

 alsidigt sammensat udvalg af ældre og nyere litteratur og sagprosa samt anden  

 fiktion og ikke-fiktion.
Opgivelserne skal fortrinsvis være af dansk og anden  

 nordisk oprindelse.
Opgivelserne skal omfatte et udvalg på 60-100 normalsider  

 af kortere tekster samt to større fiktive værker, hvoraf mindst et skal være  

 en dansk roman.
Foruden skrevne tekster opgives eksempler på mindst to andre  

 udtryksformer.
Stk. 10. Prøveoplægget er en tekst eller et eksempel på  

 en anden udtryksform.
Det skal have sammenhæng med opgivelserne og være  

 ukendt for eleven.
Sproglige udtryk i prøveoplæg skal være på dansk.
Eleven  

 får 40 minutters forberedelsestid.
 Stk. 11.  Eleven må i forberedelsestiden tage notater og  

 benytte optegnelser og ordbøger.
Stk. 12.  Prøven består i elevens redegørelse for  

 oplægget med efterfølgende samtale.
Der prøves i færdighed i mundtlig  

 fremstilling og i arbejde med tekster og andre udtryksformer, herunder  

 fortolkning og vurdering af oplægget.
Der gives en karakter.
Matematik § 29.  Prøven er skriftlig og mundtlig.
Stk. 2.  Den skriftlige del af prøven består af et  

 opgavesæt.
Til besvarelsen gives 4 timer.
Eleven skal kunne behandle  

 matematiske problemstillinger og anvende matematik til løsning af problemer  

 af rutinemæssig og af åben karakter fra dagligliv, samfundsliv og  

 naturforhold.
I bedømmelsen vil der blive lagt vægt på elevens brug af  

 færdigheder og faglige redskaber.
Ligeledes vil de faglige begrundelser,  

 herunder anvendelse af matematiske modeller, indgå i bedømmelsen samt elevens  

 anvendelse af forklarende tekst, algebraiske udtryk og tegninger m.v.
I de  

 mere åbne opgaver vurderes, hvorledes eleven på grundlag af de foreliggende  

 oplysninger og data kan formulere problemer, beskrive løsningsstrategier og  

 løsninger ved hjælp af matematikken.
Der gives en karakter for besvarelsen og  

 en karakter for orden.
Ordenskarakteren gives ud fra et helhedsindtryk, idet  

 der lægges vægt på besvarelsens kommunikationsværdi.
Stk. 3.  Ved den skriftlige prøve må eleven medbringe  

 den af Undervisningsministeriet udarbejdede tabel og formelsamling suppleret  

 med egne optegnelser samt de nødvendige praktiske hjælpemidler.
Af  

 datatekniske hjælpemidler er alene lommeregneren tilladt.
Hvis der til et  

 opgavesæt skal anvendes særlige hjælpemidler, vil dette blive meddelt  

 skolerne ved opgavernes udsendelse.
 Stk. 4.  Til den mundtlige del af prøven opgives et  

 alsidigt sammensat stof inden for hvert af områderne:
Stk. 5.  Prøven kan foregå individuelt eller i grupper  

 bestående af 2-3 elever.
Prøven tilrettelægges, så ca. 6 elever, der arbejder  

 samtidig, gennemfører prøven i løbet af 2 timer.
Karakterfastsættelsen finder  

 sted inden for samme tidsrum.
Stk. 6.  Prøven tager udgangspunkt i et oplæg, der  

 bygger på praktiske problemstillinger.
Oplægget skal give eleverne mulighed  

 for gennem undersøgelser, systematiseringer og ræsonnementer at benytte  

 arbejdsmetoder og vise indsigt og færdigheder, der vedrører matematik og  

 matematikkens anvendelse.
I arbejdet skal eleverne kunne veksle mellem  

 praksis og teori.
Ved prøven må eleven anvende alle de hjælpemidler, som har  

 været benyttet i den daglige undervisning.
Der skal i prøvelokalet være  

 mulighed for at anvende computer.
Mens eleverne arbejder, taler lærer og  

 censor med grupperne og den enkelte elev.
Der afsluttes med en uddybende  

 samtale om såvel de praktiske elementer som de teoretiske overvejelser, som  

 oplægget har givet anledning til.
Stk. 7.  Der prøves i praktisk anvendelse af fagets  

 begreber og arbejdsmetoder, i argumentation for de fundne resultater og valg  

 af fremgangsmåde samt i viden om og indsigt i det matematiske stof.
Eleverne  

 bedømmes individuelt.
Der gives en karakter.
Engelsk § 30.  Prøven er mundtlig.
Stk. 2.  Der opgives et alsidigt sammensat tekstudvalg  

 på 30-40 normalsider af passende sværhedsgrad, omfattende skønlitteratur og  

 sagprosa.
Herudover opgives ikke-skrevet materiale, for eksempel billeder,  

 lyd og video.
Stof om flere engelsktalende lande skal være repræsenteret i  

 opgivelserne.
Stk. 3.  Prøveoplægget består af skrevet og talt  

 engelsk, eventuelt kombineret med billedmateriale.
Det skrevne oplæg skal  

 have en længde af ca. 1 normalside og det talte oplæg en varighed af 21/2-4  

 minutter.
Oplægget skal have indholdsmæssig sammenhæng med det opgivne stof  

 og afspejle sider af kultur- og samfundsforhold i engelsktalende lande.  

 Oplægget skal være ukendt for eleven.
 Stk. 4.  Eleven får 20 minutters forberedelsestid og må  

 anvende ordbøger og tage notater.
Stk. 5.  Prøven foregår på engelsk.
Den består i elevens  

 redegørelse for det ukendte oplæg samt en samtale om indholdet, hvori også  

 relevante dele af det opgivne stof inddrages.
Der prøves i kommunikative  

 færdigheder, herunder lytte- og læseforståelse og mundtlig sprogfærdighed.  

 Der lægges vægt på, at eleven kan udtrykke sig forholdsvis præcist og  

 nuanceret.
I vurderingen indgår desuden elevens kendskab til kultur- og  

 samfundsforhold i engelsktalende lande.
Der gives en karakter.
Tysk § 31.  Prøven er mundtlig.
Stk. 2.  Der opgives et alsidigt sammensat tekstudvalg  

 på 30-40 normalsider af passende sværhedsgrad, omfattende skønlitteratur og  

 sagprosa.
Herudover opgives ikke-skrevet materiale, for eksempel billeder,  

 lyd og video.
Stk. 3.  Prøveoplægget består af skrevet og talt tysk,  

 eventuelt kombineret med billedmateriale.
Det skrevne oplæg skal have en  

 længde af ca. 1 normalside og det talte oplæg en varighed af 21/2-4 minutter.  

 Oplægget skal have indholdsmæssig sammenhæng med det opgivne stof og være  

 ukendt for eleven.
 Stk. 4.  Eleven får 20 minutters forberedelsestid og må  

 anvende ordbøger og tage notater.
Stk. 5.  Prøven foregår på tysk.
Den består i elevens  

 redegørelse for det ukendte oplæg samt en samtale om indholdet, hvori også  

 relevante dele af det opgivne stof inddrages.
Der prøves i kommunikative  

 færdigheder, herunder lytte- og læseforståelse samt mundtlig sprogfærdighed.  

 Der lægges vægt på, at eleven kan udtrykke sig forholdsvis klart i et enkelt  

 sprog.
Der gives en karakter.
Fransk § 32.  Prøven er mundtlig.
Stk. 2.  Der opgives et alsidigt sammensat tekstudvalg  

 på 30-40 normalsider af passende sværhedsgrad, omfattende skønlitteratur og  

 sagprosa.
Herudover opgives ikke-skrevet materiale, for eksempel billeder,  

 lyd og video.
Stk. 3.  Prøveoplægget består af skrevet og talt fransk,  

 eventuelt kombineret med billedmateriale.
Det skrevne oplæg skal have en  

 længde af ca. 1 normalside og det talte oplæg en varighed af 21/2-4 minutter.  

 Oplægget skal have indholdsmæssig sammenhæng med det opgivne stof og være  

 ukendt for eleven.
 Stk. 4.  Eleven får 20 minutters forberedelsestid og må  

 anvende ordbøger og tage notater.
Stk. 5.  Prøven foregår på fransk.
Den består i elevens  

 redegørelse for det ukendte oplæg samt en samtale om indholdet, hvori også  

 relevante dele af det opgivne stof inddrages.
Der prøves i kommunikative  

 færdigheder, herunder lytte- og læseforståelse samt mundtlig sprogfærdighed.  

 Der lægges vægt på, at eleven kan udtrykke sig forholdsvis klart i et enkelt  

 sprog.
Der gives en karakter.
Fysik/kemi § 33.  Prøven er praktisk og mundtlig.
 Stk. 2.  Der opgives et alsidigt sammensat stofudvalg  

 inden for hvert af områderne:
 Det opgivne stof skal være ligeligt fordelt mellem fysik og kemi.
Stk. 3.  Prøven kan foregå individuelt eller i grupper  

 bestående af 2-3 elever.
Prøven tilrettelægges, så ca. 6 elever, der arbejder  

 samtidig, gennemfører prøven i løbet af 2 timer.
Karakterfastsættelsen finder  

 sted inden for samme tidsrum.
 Stk. 4.  Ved prøven må eleven benytte alle hjælpemidler,  

 som har været anvendt i den daglige undervisning, herunder også optegnelser.
Stk. 5.  Der prøves i viden om og indsigt i fysiske og  

 kemiske forhold samt i at tilrettelægge, udføre og drage konklusioner af et  

 eller flere fysiske og/eller kemiske eksperimenter.
Prøven tager udgangspunkt  

 i en opgave, der skal formuleres så bredt, at flere dele af det opgivne stof  

 indgår.
Mens eleverne arbejder, taler lærer og censor med gruppen og den  

 enkelte elev.
Der afsluttes med en uddybende samtale om såvel den praktiske  

 udførelse af opgaven som relevant stof i tilknytning til den.
Eleverne  

 bedømmes individuelt.
Der gives en karakter.
Latin § 34.  Prøven er mundtlig.
 Stk. 2.  Der opgives et alsidigt sammensat tekstudvalg  

 på ca. 20 normalsider.
 Stk. 3.  Prøveoplægget består af en ukendt tekst på ca.  

 1/3 normalside, eventuelt med tilhørende billeder.
 Stk. 4.  Eleven får ca. 20 minutters forberedelsestid og  

 må anvende ordbøger og tage notater.
Stk. 5.  Der prøves i oversættelse, i sprogiagttagelse,  

 herunder analyse af sætninger, sætningsled og ord samt i en generel  

 indholdsforståelse.
Der gives en karakter.
Håndarbejde § 35.  Prøven er praktisk.
Stk. 2.  Undervisningsbeskrivelsen omfatter oplysninger  

 om områder, teknikker, emner og organisationsform.
Desuden anføres, hvor  

 mange timer det ialt er besluttet at anvende til prøveafviklingen.
Stk. 3.  For hvert hold stilles der en opgave med  

 individuelle løsningsmuligheder.
Til udførelse af opgaven gives - afhængig af  

 opgavens indhold - indtil 8 af de sidste undervisningstimer, hvor eleven  

 påbegynder opgaven, samt 4 timer i den mundtlige prøvetermin, hvor censor er  

 til stede.
 Stk. 4.  Ved prøven må eleven benytte alle hjælpemidler,  

 som har været anvendt i den daglige undervisning, herunder også optegnelser.
Stk. 5.  Der prøves i løsning af en praktisk opgave i  

 den tekstile designproces med vægt på planlægning, formgivning og  

 fremstilling af ting, der har æstetisk og funktionel værdi.
I bedømmelsen  

 indgår elevens begrundede valg af fremgangsmåde og produkt.
Der gives en  

 karakter.
Sløjd § 36.  Prøven er praktisk.
 Stk. 2.  Undervisningsbeskrivelsen omfatter oplysninger  

 om undervisningen inden for hvert af de fire hovedområder:
 Desuden anføres, hvor mange timer det ialt er besluttet at anvende til  

 prøveafviklingen.
Stk. 3.  For hvert hold stilles der en opgave med  

 individuelle løsningsmuligheder.
Til udførelse af opgaven gives - afhængig af  

 opgavens indhold - indtil 8 timer af de sidste undervisningstimer, hvor  

 eleven påbegynder opgaven, samt 4 timer i den mundtlige prøvetermin, hvor  

 censor er til stede.
 Stk. 4.  Ved prøven må eleven benytte alle hjælpemidler,  

 som har været anvendt i den daglige undervisning, herunder også optegnelser.
Stk. 5.  Der prøves i planlægning og i fremstilling af  

 et konkret produkt.
I bedømmelsen indgår elevens begrundede valg af  

 fremgangsmåde og produkt.
Der gives en karakter.
Hjemkundskab § 37.  Prøven er praktisk.
 Stk. 2.  Prøven består i planlægning og udførelse af en  

 praktisk opgave med en efterfølgende fremlæggelse og en samtale om opgavens  

 løsning.
 Stk. 3.  Undervisningsbeskrivelsen omfatter oplysninger  

 om emner, teknikker, organisationsform, samt hvilke perspektiver der har  

 været anlagt på emnerne.
Stk. 4.  Eleverne kan vælge enten at arbejde individuelt  

 eller i grupper bestående af 2-3 elever.
Til den praktiske udførelse af  

 opgaven gives ca. 2 timer.
Fremlæggelse og samtale om opgavens løsning sker  

 efterfølgende.
Stk. 5.  Eleven eller gruppen trækker en opgave inden  

 for de sidste 5 hverdage før det praktiske arbejde skal udføres.
Der gives  

 ca. 45 minutter til planlægning af det praktiske arbejde, herunder  

 udarbejdelse af indkøbsliste.
Herefter foretager læreren indkøbene.
 Stk. 6.  Ved prøven må eleven eller gruppen benytte alle  

 hjælpemidler, som har været anvendt i den daglige undervisning, herunder også  

 optegnelser.
 Stk. 7.  Der prøves i planlægning og i praktiske  

 færdigheder inden for følgende områder:
 Censor er til stede ved udførelsen af den praktiske opgave og den  

 efterfølgende fremlæggelse og samtale.
Stk. 8.  Eleverne bedømmes individuelt.
Der gives en  

 karakter.
Folkeskolens udvidede afgangsprøve i de  

 enkelte fag Dansk § 38.  Prøven er skriftlig og mundtlig.
 Stk. 2.  Den skriftlige del af prøven omfatter en opgave  

 i skriftlig fremstilling.
 Stk. 3.  Ved den skriftlige del af prøven må der  

 anvendes alle ordbøger, som er i overensstemmelse med gældende retskrivning,  

 som den er fastsat af Dansk Sprognævn.
 Stk. 4.  Til besvarelse af opgaven gives 4 timer.
 Stk. 5.  Umiddelbart efter at opgavesættene er udleveret  

 til eleverne, læses opgavernes overskrifter op for eleverne.
Stk. 6.  Eleven skal kunne give en sikker og varieret  

 besvarelse af den valgte opgave.
Eleven skal kunne disponere stoffet og give  

 udtryk for fantasi, følelser, tanker, erfaringer og viden i en form, der  

 passer til situationen.
Der gives en karakter for besvarelsen og en karakter  

 for orden.
Stk. 7.  Til den mundtlige del af prøven opgives et  

 alsidigt sammensat udvalg af ældre og nyere litteratur og sagprosa samt anden  

 fiktion og ikke-fiktion.
Opgivelserne skal fortrinsvis være af dansk og anden  

 nordisk oprindelse.
Opgivelserne skal omfatte et udvalg på 80-100 normalsider  

 af kortere tekster samt tre større fiktive værker, hvoraf mindst et skal være  

 en dansk roman.
Foruden skrevne tekster opgives eksempler på mindst to andre  

 udtryksformer.
Stk. 8.  Prøveoplægget er en tekst eller et eksempel på  

 en anden udtryksform.
Det skal have sammenhæng med opgivelserne og være  

 ukendt for eleven.
Sproglige udtryk i prøveoplæg skal være på dansk.
Eleven  

 får 40 minutters forberedelsestid.
 Stk. 9.  Eleven må i forberedelsestiden tage notater og  

 benytte optegnelser og ordbøger.
Stk. 10.  Prøven består i elevens redegørelse for  

 oplægget med efterfølgende samtale.
Der prøves i færdighed i mundtlig  

 fremstilling og i arbejde med tekster og andre udtryksformer, herunder  

 fortolkning, perspektivering og vurdering af oplægget.
Der gives en karakter.
Matematik § 39.  Prøven er skriftlig og mundtlig.
Stk. 2.  Den skriftlige del af prøven består af et  

 opgavesæt.
Til besvarelsen gives 4 timer.
Eleven skal bredere og mere  

 dybtgående kunne behandle matematiske problemstillinger og anvende matematik  

 til løsning af problemer af rutinemæssig og af åben karakter fra dagligliv,  

 samfundsliv og naturforhold.
I bedømmelsen vil der blive lagt vægt på elevens  

 faglige begrundelser for de fundne resultater herunder anvendelse af  

 matematiske modeller.
Ligeledes indgår i bedømmelsen, hvordan eleven har  

 anvendt forklarende tekst, benyttet algebraiske udtryk og tegninger m.v. ved  

 opgavebesvarelsen.
I de mere åbne opgaver vurderes, hvorledes eleven på  

 grundlag af de foreliggende oplysninger og data kan formulere problemer,  

 beskrive løsningsstrategier og løsninger ved hjælp af matematikken.
Der gives  

 en karakter for besvarelsen og en karakter for orden.
Ordenskarakteren gives  

 ud fra et helhedsindtryk, idet der lægges vægt på besvarelsens  

 kommunikationsværdi.
Stk. 3.  Ved den skriftlige prøve må anvendes den af  

 Undervisningsministeriet udarbejdede tabel og formelsamling suppleret med  

 egne optegnelser samt de nødvendige praktiske hjælpemidler.
Af datatekniske  

 hjælpemidler er alene lommeregneren tilladt.
Hvis der til enkelte opgavesæt  

 skal anvendes særlige hjælpemidler, vil dette blive meddelt skolerne ved  

 opgavernes udsendelse.
Stk. 4.  Til den mundtlige del af prøven opgives et  

 alsidigt sammensat stof, der viser fagets anvendelse knyttet til forhold  

 vedrørende natur, samfund og kultur.
Prøveoplæggene skal omfatte områderne:
Stk. 5.  Prøven kan foregå individuelt eller i grupper  

 bestående af 2-3 elever.
Prøven tilrettelægges, så ca. 6 elever, der arbejder  

 samtidig, har gennemført prøven i løbet af 2 timer.
Karakterfastsættelsen  

 finder sted inden for samme tidsrum.
Stk. 6.  Prøven tager udgangspunkt i et oplæg, der  

 bygger på praktiske problemstillinger.
Oplægget skal give eleverne mulighed  

 for gennem undersøgelser, systematiseringer og ræsonnementer at benytte  

 arbejdsmetoder og vise indsigt og færdigheder, der vedrører matematik og  

 matematikkens anvendelse.
I arbejdet skal eleverne kunne veksle mellem  

 praksis og teori.
Ved prøven må eleverne anvende alle de hjælpemidler, som  

 har været benyttet i den daglige undervisning.
Der skal i prøvelokalet være  

 mulighed for at anvende computer.
Mens eleverne arbejder, taler lærer og  

 censor med grupperne og den enkelte elev.
Der afsluttes med en uddybende  

 samtale om både de praktiske elementer og de teoretiske overvejelser, som  

 oplægget har givet anledning til.
Stk. 7.  Der prøves i viden om og indsigt i det  

 matematiske stof samt i at systematisere og ræsonnere, dels i relation til  

 matematikkens anvendelse, dels i relation til teoretiske overvejelser.
Der  

 lægges vægt på faglig fordybelse og forståelse af større sammenhænge.  

 Eleverne bedømmes individuelt.
Der gives en karakter.
Engelsk § 40.  Prøven er skriftlig og mundtlig.
Stk. 2.  Den skriftlige del af prøven omfatter en opgave  

 i skriftlig fremstilling.
Til besvarelsen gives der 3 timer.
Eleven skal  

 kunne disponere stoffet og udtrykke sig hensigtsmæssigt og sammenhængende i  

 overensstemmelse med opgaven.
Der stilles krav om færdighed i at udtrykke sig  

 forholdsvis præcist og nuanceret.
Der gives en karakter.
 Stk. 3.  Ved den skriftlige del af prøven må der  

 anvendes ordbøger og grammatiske oversigter.
Stk. 4.  Til den mundtlige del af prøven opgives der et  

 alsidigt sammensat tekstudvalg på 50-60 normalsider af passende sværhedsgrad,  

 omfattende skønlitteratur og sagprosa.
Herudover opgives ikke-skrevet  

 materiale, for eksempel billeder, lyd og video.
Stof om flere engelsktalende  

 lande skal være repræsenteret i opgivelserne.
Stk. 5.  Prøveoplægget består af skrevet og talt  

 engelsk, eventuelt kombineret med billedmateriale.
Det skrevne oplæg skal  

 have en længde af ca. 1 normalside og det talte oplæg en varighed af 21/2-4  

 minutter.
Oplægget skal have indholdsmæssig sammenhæng med det opgivne stof  

 og afspejle sider af kultur- og samfundsforhold i engelsktalende lande.  

 Oplægget skal være ukendt for eleven.
 Stk. 6.  Eleven får 20 minutters forberedelsestid og må  

 anvende ordbøger og tage notater.
Stk. 7.  Prøven foregår på engelsk.
Den består i elevens  

 redegørelse for det ukendte oplæg samt en samtale om indholdet, herunder de  

 kultur- og samfundsforhold, som oplægget berører.
Der prøves i kommunikative  

 færdigheder, herunder lytte- og læseforståelse samt mundtlig sprogfærdighed.  

 Der lægges vægt på, at eleven kan udtrykke sig præcist og nuanceret.
I  

 vurderingen indgår elevens kendskab til kultur- og samfundsforhold i  

 engelsktalende lande.
Der gives en karakter.
Tysk § 41.  Prøven er skriftlig og mundtlig.
Stk. 2.  Den skriftlige del af prøven omfatter en opgave  

 i skriftlig fremstilling.
Til besvarelsen gives der 3 timer.
Eleven skal i  

 overensstemmelse med opgaven kunne udtrykke sig forståeligt og  

 hensigtsmæssigt i en sammenhængende skriftlig fremstilling, der i det  

 væsentlige er sprogligt korrekt.
Der gives en karakter.
 Stk. 3.  Ved den skriftlige del af prøven må der  

 anvendes ordbøger og grammatiske oversigter.
Stk. 4.  Til den mundtlige del af prøven opgives der et  

 alsidigt sammensat tekstudvalg på 50-60 normalsider af passende sværhedsgrad,  

 omfattende skønlitteratur og sagprosa.
Herudover opgives ikke-skrevet  

 materiale, for eksempel billeder, lyd og video.
Stk. 5.  Prøveoplægget består af skrevet og talt tysk,  

 eventuelt kombineret med billedmateriale.
Det skrevne oplæg skal have en  

 længde af ca. 1 normalside og det talte oplæg en varighed af 21/2-4 minutter.  

 Oplægget skal have indholdsmæssig sammenhæng med det opgivne stof og være  

 ukendt for eleven.
 Stk. 6.  Eleven får 20 minutters forberedelsestid og må  

 anvende ordbøger og tage notater.
Stk. 7.  Prøven foregår på tysk.
Den består i elevens  

 redegørelse for det ukendte oplæg samt en samtale om indholdet, hvori også  

 relevante dele af det opgivne stof inddrages.
Der prøves i kommunikative  

 færdigheder, herunder lytte- og læseforståelse samt mundtlig sprogfærdighed.  

 Der lægges vægt på, at eleven kan udtrykke sig klart, herunder i det  

 væsentlige sprogligt korrekt.
I vurderingen indgår elevens kendskab til  

 kultur- og samfundsforhold i tysktalende lande.
Der gives en karakter.
Fransk § 42.  Prøven er skriftlig og mundtlig.
Stk. 2.  Den skriftlige del af prøven omfatter en opgave  

 i skriftlig fremstilling.
Til besvarelsen gives der 3 timer.
Eleven skal i  

 overensstemmelse med opgaven kunne udtrykke sig forståeligt og  

 hensigtsmæssigt i en sammenhængende skriftlig fremstilling, der i det  

 væsentlige er sprogligt korrekt.
Der gives en karakter.
 Stk. 3.  Ved den skriftlige del af prøven må der  

 anvendes ordbøger og grammatiske oversigter.
Stk. 4.  Til den mundtlige del af prøven opgives der et  

 alsidigt sammensat tekstudvalg på 50 - 60 normalsider af passende  

 sværhedsgrad, omfattende skønlitteratur og sagprosa.
Herudover opgives  

 ikke-skrevet materiale, for eksempel billeder, lyd og video.
Stk. 5.  Prøveoplægget består af skrevet og talt fransk,  

 eventuelt kombineret med billedmateriale.
Det skrevne oplæg skal have en  

 længde af ca. 1 normalside og det talte oplæg en varighed af 21/2-4 minutter.  

 Oplægget skal have indholdsmæssig sammenhæng med det opgivne stof og være  

 ukendt for eleven.
 Stk. 6.  Eleven får 20 minutters forberedelsestid og må  

 anvende ordbøger og tage notater.
Stk. 7.  Prøven foregår på fransk.
Den består i elevens  

 redegørelse for det ukendte oplæg samt en samtale om indholdet, hvori også  

 relevante dele af det opgivne stof inddrages.
Der prøves i kommunikative  

 færdigheder, herunder lytte- og læseforståelse samt mundtlig sprogfærdighed.  

 Der lægges vægt på, at eleven kan udtrykke sig klart, herunder i det  

 væsentlige sprogligt korrekt.
I vurderingen indgår elevens kendskab til  

 kultur- og samfundsforhold i fransktalende lande.
Der gives en karakter.
Fysik/kemi § 43.  Prøven er praktisk og mundtlig.
 Stk. 2.  Der opgives et alsidigt sammensat stofudvalg  

 inden for hvert af områderne:
 Det opgivne stof skal være ligeligt fordelt mellem fysik og kemi.
Stk. 3.  Prøven kan foregå individuelt eller i grupper  

 bestående af 2 - 3 elever.
Prøven tilrettelægges, så ca. 6 elever, der  

 arbejder samtidig, gennemfører prøven i løbet af 2 timer.  

 Karakterfastsættelsen finder sted inden for samme tidsrum.
 Stk. 4.  Ved prøven må eleven benytte alle hjælpemidler,  

 som har været anvendt i den daglige undervisning, herunder også optegnelser.
Stk. 5.  Der prøves i viden om og indsigt i fysiske og  

 kemiske forhold samt i at tilrettelægge, udføre og drage konklusioner af et  

 eller flere fysiske og/eller kemiske eksperimenter.
Der lægges vægt på faglig  

 fordybelse og forståelse af større sammenhænge.
Prøven tager udgangspunkt i  

 en opgave, der skal formuleres så bredt, at flere dele af det opgivne stof  

 indgår.
Mens eleverne arbejder, taler lærer og censor med gruppen og den  

 enkelte elev.
Der afsluttes med en uddybende samtale om såvel den praktiske  

 udførelse af opgaven som relevant stof i tilknytning til den.
Eleverne  

 bedømmes individuelt.
Der gives en karakter.
Karaktergivning § 44.  Ved bedømmelsen af elevernes standpunkt på  

 8.-10. klassetrin i de fag, der er nævnt i folkeskolelovens § 14, stk. 1-4,  

 anvendes den karakterskala, der er fastsat i § 46 (13-skalaen). Det samme  

 gælder for elever, der forlader skolen efter 7. klassetrin, og ved  

 folkeskolens afsluttende prøver.
Endvidere anvendes 13-skalaen ved  

 bedømmelsen af orden i fagene dansk og matematik på de nævnte klassetrin.
 § 45.  Den i folkeskolelovens § 13, stk. 5, nævnte  

 obligatoriske projektopgave bedømmes med en skriftlig udtalelse og, hvis  

 eleven vælger det, en karakter efter 13-skalaen.
 Stk. 2.  Den i folkeskolelovens § 13, stk. 6, nævnte  

 fri, selvvalgte opgave bedømmes efter elevens valg med en skriftlig udtalelse  

 og/eller en karakter efter 13-skalaen.
 § 46.  Karakterskalaen anvendes på følgende måde:
 13: Gives for den usædvanlig selvstændige og udmærkede præstation.
 11: Gives for den udmærkede og selvstændige præstation.
 10: Gives for den udmærkede, men noget rutineprægede præstation.
 9: Gives for den gode præstation, der ligger lidt over middel.
 8: Gives for den middelgode præstation.
 7: Gives for den ret jævne præstation, der ligger lidt under middel.
 6: Gives for den noget usikre, men nogenlunde tilfredsstillende  

 præstation.
 5: Gives for den usikre og ikke tilfredsstillende præstation.
 3: Gives for den meget usikre, meget mangelfulde og utilfredsstillende  

 præstation.
 0: Gives for den helt uantagelige præstation.
 § 47.  Der gives standpunktskarakterer mindst 2 gange  

 om året på 8.-10. klassetrin.
Stk. 2.  Standpunktskarakterer skal udtrykke lærerens  

 bedømmelse af elevens faglige standpunkt - kundskaber, færdigheder,  

 arbejdsmetoder og udtryksformer.
De skal indføres i en standpunktsprotokol.
 Stk. 3.  Standpunktskarakterer på 8. og 9. klassetrin  

 gives på grundlag af læseplanen for det pågældende fag.
Stk. 4.  På 10. klassetrin gives første  

 standpunktskarakterer på grundlag af læseplanen for det pågældende fag for  

 10. klassetrin.
For de elever, der vælger at indstille sig til folkeskolens  

 udvidede afgangsprøve, gives sidste standpunktskarakterer ligeledes på  

 grundlag af læseplanen for 10. klassetrin.
For de elever, der vælger at  

 indstille sig til folkeskolens afgangsprøve, gives sidste  

 standpunktskarakterer derimod på grundlag af læseplanen for 9. klassetrin.  

 Elever, der ikke ønsker at indstille sig til prøve i et fag, vælger, om  

 sidste standpunktskarakterer skal gives på grundlag af læseplanen for 9.  

 klassetrin eller på grundlag af læseplanen for 10. klassetrin.
 Stk. 5.  Det skal fremgå af meddelelserne til eleverne  

 og forældrene, om den enkelte karakter er givet på grundlag af læseplanen for  

 9. klassetrin eller læseplanen for 10. klassetrin.
 Stk. 6.  I henhold til stk. 1-4 gives således følgende  

 standpunktskarakterer:
Stk. 7.  De sidste standpunktskarakterer skal udtrykke  

 lærerens bedømmelse af elevens faglige standpunkt på det pågældende  

 tidspunkt.
På 9. og 10. klassetrin skal de indføres i prøveprotokollen  

 umiddelbart før den første skriftlige prøvedag.
På 8. klassetrin kan man dog  

 vente med at indføre standpunktskaraktererne i prøveprotokollen til  

 umiddelbart inden sommerferiens begyndelse i de fag, hvor eleverne på dette  

 klassetrin ikke kan indstille sig til prøve.
Der anvendes prøveprotokoller  

 eller edb-systemer, der er godkendt af Undervisningsministeriet.
 Stk. 8.  For elever, der udskrives af skolen umiddelbart  

 efter 7. klassetrin eller fra 8. klassetrin, inden der er givet  

 standpunktskarakterer, skal der gives karakterer i de fag, der er nævnt i  

 stk. 6.
 § 48.  Karakterer ved de afsluttende prøver gives på  

 grundlag af de krav, der er anført for de enkelte fag i §§ 28-43.
 Stk. 2.  Kravene til folkeskolens afgangsprøve i dansk,  

 matematik, fysik/kemi, engelsk, tysk og fransk fastsættes på grundlag af de  

 vejledende læseplaner for 9. klassetrin.
 Stk. 3.  Kravene til folkeskolens udvidede afgangsprøve  

 i de nævnte fag fastsættes på grundlag af de vejledende læseplaner for 10.  

 klassetrin.
 Stk. 4.  For latin, håndarbejde, sløjd og hjemkundskab  

 fastsættes kravene ved folkeskolens afgangsprøve på grundlag af de vejledende  

 læseplaner.
§ 49.  Karaktererne ved de afsluttende prøver gives af  

 censor og lærer og skal udtrykke bedømmelsen af elevens præstation ved  

 prøven.
Der anvendes karakterlister, som er godkendt af  

 Undervisningsministeriet.
Stk. 2.  Censor og lærer giver hver en karakter.
Censor  

 afgiver sin bedømmelse først.
Hvis lærer og censor ved forhandling ikke  

 bliver enige om prøvekarakteren, fastsættes denne som gennemsnitstallet  

 mellem de to karakterer.
Svarer gennemsnitstallet ikke til et af tallene i  

 karakterskalaen, bliver karakteren det tal i skalaen, der ligger nærmest ved  

 gennemsnitstallet.
Ligger gennemsnitstallet midt imellem to karakterer i  

 skalaen, forhøjes til det nærmeste højere tal i rækken, hvis censor har givet  

 den højeste karakter, medens det nærmeste lavere tal i rækken bliver  

 prøvekarakter, hvis censor har givet den laveste karakter.
Karakteren 00 kan  

 dog kun gives, hvis lærer og censor er enige om det.
Stk. 3.  Ved de mundtlige og praktiske prøver er censor  

 og lærer alene ved karakterfastsættelsen.
Der gives karakter efter hver  

 enkelt elevpræstation.
I de fag, hvor prøven aflægges i grupper, gives der  

 individuelle karakterer efter hver gruppe.
 Stk. 4.  Når bedømmelsen er afsluttet, indføres de  

 fastsatte karakterer i prøveprotokollen.
Stk. 5.  Kun den fastsatte karakter meddeles eleven.
Ved  

 de mundtlige og praktiske prøver sker dette i overværelse af censor.
 Stk. 6.  Karakterlisterne skal opbevares af skolen  

 mindst et år.
Indberetning om prøvernes udfald § 50.  Umiddelbart efter prøverne sender lederen af  

 skolen indberetning om sidste standpunktskarakterer og eventuelle  

 prøvekarakterer for samtlige elever på 9. og 10. klassetrin samt sidste  

 standpunktskarakterer og prøvekarakterer for de elever på 8. klassetrin, der  

 har aflagt prøve i håndarbejde, sløjd og/eller hjemkundskab.
Indberetningen  

 sendes til Undervisningsministeriet enten i form af kopi af prøveprotokoller  

 eller ved overførsel af data fra et af Undervisningsministeriet godkendt  

 edb-system.
Afgangsbevis § 51.  Skolen udfærdiger afgangsbevis for de elever,  

 der udskrives af skolen efter 7. klassetrin eller senere.
 Stk. 2.  Afgangsbeviset skal indeholde oplysninger om  

 følgende:
 Stk. 3.  Det skal af afgangsbeviset fremgå, om  

 standpunktskaraktererne er givet på grundlag af læseplanen for 9. klassetrin  

 eller på grundlag af læseplanen for 10. klassetrin.
 Stk. 4.  Afgangsbeviset udfærdiges på en blanket, der er  

 godkendt af Undervisningsministeriet.
 § 52.  Skolen udfærdiger enkeltfagsbevis til de  

 personer, der har aflagt prøve i henhold til § 9. Enkeltfagsbeviserne  

 udfærdiges på blanketter, som er godkendt af Undervisningsministeriet.
Dispensation § 53.  Undervisningsministeriet kan fravige  

 bekendtgørelsens regler, hvor det er begrundet i usædvanlige forhold eller i  

 pædagogisk udviklingsarbejde.
 Ikrafttrædelses- og overgangsbestemmelser  

 m.v.
 § 54.  Bekendtgørelsen træder i kraft den 1. august  

 1995 for de elever, der er begyndt på 8. klassetrin i skoleåret 1994/95 eller  

 senere, jf. dog stk. 2 og stk. 5-7.
 Stk. 2.  Bestemmelsen i § 45, stk. 1, om projektopgaven  

 træder i kraft for skoleåret 1996/97, bortset fra de tilfælde, hvor skolerne  

 inden dette skoleår har ladet projektopgaven indgå i undervisningen.
 Stk. 3.  Følgende bestemmelser ophæves:
 Stk. 4.  For elever, der er begyndt på 9. og 10.  

 klassetrin i skoleåret 1994/95, finder bestemmelserne nævnt i § 54, stk. 3,  

 nr. 1-5, fortsat anvendelse, indtil de har haft mulighed for at aflægge prøve  

 efter 9. henholdsvis 10. klassetrin.
 Stk. 5.  I skoleåret 1995/96 finder henholdsvis §§ 20,  

 23 og 36, stk. 1, nr. 2, i bekendtgørelse nr. 750 af 12. november 1987 om  

 folkeskolens afsluttende prøver m.v. anvendelse på 9. klassetrin, bortset fra  

 de tilfælde, hvor skolen beslutter, at bestemmelserne i bekendtgørelse om  

 folkeskolens afsluttende prøver m.v. og om karaktergivning i folkeskolen skal  

 finde anvendelse.
 Stk. 6.  I skoleåret 1996/97 finder henholdsvis §§ 20,  

 31 og 36, stk. 1, nr. 2, i bekendtgørelse nr. 750 af 12. november 1987 om  

 folkeskolens afsluttende prøver m.v. anvendelse på 10. klassetrin, bortset  

 fra de tilfælde, hvor skolen beslutter, at bestemmelserne i bekendtgørelse om  

 folkeskolens afsluttende prøver m.v. og om karaktergivning i folkeskolen skal  

 finde anvendelse.
 Stk. 7.  Bekendtgørelsens § 48, stk. 1, anvendes - i  

 skoleåret 1995/96 i forbindelse med afgangsprøven i matematik og fysik/kemi  

 og i skoleåret 1996/97 i forbindelse med afgangsprøven og den udvidede  

 afgangsprøve i matematik - kun, hvor skolen har besluttet, at prøverne i  

 disse fag afholdes efter bestemmelserne i bekendtgørelse om folkeskolens  

 afsluttende prøver m.v. og om karaktergivning i folkeskolen.
Undervisningsministeriet, den 21. juli  

 1995 Ole Vig Jensen / Morten Overgaard (* 1) Forskrifterne er ikke offentliggjort i Lovtidende, men forefindes i  

 Retsinformation.
