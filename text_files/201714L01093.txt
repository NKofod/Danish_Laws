Betænkning afgivet af Indfødsretsudvalget den 24. maj 2018 Betænkning over Forslag til lov om indfødsrets meddelelse af udlændinge- og integrationsministeren (Inger Støjberg):
1. Ændringsforslag Udlændinge- og integrationsministeren har stillet 6 ændringsforslag til lovforslaget.
2. Udvalgsarbejdet Lovforslaget blev fremsat den 19. april 2018 og var til 1. behandling den 26. april 2018. Lovforslaget blev efter 1. behandling henvist til behandling i Indfødsretsudvalget.
Møder Udvalget har behandlet lovforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 2 skriftlige henvendelser.
 Udlændinge- og integrationsministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 4 spørgsmål til udlændinge- og integrationsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, LA, RV, SF og KF) indstiller lovforslaget til vedtagelse med de stillede ændringsforslag.
Et mindretal i udvalget (DF) indstiller lovforslaget til forkastelse ved 3. behandling.
Mindretallet vil stemme for ændringsforslag nr. 1-3 , 5 og 6 og imod ændringsforslag nr. 4.
Dansk Folkepartis medlemmer af udvalget har den holdning, at der stadig gives alt for mange statsborgerskaber, og at de i alt for mange tilfælde gives til personer, hvor det ikke er klart, om disse personer er danske, eller om de nogen sinde bliver det.
Dette forhold er ifølge DF helt uacceptabelt, og derfor stemmer DF da også nej.
Det undrer DF, at alle andre partier bare stemmer ja, da hensynet til danskerne og Danmark for DF vejer tungt.
DF har foreslået et loft på 1.000 statsborgerskaber om året, hvor det samtidig indlægges som en klar forudsætning, at personer fra den vestlige kultur har forrang i forhold til at få statsborgerskab.
Det er for DF helt evident, at personer, som kommer fra en anden kultur, som er den danske kultur fremmed, har langt, langt sværere ved at blive danskere, mens personer med en kulturel baggrund, der ligner den danske, har langt nemmere ved at blive danskere.
Før der sker et afgørende nybrud på dette område, og før det sikres, at de personer, der tildeles dansk statsborgerskab, virkelig er danske, kan DF ikke stemme for nye tildelinger af statsborgerskaber.
Et andet mindretal i udvalget (EL og ALT) indstiller lovforslaget til vedtagelse med de under nr. 2-6 stillede ændringsforslag.
Mindretallet vil stemme imod det under nr. 1 stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af udlændinge- og integrationsministeren, tiltrådt af et flertal (S, DF, V, LA, RV, SF og KF):
 1) Nr. 41 udgår.
[Udtagelse af person] Af udlændinge- og integrationsministeren, tiltrådt af udvalget:
 2) Nr. 421 udgår.
[Udtagelse af person] 3) Nr. 1083 udgår.
[Udtagelse af person] Af udlændinge- og integrationsministeren, tiltrådt af et flertal (udvalget med undtagelse af DF):
 4) Efter nr. 1421 indsættes som nyt nummer:
»1421 A) Sheila Lynn Popkin, Aalborg.« [Optagelse af person] Af udlændinge- og integrationsministeren, tiltrådt af udvalget:
 5) Nr. 1466 udgår.
[Udtagelse af person] 6) Nr. 1553 udgår.
[Udtagelse af person] Bemærkninger Til nr. 1 Ansøgeren under nr. 41 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 2 Ansøgeren under nr. 421 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 3 Ansøgeren under nr. 1083 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 4 Ansøgeren under nr. 1421 A er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås optaget under lovforslagets § 1 som nyt nr. 1421 A.
Til nr. 5 Ansøgeren under nr. 1466 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 6 Ansøgeren under nr. 1553 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Christian Langballe (DF) fmd.
Marie Krarup (DF) Martin Henriksen (DF) Kenneth Kristensen Berth (DF) Jan E.
Jørgensen (V) Preben Bang Henriksen (V) Thomas Danielsen (V) Laura Lindahl (LA) Naser Khader (KF) Astrid Krag (S) Peter Hummelgaard Thomsen (S) Karen J.
Klint (S) nfmd.
Christian Rabjerg Madsen (S) Stine Brix (EL) Josephine Fock (ALT) Marlene Borst Hansen (RV) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
