Cirkulæreskrivelse om nye regler  

 på adoptionsområdet af 12.12.1997 1. Folketinget har ved lov nr. 233 af 2. april 1997  

 vedtaget visse ændringer af adoptionsloven, indfødsretsloven og  

 navneloven.
Lovændringen er trådt i kraft den 1. november  

 1997.
 Formålet med lovændringen er at  

 gennemføre Haager-konventionen af 29. maj 1993 om beskyttelse af  

 børn og om samarbejde med hensyn til internationale adoptioner i dansk  

 ret.
 Loven bygger på betænkning nr. 1323/96, der er  

 afgivet af Justitsministeriets Adoptionsudvalg.
 Civilretsdirektoratet har herudover udarbejdet  

 følgende ændringsbekendtgørelse og  

 ændringscirkulære, ligeledes med ikrafttræden den 1.  

 november 1997:
 Civilretsdirektoratet skal særligt henlede  

 statsamternes og Københavns Overpræsidiums opmærksomhed  

 på følgende:
 Høring af barnet og hensyntagen til dets  

 ønsker.
Det følger af adoptionslovens § 6, stk. 1, at der  

 ikke bør meddeles bevilling til adoption af et barn, der er fyldt  

 12 år, uden barnets samtykke, medmindre indhentelse af samtykket  

 skønnes at være til skade for barnet.
Samtykket skal efter  

 adoptionslovens § 6, stk. 2, 1. pkt., afgives under personligt  

 fremmøde for et statsamt eller en amtskommune, jf. herved også  

 adoptionsbekendtgørelsens § 10, stk. 1 og 3.
 Ved lovændringen er der indsat følgende  

 bestemmelse i adoptionslovens § 6, stk. 2, 2. pkt:
"Inden barnet afgiver samtykke, skal der finde en  

 samtale sted med barnet om adoptionen, og barnet skal gøres bekendt  

 med adoptionens betydning." Under denne samtale skal der gives barnet lejlighed til at  

 udtale sig nærmere om den påtænkte adoption.
 Bestemmelsen forudsætter, at barnet under samtalen  

 skal rådgives og behørigt informeres om virkningerne af  

 adoptionen og dets samtykke, hvilket er præciseret i  

 adoptionscirkulærets § 26.
 Ved lovændringen er der endvidere indsat  

 følgende bestemmelse i adoptionslovens § 6, stk. 3:
"Er barnet under 12 år, skal der foreligge  

 oplysning om dets holdning til den påtænkte adoption i det  

 omfang, barnets modenhed og sagens omstændigheder tilsiger det.
Ved  

 afgørelsen skal der i videst muligt omfang tages hensyn til barnets  

 holdning til den påtænkte adoption".
 Bestemmelsen indebærer, at børn, der ikke  

 er fyldt 12 år,  i almindelighed skal gives lejlighed til at udtale  

 sig, inden der træffes afgørelse om adoption.
Bestemmelsen forudsætter, at den måde,  

 hvorpå oplysning om barnets holdning tilvejebringes, må afpasses  

 efter den konkrete situation.
Dette er nu præciseret i  

  adoptionsbekendtgørelsens § 11a, hvoraf fremgår, at  

 oplysningerne om barnets holdning til den påtænkte adoption skal  

 tilvejebringes på en måde, der er afpasset barnets alder,  

 modenhed og sagens omstændigheder.
Det er selvsagt en forudsætning, at barnet er i  

 stand til at udtrykke sin mening.
Da det drejer sig om børn under 12  

 år, er det samtidig vigtigt, at barnet ikke sættes i en  

 situation, som det ikke kan overskue, og som det ikke har  

 forudsætninger for at kunne tage stilling til.
Der er således  

 ikke tale om en ubetinget høringsregel.
Bestemmelsen i adoptionslovens § 6, stk. 3,  

 forudsætter endvidere, at også børn under 12 år  

 orienteres om adoptionens betydning, herunder om retsvirkningerne af  

 adoptionen.
Dette er nu præciseret i adoptionscirkulærets §  

 26.
 Ved afgørelsen skal der i videst muligt omfang  

 tages hensyn til barnets holdning til den påtænkte adoption.  

 Dette indebærer dels, at oplysningerne om barnets holdning skal  

 fremgå af sagen, dels at barnets holdning må tillægges  

 selvstændig vægt ved afgørelsen.
 Forbud mod vederlag m.v.
 I adoptionslovens § 15 er det nu fastsat, at adoption ikke  

 kan meddeles, hvis nogen, der skal afgive samtykke til adoptionen, yder eller  

 modtager vederlag eller nogen anden form for modydelse, herunder betaling for  

 tabt arbejdsfortjeneste.
 I konsekvens heraf er bestemmelsen i  

 adoptionsbekendtgørelsens § 20 samt adoptionscirkulærets § 22  

 ophævet.
 Bestemmelsen indebærer, at alle de personer, der  

 efter lovgivningen skal afgive samtykke til adoption, er omfattet af  

 betalingsforbudet.
 Adoptionsbevilling må nægtes, uanset om  

 vederlaget har påvirket den pågældendes holdning til  

 adoptionen.
 Det må på tilsvarende måde som hidtil  

 under adoptionssagen søges oplyst, hvorvidt der er ydet eller modtaget  

 vederlag m.v., jf. herved adoptionsbekendtgørelsens  § 19, stk. 1, nr.  

 6.
 Herudover giver adoptionslovens § 15, 2. pkt., statsamtet  

 udtrykkelig  hjemmel til at afkræve enhver, der har kendskab til  

 forholdene, alle oplysninger til brug ved afklaringen af, om der er ydet  

 eller modtaget vederlag m.v.
 Bortfald af mellemperioden.
 Efter hidtil gældende praksis er der normalt  

 gået en periode på ca. 3 måneder fra hjemtagelsen af et  

 udenlandsk barn og til, at amtskommunen sender sagen til statsamtet med  

 henblik på udfærdigelse af adoptionsbevilling  

 (mellemperioden).
 Ved lov nr. 233 af 2. april 1997 blev mellemperioden  

 afskaffet i forbindelse med adoption af børn fra lande, der har  

 tiltrådt Haager-konventionen.
 I forbindelse med ændringen af  

 adoptionscirkulæret er mellemperioden nu også afskaffet for  

 børn fra land, der ikke har tiltrådt Haager-konventionen, jf.  

 adoptionscirkulærets § 33a.
 Det bemærkes, at Civilretsdirektoratet i en  

 cirkulæreskrivelse af d.d. til amtskommunerne har præciseret, at  

 amterne umiddelbart efter hjemtagelsen af et barn fra et andet land  

 bør sende adoptionssagen til statsamtet med henblik på  

 udfærdigelse af adoptionsbevilling.
 Statsamterne skal som hidtil forelægge  

 adoptionsansøningen for Civilretsdirektoratet i medfør af  

 adoptionscirkulærets § 15.
 Nye blanketter.
 Som følge af de nye regler på  

 adoptionsområdet foretages visse indholdsmæssige ændringer  

 dels i de blanketter, der anvendes i forbindelse med udfærdigelse af  

 adoptionsbevilling, dels i de blanketter, der anvendes i forbindelse med  

 afgivelse af samtykke til adoptionen i medfør af adoptionslovens §§  

 5-7 samt afgivelse af erklæring fra forældre eller værge i  

 medfør af adoptionslovens § 13.
 Herudover er det ved ændringscirkulæret  

 fastsat, at disse blanketter, der tidligere skulle rekvireres hos Statens  

 Information, nu i stedet skal være godkendt af Civilretsdirektoratet,  

 jf. herved adoptionscirkulærets §§ 25, stk. 1, 27, 31 og 33.
 Ikrafttrædelsesregler.
