Ved et favorabelt tilbud om forsikring var på iøjnefaldende måde  

 angivet en frist, indenfor hvilken forbrugeren skulle acceptere tilbuddet.
Da  

 tilbuddet også ville være gældende efter fristens udløb, blev markedsføringen  

 anset for at være vildledende og i strid med markedsføringslovens § 2.
 Markedsføring af normal forsikringspræmie som et tidsbegrænset  

 tilbud.
Et forsikringsselskab sendte et tilbud om bilforsikring til en bilist, som  

 havde reflekteret på en annonce.
Forsikringstilbudet var udformet således, at  

 tilbudets tidsbegrænsning og den deraf følgende nødvendighed af forbrugerens  

 hurtige accept fremhævedes på et iøjenfaldende sted med udhævet tryk.
Det  

 tilsendte materiale gav således indtryk af, at der var tale om et tilbud af  

 særlig fordelagtig karakter, der ikke kunne forventes genfremsat af  

 forsikringsselskabet efter acceptfristens udløb.
Efter det oplyste var dette ikke tilfældet, idet tilbudet ikke afveg fra,  

 hvad selskabet sædvanligvis tilbød forbrugerne.
FO fandt derfor, at den  

 anvendte fremgangsmåde var egnet til at vildlede forbrugerne, og det blev  

 henstillet til selskabet at ændre sin markedsføring på dette punkt.
 (* 1) Beretning fra Forbrugerombudsmanden, 1983, s. 29.
