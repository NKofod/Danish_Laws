Bilag 1 Skrivelse om ændring af bekendtgørelse om retssikkerhed og administration på det sociale område (Mulighed for medlemmer af handicapråd for at fraskrive sig diæter) (Til samtlige kommuner m.fl.) Indenrigs- og socialministeren har underskrevet vedlagte bekendtgørelse om ændring af bekendtgørelse om retssikkerhed og administration på det sociale område (Mulighed for medlemmer af handicapråd for at fraskrive sig diæter). Bekendtgørelsen træder i kraft den 1. juli 2009.
 Med bekendtgørelsen gives medlemmer af handicapråd i kommunerne mulighed for at fraskrive sig modtagelsen af diæter for arbejdet i rådene, da dette i særlige tilfælde kan have betydning for størrelsen af de pågældendes sociale ydelser, hvorved medlemmet kan lide et samlet økonomisk tab. Ændringen har virkning for diæter vedrørende møder, der afholdes efter bekendtgørelsens ikrafttræden.
 Med lov nr. 316 af 28. april 2009 blev en tilsvarende fraskrivelsesmulighed indført for medlemmer af ældreråd og for ikke-kommunalbestyrelsesmedlemmer af kommunale klageråd, ligeledes med virkning fra 1. juli 2009.
Indenrigs- og Socialministeriet, den 8. juni 2009 Elsebeth Jarl Brunés Bilag 1 Bekendtgørelse om ændring af bekendtgørelse om retssikkerhed og administration på det sociale område (Mulighed for medlemmer af handicapråd for at fraskrive sig diæter) Bilag 1 indeholder bekendtgørelse nr. 448 af 8. juni 2009.
 Bekendtgørelsen er udeladt her, da den har været offentliggjort i Lovtidende og findes i Retsinformation.
