Landsskatteretskendelse vedr.
Rette indkomstmodtager af et  

 boksehonorar Klagen vedrører, hvorvidt klageren skal betragtes som rette  

 indkomstmodtager af et boksehonorar.
Landsskatterettens afgørelse Indkomståret 2002 Personlig indkomst Skatteankenævnet har forhøjet  

 klagerens indkomst med 73.372 kr.
Klageren har ikke selvangivet indtægten.
Skatteankenævnets afgørelse  

 stadfæstes Sagens oplysninger Klageren indgik den 1.  

 september 2001 en bokser/manager kontrakt med B, der herefter fungerede som  

 manager for klageren Ifølge kontraktens § 3 modtog  

 manageren 1/3 af de beløb som bokseren indtjente ved de arrangementer  

 manageren  

 indgik efter fradrag af alle transport, trænings- og opholdsudgifter.
Parterne underskrev den 1.  

 oktober 2002 et tillæg til kontrakten.
Det fremgår af dette tillæg, at:
 Dette er et tillæg til  

 bokser/manager kontrakten indgået mellem A og B d. 01-09-2001.
 Så længe det retslige opgør  

 med C ikke er afsluttet vil der ikke bleve udbetalt nogen form for purse,  

 evnt.  

 kampe, da pengene først skal bruges til at afdække udgifterne med.
Når problemerne med C er  

 afsluttet, vil der ved efterfølgende regnskabsårs afslutning, blive afregnet med A. Klageren var den 9. november  

 2002 i kamp mod D.
Der blev beregnet en nettoindtægt på 110.058 kr.
Klageren  

 indtægtsførte ikke sin del af honoraret, i alt. 73.372 kr.
Skatteankenævnets afgørelse Skatteankenævnet har  

 stadfæstet skatteforvaltningens afgørelse og forhøjet klagerens indkomst med  

 73.372 kr.
Skatteankenævnet har henvist  

 til, at § 3 i den oprindelige kontrakt af 1. september 2001, efter nævnets opfattelse, er  

 udtømmende for så vidt angår opgørelsen af det resultat, som skal deles  

 mellem  

 bokseren og manageren.
 Nævnet har anført, at  

 tillægget af 1. oktober 2002 er en aftale om selve udbetalingen af honoraret  

 til kontraktparterne.
 Da der herefter ikke er rejst  

 kritik af den talmæssige opgørelse, som er udarbejdet af den kommunale  

 skattemyndighed, udgør beløbet til deling mellem parterne 110.058 kr.
 Det er således nævnets  

 opfattelse, at begge parter har erhvervet endelig ret til beløbet i 2002, og  

 at  

 aftalen vedrørende udbetalingen ikke udskyder beskatningstidspunktet.
 Der er henvist til  

 statsskattelovens § 4.
Klagerens påstand og argumenter Repræsentanten har fremsat  

 påstand om, at klagerens indkomst nedsættes med 73.372 kr.
 Repræsentanten har gjort  

 gældende, at hele honoraret vedrørende kampen på 110.058 kr. skal  

 indtægtsføres  

 hos B.
Repræsentanten har anført, at  

 klageren kontraktretligt set har fraskrevet sig retten til honorarer forud  

 for  

 indgåelsen af kontrakten vedrørende kampen mod D.
Klageren har ikke modtaget  

 honorar for kampen og først på det tidspunkt, hvor retssagen med C er  

 afsluttet, vil det beløb, der skal udbetales til klageren kunne opgøres.
 På den baggrund er det  

 repræsentantens opfattelse, at klageren ikke har erhvervet endelig ret til  

 beløbet.  

 Først på det tidspunkt, hvor retssagen mod C er overstået, kan beløbet til  

 klageren gøres op, og først på det tidspunkt, har klageren et retskrav på et  

 nærmere angivet beløb.
 Repræsentanten har henvist  

 til statsskattelovens § 4 samt ligningsvejledningens afsnit A.A.1.3.10.
Landsskatterettens bemærkninger og begrundelse Efter statsskattelovens § 4  

 betragtes den skattepligtiges samlede årsindtægter som skattepligtig  

 indkomst.  

 Indtægter skal som hovedregel medregnes ved indkomstopgørelsen, når der er  

 sket  

 endelig retserhvervelse.
Ved indgåelse af  

 bokser/manager kontrakt af 1. september 2001 påtager B sig at være manager  

 for  

 klageren mod at modtage 1/3 af de indtægter, som klageren tjener på  

 arrangementer indgået af B.
Ved tillæg til kontrakten af 1. oktober 2002  

 aftaler parterne, at der ikke vil blive udbetalt honorar til klageren, før en  

 retssag mod en tidligere promoter afsluttes, da eventuelle indtægter først  

 skal  

 medgå til dækning af sagsomkostninger i forbindelse med sagen.
Klageren har ikke ved  

 indgåelse af tillæg til kontrakten givet et blankt afkald på indtægten over  

 for  

 den part, der skal udrede vederlaget.
Tillægget anses derimod for at være en  

 aftale inter partes om udbetaling af vederlaget.  

 Dette ændrer ikke på, at klageren i  

 overensstemmelse med kontrakten har erhvervet ret til 2/3 af det vederlag,  

 som  

 er optjent i forbindelse med kampen mod D.
 Under disse omstændigheder,  

 er det rettens opfattelse, at klageren skal medregne 2/3 af det udbetalte  

 honorar ved indkomstopgørelsen.
 Landsskatteretten stadfæster  

 skatteankenævnets afgørelse.
