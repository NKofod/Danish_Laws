 Ved kgl. resolution af 25. marts 1958 har Danmark ratificeret ovennævnte  

 konvention, hvis franske og engelske tekst lyder som følger (den kinesiske,  

 russiske og spanske tekst udelades her):
 TILLÆGSKONVENTION om afskaffelse af slaveri, slavehandel, samt ordninger  

 og sædvaner, der må sidestilles med slaveri.
 Indledning.
De i nærværende konvention deltagende stater, Som anser frihed for ethvert menneskes ved fødselen erhvervede  

 ret, Som erindrer sig, at De forenede Nationers folk i pagten  

 bekræftede deres tro på menneskets værdighed og værd, Som betænker, at det i verdenserklæringen om  

 menneskerettighederne, kundgjort af De forenede Nationers plenarforsamling  

 som et for alle folk og alle nationer fælles mål, udtales, at ingen må holdes  

 i slaveri eller trældom, og at slaveri og slavehandel under enhver form skal  

 være forbudt, Som anerkender, at der siden afsluttelsen af den i Geneve den 25.  

 september 1926 undertegnede slaverikonvention, der tog sigte på sikkerhed for  

 afskaffelse af slaveri og slavehandel, er gjort yderligere fremskridt henimod  

 dette mål, Som har opmærksomheden henvendt på konventionen af 1930 om  

 tvangsarbejde og på senere indsats fra Den internationale  

 Arbejdsorganisations side, for så vidt angår tvungent eller pligtmæssigt  

 arbejde, Som imidlertid indser, at slaveri, slavehandel, samt ordninger og  

 sædvaner, der må sidestilles med slaveri, endnu ikke er afskaffet overalt i  

 verden, Som derfor har besluttet, at konventionen af 1926, som forbliver i  

 kraft, nu vil være at udbygge med en tillægskonvention til styrkelse af såvel  

 nationale som internationale bestræbelser for afskaffelse af slaveri,  

 slavehandel, samt ordninger og sædvaner, der må sidestilles med slaveri, Er blevet enige om følgende:
 Ordninger og sædvaner, der må sidestilles  

 med slaveri.
 Artikel 1.
 Enhver af de i nærværende konvention deltagende stater vil ved alle i  

 lovgivningsmæssig og anden henseende gennemførlige og nødvendige  

 foranstaltninger gradvis og hurtigst muligt gennemføre fuldstændig  

 afskaffelse eller ophør af de nedenfor angivne ordninger og sædvaner, hvor  

 sådanne fremdeles består, uanset om de falder ind under definitionen af  

 slaveri i artikel 1 i den i Geneve den 25. september 1926 undertegnede  

 konvention angående slaveri.
 Artikel 2.
 For at bringe de i artikel 1 (c) i nærværende konvention omhandlede  

 ordninger og sædvaner til ophør, forpligter deltagerstaterne sig til, vor  

 forholdene kræver der, at foreskrive passende minimumsaldre for ægteskabs  

 indgåelse, og til at fremme anvendelsen af former, der giver brudefolkene  

 mulighed for frit at udtale deres samtykke til ægteskab i nærværelse af en  

 kompetent myndighed, borgerlig eller inden for et trossamfund, samt til at  

 fremme registrering af ægteskaber.
 Slavehandel.
 Artikel 3.
 1. Transport eller forsøg på transport af slaver fra  

 et land til et andet eller medvirken hertil, herunder ved deltagelse i, skal  

 uanset transportmåden anses som en overtrædelse af lovgivningen i de stater,  

 der deltager i nærværende konvention, og personer, der findes skyldige i  

 sådan handling eller medvirken dertil , herunder ved deltagelse i, skal være  

 hjemfaldne til streng straf.
2. a) Deltagerstaterne skal træffe alle virksomme  

 foranstaltninger til at hindre, at skibe og luftfartøjer, der er berettigede  

 til at føre deres flag, transporterer slaver, og til at straffe personer, der  

 gør sig skyldige i sådanne handlinger eller i anvendelse af nationale flag  

 med dette formål for øje; 3. De i nærværende konvention deltagende stater vil  

 udveksle oplysninger til sikring af den praktiske samordning af de af dem  

 trufne foranstaltninger i kampen mod slavehandelen og vil underrette hinanden  

 om ethvert tilfælde af slavehandel og om ethvert forsøg på denne  

 lovovertrædelse, som måtte komme til deres kundskab.
 Artikel 4.
 Enhver slave, der søger tilflugt om bord på et skib tilhørende en af de i  

 nærværende konvention deltagende stater, er ipso facto fri.
 Slaveri samt ordninger og sædvaner, der må  

 sidestilles med slaveri.
 Artikel 5.
 I et land, hvor slaveri eller de i nærværende konventions artikel 1  

 omhandlede ordninger og sædvaner endnu ikke er fuldstændig afskaffede eller  

 ophørte, skal lemlæstelse, brændemærkning eller anden mærkning af en slave  

 eller af en person i ufri stilling - hvadenten det sker for at markere  

 vedkommendes stilling eller som straf eller af nogen anden grund - og  

 medvirken hertil, anses som en overtrædelse af lovgivningen i de i nærværende  

 konvention deltagende stater, og personer, der finder skyldige i en sådan  

 handling, skal være hjemfaldne til straf.
 Artikel 6.
 1. At gøre en anden person til slave eller at bevæge  

 en anden person til at bringe sig selv eller en af ham afhængig person i  

 slaveri og forsøg herpå samt medvirken hertil, herunder ved deltagelse i et  

 komplot til udførelse af sådanne handlinger, skal anses som en overtrædelse  

 af lovgivningen i de i nærværende konvention deltagende stater, og personer,  

 der findes skyldige i en sådan handling, skal være hjemfaldne til straf.
 2. Med forbehold af bestemmelserne i indledningen til  

 konventionens artikel 1 skal bestemmelserne i nærværende artikel, stykke 1,  

 også finde anvendelse på den handling at bevæge en anden person til at bringe  

 sig selv eller en af ham afhængig person i den ufri stilling, som følger af  

 nogen af de i artikel 1 omhandlede ordninger eller sædvaner; det samme gælder  

 forsøg på og medvirken, herunder deltagelse i et komplot til udførelse af  

 sådanne handlinger.
 Definitioner.
 Artikel 7.
I nærværende konvention Samarbejde mellem de deltagende stater og  

 udveksling af oplysninger.
 Artikel 8.
 1. De i konventionen deltagende stater forpligter sig  

 til at samarbejde med hinanden og med De forenede Nationer med henblik på  

 gennemførelsen af ovenstående bestemmelser.
 2. Deltagerne forpligter sig til at sende De forenede  

 Nationers generalsekretær eksemplarer af alle love, forordninger og  

 administrative bestemmelser, der er vedtaget eller sat i kraft for at bringe  

 bestemmelserne i nærværende konvention til udførelse.
 3. Generalsekretæren skal videregive de i medfør af  

 nærværende artikel, stykke 2, modtagne oplysninger til de andre deltagere og  

 til Det økonomiske og sociale Råd som led i dokumentationen til brug ved en  

 debat, som rådet måtte bestemme som til at arrangere med henblik på  

 vedtagelse af yderligere rekommandationer vedrørende afskaffelsen af slaveri,  

 slavehandel eller de i nærværende konvention omhandlede ordninger og  

 sædvaner.
 Slutningsbestemmelser.
 Artikel 9.
 Der kan ikke tages forbehold overfor nærværende konvention.
 Artikel 10.
 Enhver tvist mellem de i konventionen deltagende stater angående dens  

 fortolkning eller anvendelse, som ikke bilægges ved forhandling, skal på  

 begæring af enhver af tvistens parter forelægges Den faste Domstol for  

 mellemfolkelig Retspleje, medmindre vedkommende parter enes om en anden  

 afgørelsesmåde.
 Artikel 11.
1. Nærværende konvention står indtil 1. juli 1957 åben  

 for undertegnelse af enhver stat, som er medlem af De forenede Nationer eller  

 af en af særorganisationerne.
Den skal ratificeres af signatarstaterne, og  

 ratifikationsinstrumenterne skal deponeres hos De forenede Nationers  

 generalsekretær, som skal underrette enhver stat, der har undertegnet eller  

 tiltrådt konventionen.
 2. Efter den 1. juli 1957 står nærværende konvention  

 åben for tiltrædelse af enhver stat, som er medlem af De forenede Nationer  

 eller en af særorganisationerne, eller af enhver anden stat, til hvilken De  

 forenede Nationers plenarforsamling retter en opfordring til tiltrædelse.  

 Tiltrædelse sker ved deponering af et tiltrædelsesinstrument hos De forenede  

 Nationers generalsekretær, som skal underrette alle signatarstater og alle  

 stater, der har tiltrådt konventionen.
 Artikel 12.
 1. Nærværende konvention finder anvendelse på alle  

 ikke selvstyrende områder, formynderskabs- og koloniområder samt andre  

 områder uden for moderlandet, hvis udenrigsanliggender varetages af en  

 deltagerstat; vedkommende part skal, med forbehold af bestemmelserne i  

 nærværende artikels stykke 2, ved undertegnelsen, ratifikationen eller  

 tiltrædelsen afgive en erklæring om, på hvilke områder uden for moderlandet  

 konventionen finder anvendelse  ipso facto som følge af  

 undertegnelsen, ratifikationen eller tiltrædelsen.
2. I tilfælde, hvor forudgående samtykke fra et område  

 uden for moderlandet er nødvendigt i henhold til deltagerstatens eller  

 områdets forfatningslovgivning eller sædvane, skal vedkommende deltagerstat  

 bestræbe sig for at opnå det fornødne samtykke fra det pågældende område  

 udenfor moderlandet inden udløbet af tolv måneder fra dagen for moderstatens  

 undertegnelse af konventionen, og deltagerstaten skal, når samtykke  

 foreligger, underrette generalsekretæren herom.
Konventionen finder  

 anvendelse på det område eller de områder, der angives i notifikationen, fra  

 den dag, på hvilken generalsekretæren modtager notifikationen.
 3. Ved udløbet af den i foregående stykke nævnte  

 tolvmånedersperiode skal vedkommende deltagerstater underrette  

 generalsekretæren om resultaterne af forhandlingerne med de områder uden for  

 moderlandet, for hvis udenrigsanliggender de er ansvarlige, og hvis samtykke  

 til konventionens anvendelse ikke måtte foreligge.
 Artikel 13.
 1. Nærværende konvention træder i kraft den dag, på  

 hvilken to stater er blevet deltagere i den.
 2. Den træder derefter i kraft for hver enkelt stat og  

 område på dagen for deponeringen af vedkommende stats ratifikations- eller  

 tiltrædelsesinstrument eller af notifikationen om konventionens anvendelse på  

 det pågældende område.
 Artikel 14.
 1. Anvendelsen af nærværende konvention inddeles i på  

 hinanden følgende perioder på tre år, af hvilke den første begynder på dagen  

 for konventionens ikrafttræden i overensstemmelse med artikel 13, stykke 1.
2. Enhver deltagerstat kan opsige konventionen ved at  

 tilstille generalsekretæren en meddelelse herom mindst seks måneder før  

 udløbet af den løbende treårsperiode.
Generalsekretæren underretter alle de  

 øvrige deltagere om enhver sådan meddelelse og om datoen for dens modtagelse.
 3. Opsigelser får virkning ved udgangen af den løbende  

 treårsperiode.
4. I tilfælde, hvor nærværende konvention i  

 overensstemmelse med bestemmelserne i artikel 12 er gjort anvendelig på en  

 deltagers område uden for moderlandet, kan vedkommende deltager på et hvilket  

 som helst tidspunkt derefter, med det pågældende områdes samtykke, meddele De  

 forenede Nationers generalsekretær, at konventionen opsiges særskilt for  

 dette områdes vedkommende.
Opsigelsen får virkning et år efter den dag, på  

 hvilken opsigelsen er modtaget af generalsekretæren, som skal underrette alle  

 de andre deltagere om opsigelsen og om dagen for dens modtagelse.
 Artikel 15.
Denne konvention, hvis engelske, kinesiske, spanske, franske og russiske  

 tekster er lige autentiske, skal deponeres i De forenede Nationers  

 sekretariats arkiv.
Generalsekretæren skal udfærdige bekræftede kopier til  

 fremsendelse til de i konventionen deltagende stater og alle andre stater,  

 der er medlemmer af De forenede Nationer og af særorganisationerne.
 TIL BEKRÆFTELSE heraf har de dertil af deres respektive regeringer  

 behørigt befuldmægtigede undertegnet denne konvention på den dato, der er  

 anført udfor deres respektive underskrifter.
 UDFÆRDIGET i De forenede Nationers europakontor i Geneve den syvende  

 september eet tusinde ni hundrede og femtiseks.
For Australien: G.
Jockel.
 For Kongeriget Belgienb: Marc Somerhausen.
 For Bulgarien: Peter Voutov.
For den bjelorussiske socialistiske Sovjetrepublik: K.
Abushkevich.
For Canada: R.
Harry Jay.
 For Ceylon: Arthur Basnayake.
 For Kina: Cheng Paonan.
For Cuba: E.
Portuondo.
 For Czekoslovakiet: Pribyslav Pavlik.
 For Danmark: Ernst Meinstorp.
 For Salvador: Albert Amy.
For Frankrig: E.
Giraud.
For Forbundsrepubliken Tyskland.
Rudolf Thierfelder.
 For Grækenland: Antoine Poumpoura.
 For Guatemala: Dupont- Willemin.
 For haiti: Wesner Apollon.
 For Ungarn: Vitanyi Bela.
For Indien: K.V.
Padmanabhan.
For Irak: K.
Daghistani.
 For Israel: Menahem Kahany.
 For Italien: Federico Pescatori.
 For Liberia:
A.
Dash Wilson.
Arthur B.
Cassell.
For Storhertugdømmet Luxemborug: Elter, For Mexico: E.
Calderon Puig.
 For Kongeriget Nederlandene:
A.F.W.
Lunsingh Meijer.
 For Kongeriget Norge: Johan Cappelen.
For Pakistan: S.S.
Jafri.
 For Peru: Max de la Fuente Locker.
 For Polen: Jurkiewicz.
 For Portugal:
Franco Nogueira.
Adriano Moreira.
For Rumænien: D.
Olteanu.
For San Marino: H.
Reynaud.
 For Sudan: Ahmed Atabani.
For Tyrkiet: T.
Menemencioglu.
 For den ukrainske socialistiske Sovjetrepublik: Mikhailenko.
For De Socialistiske Sovjetrepublikers Union: A.
Chistyakov.
For Det forenede Kongerige Storbritannien og Nordirland: David Scott Fox.
 For Vietnam: Khiem.
For Jugoslavien: G.
Vlahov:
 Konventionen er foruden af Danmark blevet ratificeret eller tiltrådt af  

 følgende lande:
 Den forenede arabiske Republik, Australien, Den bjelorussiske  

 socialistiske Sovjetrepublik, Bulgarien, Cambodia, Ceylon, Czekoslovakiet,  

 Haiti, Israel, Italien, Jordan, Jugoslavien, Laos, Det malayiske  

 Statsforbund, Nederlandene, Pakistan, Rumænien, De Socialistiske  

 Sovjetrepublikers Union, Det forenede Kongerige Storbritannien og Nordirland,  

 Sudan og Ungarn.
 Endvidere har Australien, Italien, Nederlandene og Storbritannien  

 notificeret, at konventionens gyldighed er udvidet til at omfatte områder,  

 for hvis udenrigske anliggender de er ansvarlige.
 For Danmarks vedkommende er konventionen i medfør af artikel 13, stk. 2,  

 trådt i kraft den 24. april 1958.
 Udenrigsministeriet, den 26. november  

 1958.
J.O.
Krag.
