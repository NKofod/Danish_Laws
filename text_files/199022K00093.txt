Nr LSF 93 Forslag til Lov om ændring af lov om anlæg af fast forbindelse over  

 Storebælt Fremsat af trafikministeren (Ikast) den 30. januar 1991 § 1 I lov nr. 380 af 10. juni 1987 om anlæg af fast forbindelse over  

 Storebælt indsættes efter § 20:
» § 20 a.
Selskabet kan oprette datterselskaber, der på  

 forretningsmæssigt grundlag kan udføre rådgivningsvirksomhed i relation til  

 andre faste forbindelser.
Stk. 2. Selskabet kan optage lån til finansiering af  

 datterselskabernes indskudskapital.
Der ydes ikke garanti af statskassen for  

 betaling af renter og afdrag samt andre løbende forpligtelser for disse lån.
 Stk. 3. Staten garanterer ikke for de i stk. 1 nævnte  

 datterselskabers økonomiske forpligtelser.
Stk. 4. For de i stk. 1 nævnte datterselskaber gælder lovgivningen  

 om aktieselskaber.
Bestemmelsen i § 12 finder tilsvarende anvendelse.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Den 4. oktober 1990 blev der fremsat et tilsvarende forslag, der var til  

 1. behandling i Folketinget den 24. oktober 1990, jf.
Folketingstidende 1990  

 sp. 922 f.
Dette forslag, der bortfaldt som følge af udskrivning af valg,  

 genfremsættes uændret.
 I henhold til lov nr. 380 af 10. juni 1987 om anlæg af fast forbindelse  

 over Storebælt forestår A/S Storebæltsforbindelsen projekteringen og som  

 bygherre opførelsen af den faste forbindelse.
I forbindelse hermed har selskabet opbygget en betydelig viden vedrørende  

 planlægning, projektering, etablering og finansiering af den faste  

 forbindelse, og det vil derfor være hensigtsmæssigt, at denne viden kan  

 udnyttes i relation til andre faste forbindelser, herunder vedrørende den  

 faste forbindelse over Øresund og en fast forbindelse over Østersøen.
Som  

 bekendt føres der forhandlinger mellem den danske og svenske regering om  

 Øresundsforbindelsen.
Der er ikke i lov om anlæg af fast forbindelse over Storebælt taget  

 stilling til, hvorvidt A/S Storebæltsforbindelsen selv eller gennem  

 oprettelse af datterselskaber kan udøve erhvervsmæssig rådgivnings- og  

 konsulentvirksomhed.
Regeringen finder det derfor nødvendigt, at en sådan  

 virksomhed udøves i henhold til en udtrykkelig lovhjemmel under hensyn til de  

 særlige regler, der gælder for A/S Storebæltsforbindelsens virksomhed.
Efter forslaget kan A/S Storebæltsforbindelsen oprette datterselskaber med  

 henblik på udøvelse af erhvervsmæssig rådgivnings- og konsulentvirksomhed i  

 relation til andre faste forbindelser, hvilket skal ske på forretningsmæssigt  

 grundlag.
Forslaget indebærer ikke, at et oprettet datterselskab kan varetage  

 opgaven som bygherre vedrørende andre faste forbindelser.
Selskaberne stiftes med en egenkapital, der indbetales af A/S  

 Storebæltsforbindelsen, og der vil kunne optages lån hertil.
Efter forslaget  

 ydes der ikke statsgaranti for betaling af renter og afdrag samt øvrige  

 løbende forpligtelser vedrørende disse lån, og statskassen garanterer ikke  

 for selskabernes økonomiske forpligtelser.
 Selskaberne får ingen eller meget få ansatte, idet rådgivnings- og  

 konsulentvirksomheden vil blive udført af medarbejdere i A/S  

 Storebæltsforbindelsen, og udgifterne herved vil blive faktureret til  

 datterselskaberne, der således afholder de hermed forbundne udgifter, der  

 forudsættes fuldt dækket af indtægter ved rådgivningsvirksomheden.
 Efter forslaget beskikkes medlemmerne af bestyrelsen af trafikministeren,  

 der ligeledes skal godkende vedtægter og forretningsorden.
