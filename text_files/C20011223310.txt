Cirkulæreskrivelse om meddelelse om  

 manglende klagevejledning i forbindelse med afgivelse af tilbud efter en  

 handlingsplan Kommentar m.v.:
 Afslag på eller udeblivelse fra et tilbud efter en  

 handlingsplan eller uddannelsesplan, får ikke dagpengemæssige  

 konsekvenser for medlemmet, hvis AF ikke har givet klagevejledning til  

 medlemmet i forbindelse med afgivelsen af det konkrete tilbud.
 Meddelelse om afgørelsen:
Arbejdsmarkedets Ankenævn har i en konkret sag  

 truffet afgørelse om, at et medlem, der i aktivperioden er udeblevet  

 fra et tilbud efter en individuel handlingsplan, ikke skal miste retten til  

 dagpenge.
Ankenævnet har begrundet afgørelsen med, at medlemmet  

 ikke havde fået vejledning om hans muligheder for at klage over  

 tilbuddet.
Det fremgår, at medlemmet i forbindelse med  

 indgåelsen af den handlingsplan, hvori tilbuddet var indeholdt, fik  

 vejledning om, at han kunne klage over handlingsplanen.
Medlemmet fik derimod  

 i forbindelse med den konkrete afgivelse af tilbuddet ikke vejledning om, at  

 han kunne klage over tilbuddet inden 14 dage.
 Direktoratet skal på denne baggrund anmode  

 a-kasserne om at undersøge hos AF, om der er givet klagevejledning i  

 forbindelse med afgivelse af tilbud efter en handlingsplan eller  

 uddannelsesplan i tilfælde, hvor et medlem afslår eller udebliver  

 fra et sådant tilbud.
 Hvis a-kassen  konstaterer, at AF ikke har givet  

 klagevejledning i forbindelse med afgivelse af tilbud efter en handlingsplan  

 eller uddannelsesplan, kan a-kassen træffe afgørelse om, at  

 afslaget eller udeblivelsen ikke skal have dagpengemæssige konsekvenser  

 for medlemmet.
