 Kommunen meddeler afslag på at udmåle klager boligsikring til en ny  

 bolig, hvor lejen vil overstige halvdelen af klagers husstandsindkomst.
 Kommunen henviser til, at den efter en samlet vurdering af klagers  

 økonomiske og personlige forhold ikke har fundet at kunne bevilge  

 boligstøtte.
 Amtsankenævnet besluttede at pålægge kommunen at udmåle klager  

 boligsikring.
 Nævnet lagde dels vægt på oplysningerne om klagers helbredsforhold,  

 dels oplysningerne om klagers månedlige indtægter og udgifter.
 Nævnet lagde endvidere vægt på oplysningerne om størrelsen af den  

 årlige korrigerede husleje i klagers nuværende og forrige lejemål, samt at  

 klager på baggrund af de foreliggende oplysninger vil være berettiget til  

 samme størrelse boligsikring i sit nye lejemål som i det forrige.
 I et brev af 3/5-90 har ovennævnte klaget over Albertslund kommunes afslag  

 på at udmåle klager boligsikring til hendes nye bolig, jfr. boligstøttelovens  

 § 12.
Klager har som begrundelse for sin klageskrivelse anført, at hun, der  

 indtil 15/3-90 boede i et gårdhavehus med trapper, siden januar 1988 har lidt  

 af bækkenløsning.
På trods af behandlinger i form af fysioterapi og  

 genoptræning, følte klager ikke, at hendes sygdom bedredes, og besluttede  

 herefter i samråd med fysioterapeut og egen læge at flytte i et eetplanshus  

 for at undgå at skulle bevæge sig på trapper.
Klager har endvidere anført, at hun af sin morfars veninde har lånt penge  

 til indskud i den nye bolig.
Lånet er rentefrit og afdrages med 50 kr.  

 månedligt.
 Ved telefonisk henvendelse til sekretariatet har klager den 11/7-90  

 oplyst, at hun således ikke ønsker spørgsmålet vedrørende beboerindskud  

 behandlet i amtsankenævnet.
 Amtsankenævnet har den 17/5-90 modtaget klagen fra kommunen med en  

 udtalelse og kopi af sagens akter.
 Det fremgår af sagen, at klager er 33 år og alene med 3 børn, født  

 december 1980, december 1986 og juli 1988.
 Det fremgår endvidere, at klager siden sin sidste graviditet har lidt af  

 bækkenløsning og har været sygemeldt fra sit arbejde som afspændingspædagog.
 Klager modtager sygedagpenge samt supplerende hjælp i henhold til  

 bistandsloven til loftet 5.200 kr. ( 1/7-90 5.330 kr.). Klager modtager,  

 efter det oplyste, endvidere børnebidrag med normalbidraget samt ordinært og  

 ekstra børnetilskud samt børnefamilieydelse.
Klager har siden 1980 beboet et 4 værelses gårdhavehus i 3 planer på 89  

 kvm. i Albertslund, hvor den månedlige leje androg 3.154 kr. + varme 742 kr.  

 månedligt ialt 3.896 kr.
Klager modtog boligsikring med 1.977 kr., hvorved  

 den månedlige nettohusleje incl. varme androg 1.919 kr.
I brev af 25/1-90 tilbød Vridsløselille Andelsboligforening klager et 4  

 værelses gårdhavehus på 93 kvm. med en månedlig boligafgift på 3.101 kr.,  

 varme 770 kr. månedligt samt glasforsikring + copydan 6 kr. ialt 3.877 kr.  

 månedligt.
Indskud i gårdhavehuset androg 17.961 kr.
Huset var ledigt til  

 indflytning den 15/3-90.
Den 31/1-90 ansøgte klager kommunen om hjælp til beboerindskud til  

 boligen.
Klager oplyste på ansøgningsskemaet, at hun på grund af sin  

 bækkenløsning var blevet henvist til at søge en bolig uden trapper, og at  

 dette var årsagen til ønsket om flytning.
 På baggrund af oplysningerne om klagers økonomiske forhold, beregnede  

 kommunen klagers forventede fremtidige indkomst, jfr. boligstøttelovens § 7  

 til 52.000 kr.:
 Kommunen beregnede endvidere den korrigerede årlige leje i den nye bolig  

 til pr. 15/3-90 39.073 kr. og pr. 1/4-90 til 42.878 kr.
Endelig beregnede kommunen, at klager pr. 15/3-90 ville være berettiget  

 til en månedlig boligsikring med 1.955 kr.
Nævnssekretariatet har beregnet,  

 at klager fra 1/4-90 ville være berettiget til boligsikring med 1.977 kr.  

 månedligt, svarende til højeste månedlige boligsikring.
 Til sammenligning kan anføres, at klagers årlige korrigerede leje pr.  

 1/1-90 i den forhenværende bolig androg 39.740 kr.
 Ved telefonisk henvendelse til Vridsløslille Andelsboligforening den  

 19/7-90 har nævnssekretariatet fået oplyst, at den årlige korrigerede husleje  

 i klagers forhenværende bolig pr. 1/4-90 steg til 40.596 kr.
Der foreligger i sagen udtalelse af 9/11-89 fra klagers fysioterapeut  

 X.X., der oplyser, at hun 2 gange ugentligt behandler klager for  

 bækkenløsning.
X.X. anfører, at det behandlingsmæssigt er meget uheldigt, at  

 klager er nødt til at benytte trapper på grund af husets indretning.
Der er  

 ingen tvivl om, at påvirkningen af bækkenled + sympfyseled er meget større,  

 når trapper nødvendigvis må benyttes mange gange i dagens løb.
 I et brev af 9/2-90 afslog kommunen at yde klager støtte til beboerindskud  

 i det ansøgte gårdhavehus.
 Kommunen henviste til at man efter en samlet vurdering af klagers  

 økonomiske og personlige forhold ikke havde fundet, at det ansøgte kunne  

 bevilges, hverken i form af lån eller kaution for lån.
 Kommunen tilføjede, at afslag på klagers ansøgning bl.a. var givet under  

 henvisning til boligstøttelovens § 12, hvorfor en ansøgning om boligsikring  

 såfremt en sådan blev fremsendt ikke ville blive imødekommet.
 I udtalelse af 16/5-90 til amtsankenævnet har kommunen bl.a. anført, at  

 ansøgningen om boligsikring er maskinelt behandlet, og at klager den 1/5-90  

 har fået afslag på boligsikring via boligsikringssystemet.
 Kommunen har videre anført, at klager efter kommunens opfattelse beboede  

 en fuldt tilfredsstillende bolig, uanset de i sagen foreliggende udtalelser.  

 Nævnssekretariatet har beregnet, at klagers månedlige nettoindtægt pr. 1/7-90  

 andrager:
 Foruden udgifter til telefon, forsikring m.v. har klager udgifter til  

 banklån 500 kr. månedligt samt kontoordninger 300 kr. månedligt.
 Ved telefonisk henvendelse den 3/8-90 har klager oplyst, at hun har  

 fripladser i daginstitution frem til 31/12-89, og at kommunen afholder hendes  

 medicinudgifter.
 Der henvises til boligstøttelovens § 12 sammenholdt med Boligstyrelsens  

 vejledning af 22/10-87, pkt. 6.13.
 Det fremgår heraf, at såfremt lejen overstiger halvdelen af  

 husstandsindkomsten skal kommunalbestyrelsen, efter en samlet vurdering af  

 husstandsmedlemmernes økonomiske og personlige forhold bedømme om boligstøtte  

 kan ydes.
 Lovgrundlaget er vedlagt i kopi til klagers orientering.
Amtsankenævnet har behandlet sagen i et møde afholdt den 23. august 1990  

 og truffet følgende AFGØRELSE:
 Nævnet besluttede på baggrund af klagers telefoniske henvendelse til  

 nævnssekretariatet den 11/7-90 at anse spørgsmålet om beboerindskud for  

 bortfaldet.
 Nævnet besluttede endvidere at pålægge kommunen at udmåle klager  

 boligsikring til dennes bolig fra overtagelsestidspunktet 15/3-90.
 Nævnet har herved dels lagt vægt på oplysningerne om klagers  

 helbredsforhold, dels oplysningerne om klagers månedlige indtægter og  

 udgifter.
 Nævnet har endvidere lagt vægt på oplysningerne om størrelsen af den  

 årlige korrigerede husleje i klagers nuværende og forrige lejemål, samt at  

 klager på baggrund af de foreliggende oplysninger vil være berettiget til  

 samme størrelse boligsikring i sit nye lejemål som i det forrige.
 Det bemærkes, at der er adgang til aktindsigt i overensstemmelse med  

 reglerne i forvaltningsloven og offentlighedsloven.
 Amtsankenævnets afgørelse er endelig, men Boligstyrelsen har mulighed for  

 at optage principielle sager til behandling.
Frist for anmodning herom er 4 uger.
Klagevejledning vedlagt til klager.
