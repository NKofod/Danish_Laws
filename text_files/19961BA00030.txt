Nr BSF 30 Forslag til folketingsbeslutning om tilladelse til kørsel med taxi i  

 busbaner Fremsat af Ole Donner (DF) Kristian Thulesen Dahl (DF) Pia Kjærsgaard (DF)  

 Poul Nødgaard (DF) den 22. oktober 1996 Folketinget opfordrer regeringen til at fremsætte lovforslag om tilladelse til kørsel med taxi i busbaner i alle større danske byer.
Bemærkninger til forslaget Trafikministeriet godkendte den 17. oktober 1995 en ansøgning fra  

 Københavns Kommune om at gennemføre en forsøgsordning med kørsel med taxi i  

 busbanerne på strækningen mellem Christiansborg Slotsplads og Christmas  

 Møllers Plads.
Forsøgsordningen, der løb fra den 1. november 1995 til den 30. juni 1996,  

 var et forsøg på at afprøve, om fremkommeligheden for taxi kunne forbedres  

 uden væsentlige forsinkelser for bustrafikken.
Den pågældende strækning blev  

 valgt, fordi den var en flaskehals for privatbiler og taxi i myldretiden.
 Efter afslutningen på forsøgsordningen i Københavns Kommune om taxis brug  

 af busbanerne, hvilket har vist sig at være en god ide, finder Dansk  

 Folkeparti, at tiden er inde til at gøre denne mulighed permanent i større  

 danske byer, hvor der er afmærkede busbaner.
 Med en sådan ordning vil trafikken komme til at glide bedre til gavn for  

 syge, børn og ældre, der skal til og fra institutioner og lignende opholds-  

 og behandlingssteder.
 Busserne benytter kun disse afmærkede baner nogle gange i timen og endnu  

 sjældnere om aftenen, hvorfor busbanerne i mellemtiden blot tager plads op og  

 dermed virker som en begrænsning på den øvrige trafiks muligheder for at få  

 en jævn og glidende afvikling.
Forslaget om at give taxi tilladelse til at benytte disse busbaner vil  

 samtidig få en positiv effekt for vore turister, der vil få en hurtigere og  

 billigere køremulighed.
For samfundet vil en mindre forurening være en ekstra  

 gevinst, idet der er færre biler, der skal vente i kø og køre i tomgang.
 Forslagsstillerne vil under udvalgsbehandlingen være positive over for at  

 drøfte, om andre presserende transportopgaver kan afvikles i busbanerne såsom  

 sygetransport m.v.
Skriftlig fremsættelse Ole Donner (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om tilladelse til kørsel med taxi i  

 busbaner.
(Beslutningsforslag nr.
B 30).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
