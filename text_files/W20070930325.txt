Pressenævnet fandt, at [K] var en gruppe af  

 personer, der på et objektivt konstaterbart grundlag var afgrænset over for  

 omverdenen, hvorfor [K] havde partsstatus.
Nævnet fandt videre, at [K] var  

 omtalt i artiklerne på en sådan måde, at foreningen havde retlig interesse i  

 at  

 klage til Pressenævnet.
I en retsreportage bør det undgås at nævne  

 personers trosbekendelse eller organisationsforhold, medmindre dette direkte  

 har med sagen at gøre, jf.
Vejledende regler for god presseskik, punkt C.4.  

 Pressenævnet lagde til grund, at medlemskortet var fremlagt under et retsmøde  

 i  

 Tønder-sagen.
Nævnet fandt herefter, at det fremlagte medlemskort til [K]  

 direkte havde med sagen at gøre, og Ekstra Bladet havde derfor ikke  

 tilsidesat  

 god presseskik ved at omtale forholdet.
Pressenævnet fandt, at oplysningen om, at  

 faderen i en pædofilisag var i besiddelse af et medlemskort til [K], kunne  

 være  

 skadelig, krænkende eller virke agtelsesforringende for [K].
Nævnet fandt  

 imidlertid, at [K] ved talsmand [A] havde fået forelagt oplysningen, og  

 Ekstra  

 Bladet havde bragt foreningens kommentar hertil, navnlig med udsagnene  

 såfremt  

 han skulle figurere på medlemslisten, så bliver han omgående  

 ekskluderet,  

 hvis han har fået en ide om, at satanisme har noget at gøre med seksuel  

 udnyttelse af børn, har han ikke fattet en brik af foreningens formål  

 samt  

 pædofile har intet at gøre her.
Nævnet udtalte ikke kritik af det  

 bragte.
Pressenævnets  

 kendelse i sag 2007-6-460 [K] har ved talsmand [A] klaget til Pressenævnet over en artikel  

 i Ekstra Bladet den 12. december 2006, idet man mener, at god presseskik er  

 tilsidesat.
1. Sagsfremstilling Ekstra Bladet bragte den 12. december 2006 forsideoverskriften  

  

 Satanist-sex med lille pige  

  

 og med  

 mindre typer   

  

 Jeg er søn af Fanden  

 sagde far mens han misbrugte grædende datter.
 Samme dag inde i avisen bragte Ekstra Bladet under overskriften  

  

 Tønder-far søn af Satan  

  

 og  

 underoverskriften  

  

 DYSTER AFSLØRING: Tog  

 halskæde fra Satankult på, når han sexmisbrugte sin grædende  

 datter  

  

 en  

 artikel, hvoraf bl.a. følgende fremgår:
Den 47-årige far i Tønder-sagen var i flere perioder af sit liv  

 særdeles optaget af satanisme og voodoo.
Han var ikke blot medlem af  

 foreningen  

[K].
Han gik også rundt med en kæde med Satan-symboler om halsen.
Der er tale  

 om det såkaldte pentagram, der forestiller en stjerne i en ring.
Tror kun på Fanden Symbolet er et af de mest brugte blandt satanister.
 Ifølge Ekstra Bladets oplysninger tog faderen ligefrem halskæden  

 på, når han misbrugte den ældste datter seksuelt.
 - Jeg er medlem af en Satan-klub, hvor man kun tror på Fanden.  

 Jeg er en af Fandens børn, sagde faderen på et tidspunkt til sin grædende  

 datter, mens han misbrugte hende seksuelt.
 Der gik et sus gennem retssalen i Tønder Byret i går, da  

 anklager Helle Just Christensen til alles overraskelse pludselig fremviste  

 faderens medlemskort til [K].
 Kun få tilhørere i den fyldte retssal kendte til denne dunkle  

 side i Tønder-faderens sind.
Bange for onde ånder Ifølge Ekstra Bladets kilder fandt familien et medlemsblad fra [K]  

 i en skrivebordskuffe, da man sidste efterår skulle rydde op i hjemmet efter  

 faderen.
Da den 47-årige mand blev anholdt 24. august sidste år, bar han  

 også halskæden fra Satan-dyrkelsen.
På det tidspunkt havde den 73-årige  

 pensionist [B] netop været på besøg i ejendommen, hvor han havde sex-misbrugt  

 den 11-årige pige.
Andre kilder fortæller, at Tønder-faderen i de senere år blev mere  

 og mere optaget af satanisme og voodoo.
Måske i et forsøg på at finde et svar  

 på, hvorfor han indeholdt så megen ondskab, der ramte både hustru og  

 børn. På samme side bragte Ekstra Bladet under overskriften  

  

 Satanister: Ud med ham  

  

 følgende artikel:
 Danmarks mest forhadte mand får det sorte kort af [K].
 Det okkulte broderskab med 3-400 medlemmer vil hurtigst muligt  

 lyse Tønder-sagens førstebøddel BS i band.
 Talsmanden for foreningen [K], [A], Aalborg, siger til Ekstra  

 Bladet, at den sextiltalte Tønder-far under alle omstændigheder er fortid.
 - Principielt udtaler vi os ikke om medlemsforhold til  

 offentligheden, men jeg tør godt love, at han ingen fremtid har i [K].
 - Politiet er velkomne til at tjekke, om den person, du nævner,  

 er medlem hos os, men de har ikke henvendt sig, siger [A], der samtidig  

 antyder, at BS kan have forfalsket sit medlemskort.
 - Jeg kan dog godt røbe, at såfremt han skulle figurere på  

 medlemslisten, så bliver han omgående ekskluderet.
 - Hvis han har fået en ide om, at satanisme har noget at gøre  

 med seksuel udnyttelse af børn, har han ikke fattet en brik af foreningens  

 formål.
- Pædofile har intet at gøre her, siger [A]. 2. Partens synspunkter [K] har anført, at Ekstra Bladet har tilsidesat de Vejledende  

 regler for god presseskik, punkt C.4, ved at fremhæve, at faderen i  

 Tønder-sagen angiveligt skulle være medlem af [K].
Medlemskortet er  

 uvæsentligt  

 for sagen, hvilket er bekræftet af anklageren i sagen, Helle Just  

 Christensen.  

 Medlemskortet skulle påvise datterens gode hukommelse.
Oplysningen er  

 imidlertid  

 brugt til at nedgøre [K] og dets medlemmer og forbinde foreningen med en  

 aktuel  

 pædofilisag.
 Ekstra Bladet har indledningsvis oplyst, at Helle Just  

 Christensen i retten fremviste faderens medlemskort til foreningen [K], og  

 datteren  

 oplyste under sagen, at hendes far påberåbte sig at være barn af Satan, mens  

 han misbrugte hende.
Ekstra Bladet har anført, at avisen omtalte faderens medlemskort  

 til foreningen [K] i et forsøg på at forklare bevæggrundene for faderens  

 adfærd.
Foreningens talsmand har haft lejlighed til at udtale sig om faderens  

 medlemskab i artiklen med overskriften Satanister: Ud med ham.
 3. Pressenævnets  

 afgørelse og begrundelse  

 :
 I sagens behandling har følgende nævnsmedlemmer deltaget:
 Jesper Rothe, Finn Rowold, Lene Sarup og Marianne Druedahl.
Pressenævnet finder, at [K] er en gruppe af personer, der på et  

 objektivt konstaterbart grundlag er afgrænset over for omverdenen, hvorfor  

[K]  

 har partsstatus.
Nævnet finder videre, at [K] er omtalt i artiklerne på en  

 sådan måde, at foreningen har retlig interesse i at klage til Pressenævnet.
I en retsreportage bør det undgås at nævne personers  

 trosbekendelse eller organisationsforhold, medmindre dette direkte har med  

 sagen at gøre, jf.
Vejledende regler for god presseskik, punkt C.4.  

 Pressenævnet lægger til grund, at medlemskortet er fremlagt under et retsmøde  

 i  

 Tønder-sagen.
Nævnet finder herefter, at det fremlagte medlemskort til [K]  

 direkte har med sagen at gøre, og Ekstra Bladet har derfor ikke tilsidesat  

 god  

 presseskik ved at omtale forholdet.
Pressenævnet finder, at oplysningen om, at faderen i en  

 pædofilisag var i besiddelse af et medlemskort til [K], kan være skadelig,  

 krænkende eller virke agtelsesforringende for [K].
Nævnet finder imidlertid,  

 at  

[K] ved talsmand [A] har fået forelagt oplysningen, og Ekstra Bladet har  

 bragt  

 foreningens kommentar hertil, navnlig med udsagnene såfremt han skulle  

 figurere på medlemslisten, så bliver han omgående ekskluderet,  

 hvis han har  

 fået en ide om, at satanisme har noget at gøre med seksuel udnyttelse af  

 børn,  

 har han ikke fattet en brik af foreningens formål samt pædofile  

 har intet at  

 gøre her.
Nævnet udtaler ikke kritik af det bragte.
 Afgjort den 26. marts 2007.
