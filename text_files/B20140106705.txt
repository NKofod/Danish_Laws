Bekendtgørelse om ændring af bekendtgørelse om udgangsstoffer til eksplosivstoffer § 1 I bekendtgørelse nr. 956 af 28. august 2014 om udgangsstoffer til eksplosivstoffer foretages følgende ændringer:
 1. Indledningen affattes således:
»I medfør af § 2 e, § 4 d og § 10, stk. 4, i lov om våben og eksplosivstoffer, jf. lovbekendtgørelse nr. 1005 af 22. oktober 2012, som ændret ved lov nr. 1623 af 26. december 2013 og lov nr. 736 af 25. juni 2014, fastsættes:« 2. I § 2, stk. 1 og 2, ændres »Politidirektøren« til: »Politiet«.
 3. I § 2 indsættes som stk. 3-5:
»Stk. 3. Dispensation efter stk. 1 og 2 til ansøgere med bopæl eller hjemsted i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller Syd- og Sønderjyllands politikreds meddeles af politidirektøren i Midt- og Vestjyllands Politi.
Dispensation efter stk. 1 og 2 til ansøgere med bopæl eller hjemsted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds meddeles af politidirektøren i Københavns Vestegns Politi.
 Stk. 4. Foreninger har hjemsted i den politikreds, hvor foreningen opbevarer de i § 1, stk. 1, eller i bilag I til Europa-Parlamentets og Rådets forordning (EU) nr. 98/2013 om markedsføring og brug af udgangsstoffer til eksplosivstoffer nævnte stoffer og produkter eller i øvrigt må antages at have størst tilknytning.
Stk. 5. Dispensation efter stk. 1 og 2 til ansøgere, der ikke har bopæl eller hjemsted i Danmark, meddeles af politidirektøren i Midt- og Vestjyllands Politi, hvis ansøgeren har sit faste opholdssted i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller Syd- og Sønderjyllands politikreds, eller, hvis ansøgeren ikke har fast opholdssted i Danmark, hvis de i § 1, stk. 1, eller i bilag I til Europa-Parlamentets og Rådets forordning (EU) nr. 98/2013 om markedsføring og brug af udgangsstoffer til eksplosivstoffer nævnte stoffer og produkter opbevares i en af disse politikredse.
Dispensation efter stk. 1 og 2 til ansøgere, der ikke har bopæl eller hjemsted i Danmark, meddeles af politidirektøren i Københavns Vestegns Politi, hvis ansøgeren har sit faste opholdssted i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller, hvis ansøgeren ikke har fast opholdssted i Danmark, hvis de i § 1, stk. 1, eller i bilag I til Europa-Parlamentets og Rådets forordning (EU) nr. 98/2013 om markedsføring og brug af udgangsstoffer til eksplosivstoffer nævnte stoffer og produkter opbevares i en af disse politikredse.« 4. I § 4, stk. 2, ændres »politidirektøren« til: »det stedlige politi«.
§ 2 Bekendtgørelsen træder i kraft den 1. oktober 2014.
