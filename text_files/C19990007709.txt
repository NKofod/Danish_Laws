Cirkulære om optagelse på liste  

 over godkendte almenvelgørende eller på anden måde  

 almennyttige institutioner mv. i henhold til boafgiftslovens § 3,  

 stk. 2. 1) Indledning Efter boafgiftslovens § 3, stk. 2, er  

 skatteministeren bemyndiget til at bevilge boafgiftsfritagelse for arv, legat  

 og forsikringer mv. til offentlige institutioner, den danske folkekirke,  

 valgmenigheder, religiøse samfund, foreninger, selskaber eller  

 stiftelser med almenvelgørende eller andet almennyttigt  

 formål.
 I tilknytning til det årlige TSS-cirkulære om  

 Almenvelgørende eller på anden måde almennyttige fonde,  

 foreninger, stiftelser, institutioner mv. samt religiøse samfund er  

 der mulighed for optagelse i dette liste-cirkulære med markering som  

 godkendt almenvelgørende eller på anden måde almennyttig  

 institution mv. i henhold til boafgiftslovens § 3, stk. 2.
 Optagelse i cirkulæret som godkendt i henhold til boafgiftslovens  

 § 3, stk. 2 efter forhåndsansøgning.
 1. Det årlige TSS-cirkulære indeholder en  

 fortegnelse over institutioner mv, der markeret med 1) og/eller 2) er  

 godkendt i henhold til LL §§ 8 A og/eller 12, stk 3.
 For disse institutioner mv. kan der ikke søges om  

 optagelse i cirkulæret med markering som boafgiftsfritaget i henhold  

 til boafgiftslovens § 3, stk 2, idet de allerede er fritaget efter den  

 generelle bemyndigelse til skifteretter og bobestyrere i § 14 i  

 Skatteministeriets bkg. nr 465 af 26. juni 1998 om boafgifter og gaveafgift  

 mv.
 2. Det årlige TSS-cirkulære indeholder  

 en særlig liste over institutioner mv., som har været godkendt i  

 henhold til LL § 8A , men som ikke længere opfylder betingelserne  

 for godkendelse i henhold til denne bestemmelse.
 Placering på denne særlige liste i  

 cirkulæret har ingen skatte- eller afgiftsmæssige virkninger.
 Institutionerne mv. på denne særlige liste kan  

 uden at afvente en konkret arveerhvervelse søge om optagelse i  

 kommende cirkulærer om almenvelgørende eller på anden  

 måde almennyttige fonde, foreninger, stiftelser, institutioner mv. samt  

 religiøse samfund som godkendt i henhold til boafgiftslovens § 3,  

 stk. 2. Ansøgningen skal indgives til Told- og Skatteregion  

 Nærum.
3. Andre almenvelgørende eller i øvrigt  

 almennyttige institutioner m.v., der allerede har opnået en  

 boafgiftsfritagelse, kan tilsvarende ansøge Told- og Skatteregion  

 Nærum om optagelse i cirkulæret som godkendt i henhold til  

 boafgiftslovens § 3, stk. 2, uden at afvente en konkret  

 arveerhvervelse.
Ansøgningen må være vedlagt kopi af den  

 meddelte boafgiftsfritagelse samt den dagældende fundats eller  

 vedtægt og kopi af den nugældende fundats eller vedtægt,  

 såfremt den afviger fra den førnævnte.
 Ansøgning i andre tilfælde.
 Andre institutioner m.v. kan i forbindelse med en konkret  

 arveerhvervelse ansøge om boafgiftsfritagelse i henhold til  

 boafgiftslovens § 3, stk. 2, som almenvelgørende eller  

 iøvrigt almennyttig institution, og kan i denne forbindelse anmode om  

 at blive optaget på det førstkommende cirkulære over  

 almenvelgørende eller på anden måde almennyttige fonde ,  

 foreninger, stiftelser, institutioner m.v. samt religiøse samfund som  

 godkendt i henhold til LL. § 8A, § 12, stk. 1, eller  

 boafgiftslovens § 3, stk. 2. Ansøgningen indsendes til Told-  

 og Skatteregion Nærum, der behandler anmodninger om boafgiftsfritagelse  

 i henhold til boafgiftslovens § 3, stk. 2, i første  

 instans.
 Betingelse for alle institutioner m.v.
 Der er en betingelse for optagelse og forbliven på  

 listen over godkendte institutioner mv. i henhold til boafgiftslovens  

 § 3, stk. 2, i liste-cirkulæret, at institutionen mv.  

 årligt indsender sit årsregnskab til Told- og Skatteregion  

 Nærum og giver denne meddelelse om eventuelle ændringer i  

 institutionens vedtægter mv.
Ikrafttrædelse Cirkulæret afløser TSS-cirkulære 1998-5  

 (nr. 28 i Ministerialtidende 1998) og har virkning fra 1. juli 1999.
