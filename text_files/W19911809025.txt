Ved ansættelsen af ejendomsværdien for en landbrugsejendom havde  

 skyldrådet anvendt en tillægsparcelværdiprocent på 200. Ejerens konsulent  

 påstod tillægsparcelværdien reduceret med ca. 15%. Han henviste herved til,  

 at der var konstateret et højere salgsprisniveau på Lolland og Falster end i  

 andre egne af landet, og at dette måtte skyldes værdien af adgangen til  

 levering af sukkerroer.
Denne beror på en privatretlig aftale mellem den  

 enkelte ejer og sukkerfabrikken, og der er ikke hjemmel til at tage denne i  

 betragtning ved ejendomsværdiansættelsen, hvorfor tillægsparcelværdien burde  

 reduceres med værdien heraf.
Da landbrugsjord generelt på Lolland og Falster blev afhændet til  

 priser svarende til to gange den ansatte landbrugsmæssige grundværdi, uden at  

 det kunne konstateres, at disse priser specielt var opnået for en ejendom med  

 en eller flere leveringskontrakter eller ejere af frit omsættelige  

 roeandelsbeviser, lagde Landsskatteretten til grund, at de opnåede  

 salgspriser udelukkende måtte ses som et udtryk for selve landbrugsjordens  

 handelsværdi, udnyttet efter de økonomisk bedste dyrkningsformer.
De  

 foreliggende roeandele og kontrakter om levering af roer udgjorde herfra  

 adskilte værdier, bl.a. affødt af den eksisterende markedspolitik inden for  

 EF.
Landsskatteretten fandt således ikke på dette grundlag anledning til at  

 nedsætte tillægsparcelværdien.
 Klageejendommen var en landbrugsejendom med et jordtilligende på 340,2347  

 ha, heraf vej 4,5568 ha, med en i 1606 opført hovedbygning samt et i 1925  

 opført stuehus (ejerbolig) med et bebygget areal på 132 m2, to etager med et  

 samlet bygningsareal på 264 m2, 13 tjenesteboliger samt bygninger til  

 landbrugsdrift.
 Ejendomsværdien var ansat med følgende specifikation:
Konsulent A klagede for ejeren, bl.a. over den af skyldrådet ved 18.alm.  

 vurdering pr. 1. januar 1986 foretagne ansættelse af ejendomsværdien med  

 påstand om nedsættelse til 21.000.000 kr.For så vidt angik ejendomsværdien  

 gjorde klageren gældende, at den ved ansættelsen forudsatte  

 tillægsparcelværdi burde gradueres i nedadgående retning i takt med den  

 enkelte ejendoms arealtilliggende.
Han henviste endvidere til, at de  

 konstaterede høje salgspriser i helt overvejende grad skyldtes, at der på  

 Falster og på Nystedegnen var fri adgang til at erhverve andele i  

 andelsvirksomheden Nykøbing Sukkerfabrik og derved ret til at levere roer til  

 særpris.
Tilsvarende fandtes der på resten af Lolland  

 sukkerroeleveringskontrakter knyttet direkte til de enkelte ejendomme med  

 adgang til levering af kvantum, der varierede fra ejendom til ejendom uden  

 sammenhæng med de enkelte ejendommes samlede areal.
Der forelå, uanset en  

 forskellig aftaleform for levering af sukkerroer fra Lolland til Falster, en  

 klart afsmittende virkning fra adgangen til levering af sukkerroer og derved  

 en klar påvirkning af salgsprisniveauet for landbrugsjord.
Klageren fandt således, at disse forhold var årsagen til et konstateret  

 højere salgsprisniveau for landbrugsejendomme på Lolland og Falster end på  

 Sjælland op til 1986, som skete i takt med en stigning i prisudviklingen på  

 roeandele fra 20.000 kr. til 55.000 kr. pr. andel, svarende til ca. 30.000  

 kr. pr. ha.
Tillægsparcelværdiprocenten burde som følge heraf nedsættes med  

 ca. 15%, idet tilsikring af leverancer til særlige priser var en privatretlig  

 aftale mellem den enkelte ejer og sukkerfabrikken, som der ikke var hjemmel  

 til at tage i betragtning ved ejendomsværdiansættelsen.
 I forbindelse med sagens behandling for Landsskatteretten besigtigede  

 Statsskattedirektoratet (nu Told- og Skattestyrelsen) ejendommen, og  

 indstillede ejendomsværdien 25.850.000 kr. stadfæstet med følgende  

 specifikation:
 Statsskattedirektoratet bemærkede til det af klageren anførte bl.a.:
»Statsskattedirektoratet er ikke enig i konsulent A's ovenfor anførte  

 betragtninger vedrørende sukkerroekontrakter og prisniveau i øvrigt.
Der  

 findes ca. 1.800 kontraktavlere til DDS og ca. 1.400 avlere til  

 andelsfabrikken i Nykøbing, således at der er i alt ca. 3.200 avlere på  

 Lolland-Falster.
Sammenholdt med, at der er ca. 3.500 selvstændige  

 landbrugsejendomme over 10 ha på Lolland-Falster, synes betingelsen for at  

 alle ejendomme med egnet jord har adgang til at dyrke og levere sukkerroer  

 således stort set opfyldt.Under forudsætning af uændret sukkerproduktion og  

 uændrede afregningspriser finder Statsskattedirektoratet ikke, at  

 sukkerroekontrakterne isoleret set vil øve særlig indflydelse på prisniveauet  

 for landbrugsejendomme, efter som stort set alle ejendomme har  

 leveringsmuligheder.
Sukkerroekontrakterne må efter Statsskattedirektoratets opfattelse  

 sidestilles med andre former for leveringskontrakter, der indgås mellem  

 landmænd og deres aftagere (f.eks. vedrørende kartofler, frø, udsæd m.v.)  

 eller aftaler mellem en hvilken som helst anden ejer af en erhvervsejendom og  

 hans aftagere.« Landsskatteretten besigtigede ejendommen.
 Retten bemærkede, at ejendomsværdien i henhold til bestemmelserne i  

 vurderingslovens § 6, jf. § 9, stk. 1, skal ansættes til handelsværdien på  

 vurderingstidspunktet af den faste ejendom i dens helhed.
 Endvidere bemærkedes, at ifølge vurderingslovens § 14, stk. 1, skal jord  

 for landbrugsejendomme for hvilke forholdene er ensartede, ansættes til samme  

 beløb pr. arealenhed uden hensyn til, om jorden hører til en større eller en  

 mindre ejendom.
Til opnåelse heraf vil jorden af disse ejendomme være at ansætte pr.  

 arealenhed efter, hvad jord af beskaffenhed og beliggenhed som det pågældende  

 jordstykke må antages efter egnens priser at ville koste ved salg i ubebygget  

 stand, når jorden tænkes at høre til en middelstor bondegård i middelgod  

 kultur.
Er ejendommens tilliggende af væsentlig forskellig beskaffenhed eller  

 beliggenhed, ansættes hver af de pågældende dele for sig, jf.  

 vurderingslovens § 14, stk. 2.
 Ifølge § 14, stk. 3, ansættes grundværdien på grundlag af jordens tilstand  

 lige efter høst.
Retten udtalte, at udgangspunktet for ansættelsen af landbrugsejendommens  

 grundværdi således var salgsprisen for jord af tilsvarende beliggenhed og  

 beskaffenhed.
Ligningsrådet udøvede skønnet herover, og afgav vejledende  

 udtalelser om grundværdiansættelsen for landbrugsejendomme.
Herefter foretog  

 vurderingsmyndighederne de afvigelser, som forskelle i beskaffenhed og  

 beliggenhed kunne betinge.
Særlige afsætningsmuligheder for produkter kunne  

 således betinge en højere ansættelse.
 Det var for Landsskatteretten oplyst, at der på ca. 1/3 af de  

 landbrugsmæssigt anvendte arealer på Lolland og Falster blev dyrket  

 sukkerroer i henhold til enten afsætningskontrakter med De Danske  

 Sukkerfabrikker eller til andelsbeviser i Andelsfabrikken  

 »Nykøbing«, samt at dyrkningen af jorderne i almindelighed foregik  

 i treårsskift mellem roer, hvede og en tredje hensigtsmæssig dyrkningsmæssig  

 udnyttelse.
 Landsskatteretten bemærkede, at andelsbeviser, der indebærer adgang til  

 afsætning af produkter samt leveringskontrakter, der tilsikrer en ejendom  

 mulighed for til særlige priser at få aftaget bestemte kvanta, begrebsmæssigt  

 og beskatningsmæssigt adskiller sig fra de værdier, der forudsættes at indgå  

 under værdiansættelsen af den samlede faste ejendom.
 Det påhvilede således klageren at godtgøre, at der var en sådan nær og  

 direkte forbindelse mellem de salgspriser, der kunne opnås for landbrugsjord  

 på Lolland og Falster og de foreliggende leveringskontrakter og andele, at  

 det ville være berettiget at reducere de konstaterede priser på jord, der  

 dannede grundlag for bl.a. tillægsparcelværdiprocenterne med en skønsmæssigt  

 ansat værdi af leveringsrettighederne.
 Boniteten af jord beliggende på Lolland og Falster var ifølge det  

 foreliggende højere end af landbrugsjord for landets øvrige dele, hvilket  

 også ved tidligere vurderinger havde givet grundlag for fastsættelse af  

 højere tillægsparcelværdier i forhold til resten af landet, i det omfang  

 landbrugsmæssige grundværdier var lavere end de konstaterede salgspriser.  

 Jorden sammenholdt med områdets beliggenhed måtte således betegnes som  

 særdeles velegnet til dyrkning af en række landbrugsprodukter.
Der forelå imidlertid generelt alene en regulering med hensyn til de  

 kvoter, der var garanteret aftaget til særpriser for sukkerroedyrkningens  

 vedkommende.
En udnyttelse af jorden til dyrkning og afsætning af sukkerroer  

 udover de garanterede kvoter indebar således lavere afregningspriser i takt  

 med overskridelsens størrelse, og en overdyrkning fandt kun sted i det  

 omfang, afsætningsprisen var så høj, at det bedre kunne betale sig at dyrke  

 roer end at overgå til dyrkning af hvede m.v.
Ifølge det oplyste var kun ca.  

 30% af det samlede jordbrugsareal udnyttet til dyrkning af sukkerroer, men  

 procenten varierede naturligt efter afregningspriserne.
Landbrugsjord på Lolland og Falster blev generelt afhændet til priser  

 svarende til to gange den ansatte landbrugsmæssige grundværdi, uden at det  

 kunne konstateres, at disse priser specielt var opnået for ejendomme med en  

 eller flere leveringskontrakter eller ejere af frit omsættelige  

 roeandelsbeviser.
Landsskatteretten måtte derfor lægge til grund, at de  

 opnåede salgspriser for landbrugsjord som et gennemsnit på Lolland og Falster  

 udelukkende måtte ses som udtryk for selve landbrugsjordens handelsværdi,  

 udnyttet efter de økonomisk bedste dyrkningsformer, medens de foreliggende  

 roeandele og kontrakter om levering af roer udgjorde herfra adskilte værdier,  

 bl.a. affødt af den eksisterende markedspolitik inden for EF.
 Landsskatteretten fandt således ikke grundlag for at nedsætte  

 tillægsparcelværdien på dette grundlag.
Retten kunne endvidere efter de foreliggende oplysninger, herunder det ved  

 besigtigelsen konstaterede, tiltræde den i Statsskattedirektoratets  

 indstilling foretagne specifikation for så vidt angik grundværdi og værdi af  

 bygningerne.
Derimod fandt retten, at jordens forskelsværdi var for høj, og  

 denne blev nedsat med 3.350.000 kr., hvorefter ejendomsværdien blev nedsat  

 til 22.500.000 kr.
