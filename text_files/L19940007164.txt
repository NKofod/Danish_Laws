 Ved noteveksling i Bangkok den 10. marts og den 5. april 1994 er der  

 indgået en overenskomst mellem Danmark og Thailand, ifølge hvilken den danske  

 regering yder støtte inden for et beløb af 25.572.000 kroner til  

 fiskeritræning på Ranong Landbrugsskole.
Hovedformålet med projektet er at tilvejebringe de fysiske faciliteter og  

 den træningskapacitet på Ranong Agricultural College (RAC), der er nødvendig  

 for at gennemføre tidssvarende uddannelser inden for områderne akvakultur og  

 forarbejdning af fisk.
RAC er en af de få institutioner i Thailand, der  

 tilbyder uddannelse inden for områder, der er relevante for fiskerisektoren.
 Overenskomsten trådte i kraft den 5. april 1994 og forventes gennemført i  

 perioden 1994-98.
