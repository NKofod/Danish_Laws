 Baggrund:
 - Bekendtgørelse af 30. december 1950 om indretningen og brugen af  

 køleanlæg med senere ændringer.
Denne At-meddelelse oplyser om krav til sikkerhedsforanstaltninger ved  

 køle- og fryserum, hvor personer kan gå ind.
I kommentarer gives vejledning  

 om, hvordan kravene kan opfyldes, og oplysning om arbejdstilsynets  

 administrative praksis.
Om køleanlæg, se At-meddelelse nr. 2.05.1 Døre Køle- og fryserum skal være forsynet med en dør, der åbner udad, og som  

 kan åbnes både udefra og indefra.
Kommentar:  Aflåsning er tilladt, men døren skal altid kunne åbnes  

 uhindret indefra.
Kravet kan dog lempes, fx for frugtkølelagre, hvis det på  

 anden måde sikres, at ingen låses inde.
Skydedøre tillades i tilfælde, hvor  

 det ikke er muligt eller rimeligt at installere en hængslet dør.
Der skal i  

 så fald være en nøddør (nødlem) i skydedøren eller et andet tilgængeligt  

 sted.
Belysning Køle- og fryserum skal have el-belysning.
I rum med over 25 kvadratmeter  

 gulv skal der være mindst 2 lamper, hørende til hver sin sikringsgruppe.
 Afbryder for lyset skal sidde inde i rummet.
Kommentar:  Lyset i et køle- og fryserum skal kunne betjenes fra 1  

 afbryder, selvom det er fordelt på 2 eller flere grupper.
Kølerum, der skal  

 passeres for at komme til et bagvedliggende køle- og fryserum, skal have  

 gennemgangsbelysning.
Belysningen i mindre, transportable kølerum kan  

 tilsluttes en stikkontakt uden for kølerummer på betingelse af, at lyset ikke  

 kan slukkes udefra (ved udtagning af stikproppen, afbrydelse på  

 stikkontaktafbryderen eller på anden måde), uden at strømforsyningen til  

 rummets køleaggregat samtidig afbrydes.
Kontrollampe Når lyset tændes i køle- og fryserum, skal der automatisk tænde en rød  

 kontrollampe umiddelbart uden for rummer.
Den viser, at der kan være personer  

 i rummet.
Kommentar:  Kontrollampem kan være anbragt andetsteds end  

 umiddelbart uden for kølerummet, når samme sikkerhed skønnes opnået.
Hvor  

 flere kontrollamper er anbragt samlet, skal det klart fremgå, hvilket rum den  

 enkelte lampe svarer til.
 Kontrollampe kræves ikke for rum med temperatur over 0 grader C, hvis der  

 i dør eller væg er en klar glasrude på mindst 20 x 20 cm eller 20 cm i  

 diameter.
Alarmanlæg Køle- og fryserum skal hvae et alarmanlæg.
Alarmsignalet skal kunne høres  

 af personer uden for rummet.
 Ved alarmen skal der være et skilt med oplysning om, hvad alarmsignalet  

 betyder, og hvad der skal gøres.
Betjeningskontakt til alarmanlægget skal være anbragt umiddelbart inden  

 for kølerumsdøren, så vidt muligt ud for dørgrebet.
I større rum skal der  

 tillige være kontakter andre steder i rummet med højst 10 m indbyrdes  

 afstand.
Ved hver kontakt skal der være et selvlysende skilt.
 Alarmen må kun kunne stoppes fra den kontakt, hvorfra den er startet, og  

 kun ved brug af nøgle eller ved at bryde en plombe.
Alarmanlæg kræves ikke for rum med temperatur over 0 grader C, hvis der i  

 dør eller væg er en klar glasrude på mindst 20 x 20 cm eller 20 cm i  

 diameter.
Døren skal være angivet ved et selvlysende UD-skilt, hvis der fra  

 noget sted i rummet er mere end 3 m til døren.
Er der noget sted i rummet  

 over 10 m til nærmeste dør, skal der med højst 10 m afstand være selvlysende  

 UD-skilt med pil, som viser vej til nærmeste dør.
Kommentar:  Alarmanlægget skal normalt være batteridrevet.
Ved  

 store anlæg, hvor der er fast maskinmester og døgnvagt, kan arbejdstilsynet  

 efter ansøgning i hvert enkelt tilfælde tillade netdrift.
