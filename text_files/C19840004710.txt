 Ved lov nr. 150 af 11. april 1984 er gennemført en række ændringer af  

 stempelloven og en ændring af børsstempelloven.
 Loven, der er vedlagt (* 1), træder i kraft den 1. maj 1984 og har  

 virkning for dokumenter, hvis stempelpligt indtræder samme dag eller senere.
 Der er gennemført følgende ændringer af stempelloven:
 I § 20 er indsat en regel, hvorefter der ikke skal berigtiges stempel for  

 dokumenter, der er omfattet af stempelloven, såfremt afgiften er under 50 kr.  

 Dette gælder dog ikke for veksler, forsikringsdokumenter og lodsedler.
 Vedrører et dokument flere selvstændige retsforhold, der hver for sig  

 medfører stempelafgift, svares afgiften for hvert retsforhold og berigtiges,  

 når den samlede afgift er 50 kr. og derover.
 Forsynes et dokument med en række påtegninger, skal stempelafgiften  

 berigtiges, såfremt den samlede ikke betalte afgift er 50 kr. eller derover.  

 Dette gælder selv om den beregnede afgift for hver påtegning er mindre end 50  

 kr.
I forbindelse med ændringen er stempellovens bestemmelser om  

 stempelfrihed, når vederlaget ifølge dokumentet er under en vis størrelse,  

 ophævet.
Endvidere er mindstegrænserne for stempelafgifter og de  

 stempelbeløb, der skal betales uanset vederlaget ifølge dokumentet, hævet til  

 50 kr.
I § 30 er henvisningen til reglen om domstolsprøvelse i § 26, stk. 2, for  

 afgørelser truffet i henhold til § 29 ophævet.
Afgørelser truffet i henhold  

 til § 28 kan fortsat indbringes for domstolene efter reglerne i § 26, stk. 2.
I § 62, stk. 1, nr. 5 er stempelfritagelsen for dokumenter om  

 sikkerhedsstillelse for opfyldelse af vilkårene i tilladelser til ind- og  

 udførsel af landbrugsvarer over EF's ydre grænser udvidet til at omfatte alle  

 dokumenter om sikkerhedsstillelse over for staten i forbindelse med  

 administrationen af De europæiske Fællesskabers landbrugsordninger.
Endvidere  

 er stempelfritagelsen udvidet til også at omfatte dokumenter om  

 sikkerhedsstillelse over for De europæiske Fællesskaber i forbindelse med  

 administrationen af Fællesskabernes stålordninger.
Foruden de nævnte ændringer af stempelloven er en række af finanslovens  

 tekstanmærkninger om stempelfritagelse overført til stempelloven.
Endvidere  

 er der som konsekvens af ændrede regler om skibsmåling foretaget en ændring  

 af de bestemmelser, hvor skibsmålet bruttoregisterton er anvendt.
Skattedepartementet, den 26. april 1984 J.
Gansted /S.
Boile Nielsen Bilag (Teksten udelades her) (* 1) Lov nr. 150 af 11. april 1984 om ændring af lov om stempelafgift og  

 lov om ændring af lov om en særlig stempelafgift ved overdragelse af  

 offentlige værdipapirer (Stempelafgift og børsstempelafgift).
