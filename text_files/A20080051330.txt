Lov om ændring af lov om en rejsegarantifond (Drift og finansiering af et rejseankenævn) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 315 af 14. maj 1997 om en rejsegarantifond, som ændret ved § 2 i lov nr. 164 af 15. marts 2000 og lov nr. 207 af 29. marts 2004, foretages følgende ændring:
 1. I § 1, stk. 2, indsættes som 3. pkt.:
»Nævnet drives og finansieres i overensstemmelse med lov om forbrugerklager.« § 2 Loven træder i kraft den 1. august 2008.
§ 3 Loven gælder ikke for Færøerne og Grønland, men kan ved kongelig anordning sættes i kraft for disse landsdele med de afvigelser, som de særlige færøske og grønlandske forhold tilsiger.
Givet på Christiansborg Slot, den 17. juni 2008 MARGRETHE R.
