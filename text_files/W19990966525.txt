Kendelse fra Pressenævnet i sag nr.  

 3/1995 En kvinde har klaget til Pressenævnet over  

 Århus Stiftstidendes billedvalg til artikler i bladet den 30. oktober  

 1994, idet hun finder, at bladet har overtrådt god presseskik.
 I lederen i avisen den 21. oktober 1994 hed det under  

 overskriften "Byens bylder" bl.a.:
""BYLDER PÅ BYEN". Sådan blev stofmisbrugernes  

 foretrukne tilholdssteder i Århus Midtby i går karakteriseret af  

  Holger  Hestbæk fra politiets narkoafdeling.
En ganske rammende  

 betegnelse.
 Bylder har det med at være rasende ømme og  

 væmmeligt grimme at se på.
Problemet omkring Vor Frue Kirke og "Spytbakken" ved  

 Bispetorv er både ømtåleligt - og grimt.  

 Ømtåleligt, fordi de hårdest ramte misbrugere og dem, der  

 sælger stofferne, altid vil finde steder i byen at mødes.
Man  

 kan fjerne dem for en tid fra et sted.
Men de dukker op igen og igen.
Grimt,  

 fordi det altid er smerteligt og deprimerende at være vidne til  

 menneskeligt forfald og selvdestruktion.
Dag ud og dag ind.
 Men det foruroligende nye er, at der blandt  

 staklerne af misbrugere er aggressive elementer, der forpester og  

 terroriserer omgivelserne.
GANSKE urimeligt er det, at menighed og ansatte ved Vor  

 Frue Kirke efterhånden ikke kan gennemføre de kirkelige  

 handlinger uden at blive chikaneret af en talstærk skare af  

 alkoholikere og blandings-misbrugere, der hver eneste dag samles lige uden  

 for kirkedøren.
Helt grotesk bliver det, når nogle af dem  

 trænger ind i kirken, stjæler, hærger og overfalder  

 præsten.
 Lige så uacceptable er de voldelige optrin blandt  

 narkomaner og deres leverandører, som området ved Bispetorv/Sct.  

 Clemens Torv og Kannikegade har lagt ryg til gennem måneder.
Det må ganske enkelt bringes til ophør.  

 Bylderne er modne til at blive skåret op." På forsiden af avisen den 30. oktober 1994 var  

 overskriften "Blid kurs spiller fallit - Narko- og alkoholmisbrugere skal  

 spredes med tilbud og tvang, mener kriminolog". I artiklen hed et bl.a.:
"Narkomaner og alkoholiserede sociale tabere har som alle  

 andre brug for et socialt fællesskab.
Problemerne med omgivelserne  

 opstår, når mødestederne bliver for populære.  

 Narko-sælgerne tiltrækkes af den store potentielle kundekreds, og  

 pushernes tilstedeværelse tiltrækker flere narkomaner.
Dermed er  

 ringen sluttet." Artiklen var ledsaget af et billede af klager og 2 andre  

 personer foran kirkedøren.
Klageren stod med en øl i  

 hånden og en cigaret i munden.
Teksten til billedet var:
"Også i går hyggede medlemmer af den  

 uglesete klike sig ved Vor Frue Kirke.
De og alle andre bliver tabere, hvis  

 samfundets udstødte blot jages andre steder hen uden tilbud om  

 alternative væresteder og hjælp, mener kriminologen  

  Jørgen  Jepsen, Århus".
Samme dag var også bragt et andet billede af de  

 samme 3 personer.
På dette billede var klageren ved at drikke en  

 øl.
Teksten til billedet var:
"Frue Kirkeplads i går.
Myndighederne  

 prøver endnu engang at løse problemet med misbrugerne ved at  

 løfte pegefingeren.
Imens stiger presset fra kirken og naboerne, der  

 ønsker alkoholikerne og narkomanerne helt væk fra  

 området." I en artikel inde i bladet var overskriften:
"Menighedsråd: Frue Kirkeplads er en drankerlund -  

 Anlægget skal genetableres som en offentlig plads, kræver kirke  

 og naboer - Vor Frue Kirke i Århus og dens omgivelser presser nu  

 hårdt på for at få misbrugerne væk fra  

 anlægget.
Men i første omgang vil myndighederne prøve at  

 løse problemerne uden et egentligt opholds-forbud." I artiklen hed det bl.a.:
""Det er komplet uforståeligt, at det skal  

 tåles af byens borgere, at to af de mest centrale og kønneste  

 pladser i byen, nemlig Frue Kirkeplads og Bispetorvet/"Spytbakken", skal  

 ødelægges af en begrænset kreds af sociale tabere og  

 misbrugere." Sådan hedder det i et brev til Magistratens 2.  

 afdeling fra firmaet "Advokaterne".
 .....
 Vi kan ganske enkelt ikke leve med misbrugernes  

 chikanerier og trusler mod vore medarbejdere, siger formanden for Vor Frue  

 Kirkes menighedsråd, lærer  Svend  Morville  Schrøder.
Vi skal have Frue Kirkeplads genetableret som en offentlig  

 plads, hvor alle borgere trygt kan færdes og opholde sig.
Som det er  

 nu, har anlægget karakter af en drankerlund.
Ingen udover misbrugerne  

 selv tør bruge det lille grønne anlæg midt i byen." Klageren har bl.a. fremlagt skrivelse af 1. november 1994  

 til Århus Stiftstidende, hvoraf bl.a. fremgår:
"Undertegnede stod med et par andre ved kirken på  

 Frue Kirkeplads.
Pludselig kommer der et større opbud af journalister  

 og pressefotografer ....
De spurgte venligt, om de måtte tage et par  

 billeder.
Da jeg ikke ønsker at vise mig sådan for mine  

 børn henholdsvist ikke ønsker at blive forvekslet med en, der  

 slår præster ned .... eller saboterer gudstjenester, så  

 svarede jeg nej tak.
Fotograferne lovede så, at det kun skulle bruges til  

 internt brug på Journalisthøjskolen.
Selvsagt var min  

 overraskelse stor, da jeg skulle se mig selv på forsiden og  

 længere inde i Århus Stiftstidende den 30.10.94!!!!!! Jeg kan forstå, den lidet troværdige  

 pressefotograf hedder  Jens  Thaysen.
En sådan praksis kan ikke  

 være i overensstemmelse med almindelig presseetik !!!!! Selvom man er  

 på røven, er man vel beskyttet af de samme regler som alle andre  

 ...." Af bladets svar den 2. november 1994 fremgår  

 bl.a.:
 "Jeg har undersøgt forløbet, og der må  

 være tale om en misforståelse/sammenblanding.
Ifølge vor pressefotograf, var han ene pressemand  

 på stedet, da han henvendte sig til tre personer, bl.a.
Dem.
Her  

 fortalte De, at De følte Dem misbrugt dagen før af nogle  

 journalister, der sagde at materialet kun skulle bruges internt på  

 Journalisthøjekolen - og alligevel kom det i radioen.
Pressefotografen spurgte udtrykkeligt, om han måtte  

 fotografere til Århus Stiftstidende, og han fik tilladelse fra alle  

 tre.
Fotografen understregede, at han ikke kendte det konkrete indhold af  

 artiklen, men gav navn og telefonnummer på den journalist, der havde  

 med sagen at gøre, og som man kunne ringe til.
Jeg er ked af, at der åbenbart er forvirring om  

 forløbet ...." Af klagers skrivelse af 14. december 1994 til bladet  

 fremgår bl.a.:
 "Det var Århus Stiftstidendes pressefotograf,  

 der hævdede, at billerne skulle bruges i et projekt internt på  

 journalisthøjskolen.
 .....
Det er ikke en sober og seriøs avis, der om vor bys  

 fattige, hjemløse og til tider misbrugende mennesker, skriver, at  

 nogle af dem "trænger ind i kirken, stjæler, hærger og  

 overfalder præsten." .... Når man ved, at præsten én  

 gang har været udsat for en lussing.
Det er  

 proportionsforvrængning, at hænge en hel gruppe ud i så  

 dramatiske vendinger.
Alle grupper - og hvornår er man i en sådan  

 en? - har brådne kar.
Det er lige meget, om det er  

 taxachauffører, præster, journalister, pressefotografer .... Min  

 tillid er blevet misbrugt! Jeg var aldrig gået med til at skulle  

 udstilles for denne bys offentlighed, som personliggørelsen af "byens  

 bylder", "modne til at blive skåret op." Min familie og frem for nogle,  

 mine børn og forældre har været meget pinligt  

 berørte over at se mig der! Det har været en forfærdelig  

 tid! Send mig i det mindste straks negativerne af billederne,  

 så jeg kan være sikker på, at de ikke bliver bragt  

 igen!" Af bladets svar den 19. december 1994 fremgår  

 bl.a.:
"Tak for Deres brev.
Vi fastholder  

 hændelsesforløbet, som beskrevet i vores brev den 2.11.1994.  

 .......
Vi udleverer ikke vore fotografers negativer, men vil  

 sørge for at både billeder og negativer fjernes fra vort  

 billedarkiv, hvilket sikrer Dem mod, at billederne genanvendes." Til støtte for klagen har [navn] anført, at  

 hun på intet tidspunkt har givet tilladelse til at blive fotograferet  

 til Århus Stiftstidende.
Klageren ville aldrig været gået  

 med til at skulle udstilles for Århus' befolkning som  

 personliggørelsen af "byens bylder" og "modne til at blive  

 skåret op". Specielt klagers forældre og børn har  

 været meget pinligt berørte over at finde klager udstillet  

 på denne måde, og afbildningen har både haft personlige og  

 psykiske omkostninger for klageren.
 I en udtalelse om klagen har Århus Stiftstidende  

 anført, at klageren gav tilladelse til at blive fotograferet.
Fotografierne dokumenterer i sig selv, at dette er  

 tilfældet.
Der er optaget flere motiver af de samme personer på  

 kort afstand, uden at de afbillede personer på nogen måde angiver  

 uvilje mod fotograferingen.
Allerede af denne grund er god presseskik ikke  

 overtrådt.
 Bladet har i øvrigt anført, at billederne,  

 der er taget på en offentligt tilgængelig plads i Århus, er  

 anvendt til at illustrere nogle nuancerede artikler om et socialt problem, og  

 i denne sammenhæng må hensynet til de afbillede personer vige for  

 pressens dækning af en sag med betydelig almen interesse i  

 Århus.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Ulrik Holmstrup og Ole Malmqvist.
 Pressenævnet udtaler:
Der er modstridende forklaringer om, hvorvidt klager har  

 givet samtykke til at blive fotograferet.
Da billederne imidlertid er taget  

 foran Vor Frue Kirke i Århus, på et offentligt sted til brug for  

 artikler, der beskriver et socialt problem netop på dette sted, finder  

 Pressenævnet ikke, at god presseskik er overtrådt.
 Afsagt den 2. marts 1995.
