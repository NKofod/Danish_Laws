Skriftlig fremsættelse (17. december 2003) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 ændring af lov om etablering og benyttelse af en rørledning til transport af  

 råolie  

 og kondensat. (Ændring af reglerne om betaling af rørledningsafgift og  

 dispensationsafgift) (Lovforslag nr.
L 115).
 Lovforslaget skal ses i sammenhæng med forslaget til ændring af  

 kulbrinteskatteloven (L62).
Ændringen af kulbrinteskatteloven med nye regler om  

 overskudsbeskatning medfører, at rørledningsafgiften eller  

 dispensationsafgiften modregnes i kulbrinteskatten hos  

 eneretsbevillingshaveren  

 A.P.
Møller - Mærsk og hos nye rettighedshavere med tilladelse meddelt efter  

 1.  

 januar 2004.
De nye regler er foreslået indført i kulbrinteskatteloven som  

 en opfølgning på aftalen af 29. september 2003 med A.P.
Møller  Mærsk  

 om at  

 fortsætte eneretsbevillingen af 8. juli 1962 indtil 2042. Med ændringen af  

 kulbrinteskatteloven vil eneretsbevillingshaver og nye rettighedshavere blive  

 beskattet efter de nye regler.
De nye regler medfører, at  

 rørledningsafgiften/dispensationsafgiften  

 modregnes i kulbrinteskatten indtil 2012, når aftalen fra 1981 mellem  

 regeringen  

 og enerettighedshaveren vedrørende betaling af rørledningsafgift udløber.
 Samtidig medfører skatteomlægningen, at rørledningsafgiften og  

 dispensationsafgiften modregnes i kulbrinteskatten for de rettighedshavere,  

 der  

 omfattes af det nye skattesystem.
 For at stille alle rettighedshavere lige er det regeringens  

 ønske at også rettighedshavere med tilladelse meddelt før 1. januar 2004 skal  

 have mulighed for at overgå til de nye beskatningsregler.
 Som følge heraf foreslås rørledningsloven ændret, således at  

 bestemmelserne om betaling af rørledningsafgift og dispensationsafgift ikke  

 finder anvendelse fra og med den 9. juli 2012 for de rettighedshavere, der  

 betaler kulbrinteskat efter reglerne i kulbrinteskattelovens kapitel 3 A.
 Forslaget om at ændre rørledningsloven fremsættes allerede nu  

 for at få den samlede regulering af den nye kulbrintebeskatning på plads og  

 af  

 hensyn til de rettighedshavere, som kan vælge, om de vil overgå til den nye  

 overskudsbeskatning.
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
