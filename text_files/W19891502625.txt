 Sygeplejeelev tilberedte et for varmt fodbad til mand med diabetes.
Han fik 1.-2. grads forbrænding.
Patientklagenævnet beklagede overfor  

 den ansvarlige sygeplejerske, at hun havde udvist manglende omhu ved ikke at  

 have instrueret en elev under uddannelse tilstrækkeligt.
5.4.10. Instruktion Klage over sygeplejerske over for varmt fodbad En 72-årig mand, indlagt på grund af diabetes og dårligt blodomløb i  

 benene, får efter et for varmt fodbad en 1.-2. grad forbrænding.
 Fodbadet blev tilberedt af en sygeplejeelev.
Den for patientens pleje ansvarlige sygeplejerske oplyste, at hun havde  

 informeret eleven om fremgangsmåden og om nødvendigheden af forsigtighed med  

 vandtemperaturen.
Imidlertid konstaterede såvel Sundhedsstyrelsen som  

 Patientklagenævnet, at sagsforløbet viste, at instruktionen ikke havde været  

 tilstrækkelig til, i den givne situation hos en patient med nedsat følesans,  

 at forhindre, at eleven gav patienten et for varmt fodbad.
 Såvel Sundhedsstyrelsen som Patientklagenævnet fandt således anledning til  

 kritik af, at eleven ikke havde været tilstrækkelig instrueret om kontrol af  

 vandets temperatur, og der var enighed om, at ansvaret for forløbet burde  

 placeres hos sygeplejersken.
 Patientklagenævnet udtalte således beklagelse over, at pågældende  

 sygeplejerske har udvist manglende omhu, jfr. lov om sygeplejersker § 5, stk.  

 1, ved ikke at have instrueret en elev under uddannelse tilstrækkeligt.
