 VI CHRISTIAN DEN NIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende lov:
§ 1 Ifølge Fødsel erhverves dansk Indfødsret af ægte Barn, hvis Fader har  

 dansk Indfødsret, hvad enten Fødselen foregaar her i Landet eller i Udlandet.
§ 2 Personer, der ikke ifølge Fødsel have erhvervet Indfødsret, men dog ere  

 fødte her i Riget, erhverve Indfødsret, naar de efter Fødselen vedblivende  

 have haft deres Hjemsted her indtil deres fyldte 19 Aar, medmindre  

 vedkommende i Løbet af det sidste Aar for Overøvrigheden (i Kjøbenhavn  

 Magistraten) har afgivet en skriftlig Erklæring om ikke at ville erhverve  

 dansk Indfødsret samt derhos ved fyldestgørende Attest har godtgjort at have  

 Statsborgerret i et andet Land.
Saadan Erklæring skal dog ikke med Virkning  

 kunne afgives af den, der er Barn af en Udlænding, som selv paa denne Maade  

 har gjort sin fremmede statsborgerret gældende.
 Den af en Mand i Medfør af nærværende Paragraf erhvervede Indfødsret  

 tilkommer ogsaa hans Hustru og ægte Børn.
§ 3 Den fremmede Kvinde, som gifter sig med en Mand, der har dansk Indfødsret,  

 erhverver ved Ægteskabet saadan ret.
 Have Ægtefællerne Børn sammen forinden Ægteskabets Indgaaelse, erhverve  

 ogsaa disse Børn, for saa vidt de ere umyndige (under 18 Aar), dansk  

 indfødsret.
§ 4 Dansk indfødsret kan ogsaa erhverves ved Naturalisation i Henholdtil  

 Grundloven 28de Juli 1866 § 51.
 Naturalisation af en Mand omfatter hans Hustru og umyndige ægte Børn,  

 saafremt ikke andet i det enkelte tilfælde fastsættes.
§ 5 Dansk Infødsret tabes af den, som bliver Statsborger i et andet Land.
Ved  

 en Mands Naturalisation i et andet Land taber hans Hustru eller umyndige ægte  

 Børn, saafremt de ikke forblive her i Riget, dansk Indfødsret, men dog kun  

 for saa vidt hans Naturalisation i vedkommende fremmede Land tillige medfører  

 Erhvervelse af Statsborgerret sammesteds for dem.
Den, som ønsker at blive fremmed Statsborger, kan ved kongelig Resolution  

 løses fra sit statsborgerlige Forhold til Danmark.
Løsningen sker paa  

 Betingelse af, at Ansøgeren inden en vis Frist skal være bleven Statsborger i  

 et andet Land.
§ 6 Dansk Indfødsret tabes endvidere af den Kvinde, som gifter sig med en  

 Mand, om ikke har dansk Indfødsret.
Have Ægtefællerne Børn sammen forinden Ægteskabets Indgaaelse, tabe  

 Børnene ligeledes dansk Indfødsret, for saa vidt de ere umyndige paa det  

 Tidspunkt, da Forældrene indgaa Ægteskab.
Ere de ved det nævnte Tidspunkt  

 myndige, bevare de deres danske Indfødsret.
§ 7 Har en dansk Mand eller ugift Kvinde efter sit fyldte 18de Aar eller Enke  

 eller fraskilt Hustru eller Ægteskabets Opløsning i et uafbrudt Tidsrum af 10  

 Aar haft sit Hjemsted i Udlandet, taber den paagældende sin Indfødsret, jfr.  

 dog § 8, medmindre Fraværelsen skyldes et offentligt Hverv for den danske  

 Stat, eller Indfødsretten forbeholdes ved en inden nævnte Tidsrum Udløb for  

 vedkommende danske Gesandtskab eller Konsulat i Overensstemmelse med derom  

 fastsatte Bestemmelser afgiven skriftlig Erklæring.
Saadan Erklæring maa for  

 vedvarende at have Gyldighed gentages inden hvert tiende Aars Udløb, regnet  

 fra sidste Erklærings Afgivelse.
 Adgangen til at afgive den nævnte Erklæring tilkommer dog kun den, som  

 selv er udflyttet, og hans Børn, samt Enker efter saadanne.
 Tabet af dansk Indfødsret efter denne Paragraf omfatter ogsaa vedkommende  

 Mands Hustru og umyndige ægte Børn, for saa vidt de ikke forblive her i  

 Riget.
 De i nærværende Paragraf indeholdte Bestemmelser kunne ved Overenskomst  

 med en fremmed Magt ophæves eller indskrænkes lige over for samme.
§ 8 Den, som ifølge bestemmelserne i § 7 har tabt dansk Indfødsret, men ikke  

 er bleven Statsborger i et andet Land, generhverver sin Indfødsret ved at  

 tage Hjemsted her i Riget eller selv uden dette ved særskilt Tilladelse af  

 kongen.
 Generhverves Indfødsretten paa denne Maade af Manden, tilkommer den ogsaa  

 hans Hustru og umyndige ægte Børn, selv om de beholdte Hjemsted i Udlandet,  

 og uden Hensyn til, om Ægteskabet er stiftet eller Fødselen sket efter  

 Mandens Tab af dansk Indfødsret og Ægteskabet og Fødselen saaledes ikke  

 oprindelig have begrundet dansk Indfødsret for Hustruen og Børnene.
§ 9 Uægte Barn, hvis moder har dansk Indfødsret, erhverver ved Fødselen dansk  

 Indfødsret, hvad enten Fødselen foregaar her i Landet eller i Udlandet.
 I de Tilfælde, hvor ifølge Bestemmelserne i nærværende Lov ægte Barn  

 følger Faderen, retter det uægte Barns statsborgerlige Stilling sig efter  

 Moderens.
 Forandres Moderens statsborgerlige Stilling som Følge af Ægteskab med en  

 anden end Børnenes Fader, sker derved ikke nogen Forandring med Hensyn til  

 Børnenes Indfødsret.
§ 10 Børn, som findes her i Riget, uden at deres statsborgerlige Stilling  

 kendes, anses, indtil andet oplyses, som havende dansk Indfødsret.
§ 11 Lovens § 2 faar Anvendelse ogsaa paa Personer, som ere fødte forinden  

 Lovens Ikrafttræden, men da endnu ikke have opnaaet Indfødsret efter  

 forordning 15de Januar 1776 § 9. De Kvinder faa Indfødsret, som ved Lovens  

 Ikrafttræden leve i Ægteskab med Mænd, der have dansk Indfødsret.
I øvrigt komme Lovens Bestemmelser kun til Anvendelse, saafremt det  

 Forhold, der begrunder Erhvervelse eller Fortabelse af Indfødsret, ligger  

 efter Lovens Ikrafttræden § 12 Denne Lov gør ingen Forandring i Henseende til den Retsstilling, der efter  

 hidtil gældende Regler tilkommer ikke-indfødte som Følge af, at de have taget  

 Bopæl her i Landet eller have haft fast Ophold her en vis Tid.
§ 13 Denne Lov gælder ligesom de ældre Bestemmelser om Indfødsret, i hvis Sted  

 den træder, for alle Dele af den danske Stat.
Den gælder ikke for de Personer, hvem der i Henhold til Fredstraktaten af  

 30te Oktober 1864 Art.
XIX er forbeholdt Indfødsret.
 Hvorefter alle vedkommende sig have at rette.
 GIVET PAA AMALIENBORG, DEN 19DE MARTS  

 1898.
 UNDER VOR KONGELIGE HAAND OG SEGL.
 CHRISTIAN R.
(L.
S.) /BARDENFLETH.
(* 1) Udfærdiget gennem Indenrigsministeriet.
Se Rigstidende for 1897-98:  

 Landst. tid Sp. 1347-54, 1371, 1375-78; Folket.
Tid.
Sp. 37, 771, 3095-3114,  

 3137-38; Till.
A.
Sp. 1943-48; Till.
B.
Sp. 693-96; Till.
C.
Sp. 215-20,  

 267-68. (Jfr.
Rigstidende for 1896-97: Landst.
Tid.
Sp. 267-68, 355-77,  

 687-711, 783; Folket.
Tid.
Sp. 5267-71; Till.
A.
Sp. 2455-72: Till.
B.
Sp  

 1065-76; Till.
C.
Sp. 241-46).
