Fremsat den 9. marts 2004 af Lissa Mathiasen (S),  

 Jytte Andersen (S), René Skau Björnsson (S),  

  

 Lars Kramer Mikkelsen (S) og Jørn Pedersen (S) Forslag til folketingsbeslutning om modernisering af reglerne for  

 udlejning af enkeltværelser Folketinget pålægger regeringen inden den 1. november 2004  

 at fremsætte lovforslag om en modernisering af reglerne for udlejning af  

 enkeltværelser.
Lovforslaget skal indeholde følgende elementer:
 1.  

 	  

    

 Opsigelsesvarslet  

 for lejere af enkeltværelser skal forlænges til 3 måneder.
 2.  

 	  

    

 Udlejer skal kunne  

 idømmes bøde, hvis der kræves en højere leje end tilladt, uanset om  

 huslejenævnet tidligere har afsagt kendelse om lejens størrelse.
 3.  

 	  

    

 Huslejenævnet skal  

 forpligtes til på forespørgsel at oplyse udlejer om niveauet for rimelig leje  

 ved  

 værelsesudlejning og ved forbedringer af lejemålet.
 4.  

 	  

    

 Reglerne for  

 værelsesudlejning gøres præceptive for andelshavere.
Bemærkninger til forslaget Det voldsomme pres på boligmarkedet har de seneste år  

 udløst store stigninger i priserne for leje af værelser.
Det har i  

 kombination  

 med lejelovens mangelfulde beskyttelse af værelseslejere ført til en ganske  

 uholdbar situation for lejere af enkeltværelser, idet de er tvunget til at  

 betale voldsomme overpriser i leje.
Ganske vist kan en værelseslejer klage til huslejenævnet  

 over lejens størrelse med sigte på at få lejen sat ned.
Men eftersom en  

 udlejer  

 efter lejelovens regler kan opsige en værelseslejer med kun 1 måneds varsel,  

 er  

 denne klageadgang ingen reel hjælp for lejeren.
Selv om lejeren får sat lejen  

 ned  

 ved huslejenævnet, er situationen den, at lejeren en måned efter kan stå på  

 gaden uden bolig, fordi denne er blevet sagt op af udlejer.
Og så er den  

 pågældende husvild og på jagt efter et nyt værelse, for blot at rende ind i  

 tilsvarende problemer.
De gældende bestemmelser i boligreguleringslovens §§ 32 og  

 33 giver, hvis opsigelsen skønnes foranlediget ved eller at stå i forbindelse  

 med forsøg på at opnå en urimelig leje eller andre ubillige lejevilkår,  

 mulighed for, at huslejenævnet kan forkaste opsigelsens gyldighed.
Ligeledes  

 kan huslejenævnet, såfremt der er rejst en sag, bestemme, at lejeforholdet  

 ikke  

 kan opsiges uden nævnets godkendelse.
Men disse to bestemmelser anvendes yderst sjældent.
Det  

 skyldes, at huslejenævnene er yderst tilbageholdende med at tvinge parterne  

 til  

 at bo sammen, da udlejning af enkeltværelser ofte betyder et tæt samvær  

 udlejer  

 og lejer imellem.
Herudover kan udlejer efter de gældende regler i  

 boligreguleringslovens § 34 straffes med bøde, hvis udlejer opkræver en  

 højere  

 leje end tilladt.
Dette forudsætter imidlertid efter gældende retspraksis, at  

 det kan påvises, at udlejer med forsæt har opkrævet en højere leje end  

 tilladt.  

 Denne bestemmelse kan derfor i praksis kun anvendes i de situationer, hvor  

 huslejenævnet har været inde at fastsætte en leje, og derfor er denne  

 bestemmelse ofte ikke anvendelig i praksis.
Endelig gælder ovennævnte beskyttelse kun i regulerede  

 kommuner.
Lejere af enkeltværelser i uregulerede kommuner mangler helt denne  

 beskyttelse.
Situationen er derfor således, at værelsesudlejerne reelt  

 har et tagselvbord.
Taberne er de unge og de akut boligsøgende! Dem er der  

 mange af i en tid, hvor der virkelig er mangel på udlejningsboliger.
 Der er derfor efter Socialdemokraternes opfattelse behov  

 for meget hurtigt at regulere reglerne på området, så det sikres, at  

 lovgivningen yder værelseslejerne en rimelig beskyttelse imod  

 værelsesudlejere,  

 der kræver ublu leje, og som udnytter den bestående boligmangel.
 Socialdemokraterne foreslår, at dette sker ved følgende  

 stramninger af lovgivningen:
 1. Opsigelsesvarslet for værelseslejere forlænges  

 fra 1 måned til 3 måneder.
Dette vil sikre, at udlejning af værelser varetages af  

 seriøse udlejere.
Det er vigtigt at være opmærksom på, at en udlejer, såfremt  

 en lejer misligholder sine forpligtelser, efter gældende regler kan hæve  

 lejemålet til fraflytning straks.
 2. Udlejer skal kunne idømmes bøde, hvis der kræves  

 en væsentlig højere leje end tilladt, og uanset om huslejenævnet tidligere  

 har  

 afsagt kendelse om lejens størrelse.
 Dette vil sikre, at udlejer ikke udnytter boligmangelen til  

 »at presse citronen«.
 3. Huslejenævnet skal forpligtes til på  

 forespørgsel at oplyse udlejer om niveauet for rimelig leje ved  

 værelsesudlejning og ved forbedringer af lejemålet.
Som led i disse opstramninger finder Socialdemokraterne det  

 også rimeligt at sikre, at udlejning af værelser kan ske på en tryg og  

 forudsigelig måde for værelsesudlejerne.
Reglerne skal derfor ændres, så det  

 sikres, at udlejerne kan spørge huslejenævnet om, hvad niveauet er for  

 rimelig  

 leje ved værelsesudlejning, ligesom en tilsvarende forespørgselsret er  

 gennemført ved fastsættelse af lejen efter gennemgribende forbedringer af  

 lejemålet.
Dermed vil en værelsesudlejer til hver en tid inden fastsættelse  

 af  

 leje kunne sikre sig, at niveauet er rimeligt, og at denne ikke risikerer at  

 få  

 problemer hermed sidenhen.
 Sådanne ændringer af lovgivningen vil dels sikre, at der  

 ikke opstår disse ulykkelige situationer for værelseslejerne, som der er set  

 mange af i den seneste tid, dels vil ændringerne bidrage til at gøre det mere  

 trygt for udlejerne at leje værelser ud.
 4. Reglerne for værelsesudlejning gøres præceptive  

 for andelshavere.
Efter gældende regler i andelsboliglovgivningen fastsættes  

 reglerne for udlejning af enkeltværelser i vedtægterne for  

 andelsboligforeningen.
Det betyder, at den enkelte andelshaver ikke har samme  

 rettigheder som lejeren eller boligejeren.
Samtidig er det en uhensigtsmæssig  

 bremse for at få et bredere udbud af enkeltværelser til leje.
Forslaget  

 betyder, at den enkelte andelshavers ret til værelsesudlejning ikke kan  

 tilsidesættes i andelsboligforeningens vedtægter.
Det bemærkes, at det  

 forudsættes, at reglerne i øvrigt vedrørende eksempelvis antal værelser,  

 orientering af udlejer etc. følger lejelovgivningens regler.
Skriftlig fremsættelse Lissa Mathiasen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om modernisering af reglerne for udlejning af  

 enkeltværelser.
(Beslutningsforslag nr.
B 143).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
