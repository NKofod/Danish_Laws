 Et rejsebureau annoncerede under overskriften »sommerfartplan  

 fra« med prisen på rejser til en række destinationer, uagtet, de  

 annoncerede priser alene angik tre afgange i perioden april til oktober.  

 Forbrugerombudsmanden udtalte, at uanset man annoncerede med  

 »sommerfartplan« var det vildledende og i strid med  

 markedsføringslovens § 2, stk. 1 at annoncere med den laveste pris i uger,  

 hvor man ikke rent faktisk solgte rejser til den pris.
 Bureauet ændrede herefter annonceringen således, at det med små typer  

 i bunden var anført: »priserne er laveste listepriser.«  

 Forbrugerombudsmanden fandt også denne annoncering vildledende, da det  

 generelt ved annoncering af selskabsrejser med priseksemper, der ikke gælder  

 hele sæsonen, tydeligt må angives, hvilke datoer eller tidsrum priserne  

 vedrører.
Ingen rejser til den annoncerede pris Et rejsebureau indrykkede dagligt i aviserne en annonce, hvor bureauet  

 under overskriften »Sommerfartplan fra« angav de ugentlige  

 rejsedage, afgangstidspunktet samt destinationen og derefter en pris.  

 Annoncen var affattet således:
Sommerfartplan fra Mallorca Meget billigt i august Vi har det største udvalg i hoteller og lejl.
Ring og få et godt tilbud.
 En forbruger havde i begyndelsen af august 1977 forsøgt at købe en rejse  

 til London til den pris, der var angivet i annoncen - 595 kr. -, og da det  

 ikke lykkedes, klagede han til Forbrugerombudsmanden.
Således som annoncen er udformet, må den udmiddelbart forstås således, at  

 det pågældende rejsebureau har afgange til London hver søndag il 16.30 til en  

 pris på 595 kr.
Uagtet annoncen typografisk set kunne have været udformet  

 noget klarere, mente Forbrugerombudsmanden dog, at man måtte forstå ordet  

 »fra« i overskriften således, at priserne på rejserne var  

 »fra«-priser, hvilket for London-rejsens vedkommende betyder, at  

 priserne på denne rejse er fra 595 kr.
Det fremgik af rejsebureauets katalog, at bureauet i sommerhalvåret havde  

 rejser til London fra 3. april til 30 oktober, og at priserne i dette tidsrum  

 var afhængige af afrejsetidspunktet og hotelstandarden.
For det nævnte beløb  

 på 595 kr. kunne man ifølge bureauets katalog få en rejse på een uge ophold  

 på et flersengsværelse på eet bestemt hotel med morgenmad og med afgang den  

 16., 23. eller 30. oktober.
For alle andre rejser med afgange i de 7 månede,  

 som sommerkataloget gjaldt, samt for alle andre hoteller end det nævnte,  

 kostede rejsen mere end 595 kr.
I anledning af sagen udtalte Forbrugerombudsmanden, at uagtet annoncen  

 havde overskriften »sommerfartplan«, var det hans opfattelse, at  

 den foretagne annoncering ved vildledende og således i strid med  

 markedsføringslovens § 2, stk. 1, idet bureauet alene kunne være berettiget  

 til at benytte den laveste prisangivelse ved annoncering i de uger, hvor  

 bureauet rent faktisk solgte rejser til denne pris.
Forbrugerombudsmanden  

 henstillede, at bureauet fremtidigt indrettede sin annoncering i  

 overensstemmelse hermed.
 Bureauet gik derefter over til at benytte følgende annonce:
Priserne er laveste prislistepris Ring og få en godt tilbud I annoncen var således angivet destinationen, de ugentlige ugentlige  

 afrejsedage og prisen for rejserne.
Til opremsningen af disse oplysninger var  

 der nederst, men med mindre bogstaver end de øvrige benyttede, anført  

 følgende: »Priserne er laveste prislistepris«.
I øvrigt var  

 systemet i den tidligere annonce bibeholdt, således at de priser, der var  

 angivet i annoncen, var den laveste pris på de nævnte destinationer i  

 sommerhalvåret, d.v.s. perioden fra den 3. april til 30. oktober.
 I en udtalelse bemærkede Forbrugerombudsmanden, at det ikke ud for de  

 enkelte priser var angivet, at der var tale priser »fra« det i  

 annoncen angivne beløb, og han fandt derfor efter en umiddelbar vurdering den  

 benyttede annonceform vildledende og således i strid med markedsføringslovens  

 § 2, stk. 1.
Forbrugerombudsmanden lagde ved denne afgørelse vægt på, at man ved  

 læsning af annoncen fik det indtryk, at de afgange, der var nævnt, ville  

 kunne erhverves til de opgivne priser, hvilket imidlertid rent faktisk ikke  

 var tilfældet.
Det tillagdes ikke i denne sammenhæng nogen betydning, at man  

 nederst i annoncen med mindre typer havde anført, at priserne »er  

 laveste prislistepris«, både fordi udtrykket »prislistepris«  

 er delvis uforståeligt, og fordi sætningen ved sin typografi og opsætning i  

 øvrigt var lidet iøjenfaldende, og endelig fordi der med hjemmel i  

 markedsføringsloven generelt kunne kræves, at når der i annonceringen for  

 selskabsrejer gives priseksempler, der ikke gælder i hele sæsonen, men kun  

 omfatter bestemte datoer eller visse tidsrum inden for sæsonen, må det  

 tydeligt angives, hvilke datoer eller tidsrum de opgivne priser vedrører.
