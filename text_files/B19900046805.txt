 I medfør af § 1, stk. 4, i lov om jordfordeling mellem landejendomme, jf.  

 lovbekendtgørelse nr. 467 af 22. juni 1990, fastsættes:
 § 1.  Sager om jordfordeling behandles af  

 Jordbrugsdirektoratet og jordbrugskommissionen i det pågældende amt.
 Stk. 2.  Hvis sagen omfatter arealer i flere amter,  

 behandles sagen af jordbrugskommissionen i det amt, hvor hovedparten af de  

 berørte ejendomme er beliggende.
 Stk. 3.  Jordbrugskommissionen indkaldes til det  

 indledende lodsejermøde.
 § 2.  Den udarbejdede jordfordelingsplan forelægges  

 for jordbrugskommissionen på et offentligt møde, hvor Jordbrugsdirektoratet  

 og landinspektøren gennemgår planen, og hvor lodsejerudvalget og lodsejere er  

 indkaldt ved meddelelse i lokale aviser.
§ 3.  Ved afsigelse af kendelse er  

 jordbrugskommissionen beslutningsdygtig, hvis den tiltrædende formand, jf.  

 lovens § 1, stk. 3, og mindst 2 andre medlemmer, herunder eventuelle  

 suppleanter, er til stede.
Ved stemmelighed er formandens stemme afgørende.
§ 4.  Jordbrugskommissionens møder holdes i  

 jordfordelingsområdet eller i nærheden af dette.
De indkaldes af  

 Jordbrugsdirektoratet efter aftale med formanden.
 Stk. 2.  Foreløbig kendelse afsiges inden skæringsdagen,  

 normalt umiddelbart efter det i § 2 nævnte møde.
 Stk. 3.  Mødet med henblik på afsigelse af endelig  

 kendelse afholdes efter udarbejdelsen af den matrikulære berigtigelsessag.
§ 5.  Jordbrugsdirektoratet bistår kommissionen og  

 fører kommissionens protokol.
Henvendelser til og brevveksling med  

 kommissionen i jordfordelingssager sker gennem Jordbrugsdirektoratet.
 Stk. 2.  Jordbrugsdirektoratet tilvejebringer det  

 materiale, der er nødvendigt for kommissionens afsigelse af kendelser, og  

 udarbejder udkast til kommissionens kendelser.
 Stk. 3.  Jordbrugsdirektoratet tilvejebringer grundlag  

 for berigtigelse af jordomlægningerne i matrikel og tingbog og for udbetaling  

 af kontante vederlag m.m.
 Stk. 4.  Jordbrugsdirektoratet bringer  

 jordbrugskommissionens beslutninger og kendelser til udførelse.
 § 6.  Bekendtgørelsen træder i kraft den 1. juli 1990.
