Resumé Den Sociale Ankestyrelse havde i en principiel afgørelse udtalt,  

 at amtsankenævnet er rette instans for klager vedrørende fastsættelse af  

 ansøgningsdato i sager om social pension.
Ansøgningsdatoen er ofte af  

 afgørende betydning for, fra hvilket tidspunkt en eventuel pension tilkendes.  

 Fastsættelse af ansøgningdato var efter ankestyrelsens opfattelse en i  

 forhold  

 til pensionsafgørelsen særskilt afgørelse, truffet af kommunalbestyrelsen.  

 Efter de almindelige klageregler var klageinstansen efter denne opfattelse  

 amtsankenævnet, mens den egentlige pensionsafgørelse, som træffes af  

 revaliderings- og pensionsnævnet, kunne påklages (direkte) til ankestyrelsen.
Ombudsmanden kunne ikke erklære sig enig i denne opfattelse.  

 Efter pensionslovens kompetenceregler skal revaliderings- og pensionsnævnet  

 bl.a. fastsætte tilkendelsestidspunkt.
En konstatering eller bevismæssig  

 bedømmelse af ansøgningstidspunktet i forbindelse med nævnets fastsættelse af  

 tilkendelsestidspunktet kunne ikke efter ombudsmandens opfattelse anses for  

 en  

 selvstændig afgørelse.
Ansøgningstidspunktet må fastsættes af nævnet som en  

 integreret del af pensionsafgørelsen.
Ombudsmanden henviste bl.a. til, at  

 kommunalbestyrelsen efter loven alene har en indstillingsret over for nævnet.
 Klager vedrørende fastsættelse af ansøgningsdato i forbindelse  

 med rejsning af en sag om social pension burde herefter behandles af  

 ankestyrelsen.
 Ombudsmanden henstillede, at ankestyrelsen ændrede sin praksis i  

 overensstemmelse med det anførte. (J. nr. 1989-545-43).
 Klageveje i pensionssager.
 A klagede for B over en  

 afgørelse fra Den Sociale Ankestyrelse.
 Sagens faktiske forløb var i  

 korte træk som følger:
Ved revaliderings- og  

 pensionsnævnets afgørelse af 9. marts 1988 blev B's hustru C tilkendt  

 plejetillæg fra den 1. februar 1988. Kort efter døde hun.
Efterfølgende  

 gjorde  

 B - og senere A som advokat for B - gældende, at myndighederne (navnlig  

 social- og sundhedsforvaltningen i X Kommune) ikke havde efterlevet deres  

 vejledningsforpligtelser.
A anførte bl.a., at socialforvaltningen  

 "burde have rejst en ansøgning om plejetillæg på et betydelig tidligere  

 tidspunkt, alternativt orienteret om muligheden herfor". A anførte  

 herved, at C løbende var i kontakt med socialforvaltningen, som i 1987  

 bevilgede hende forskellige hjælpemidler.
Endvidere anførte A, at  

 hjemmeplejen  

 "fuldt ud må have været klar over afdødes alvorlige sygdom og  

 plejebehov".
 Revaliderings- og  

 pensionsnævnet afviste at være kompetent til at undersøge eller tage stilling  

 til, om en utilstrækkelig vejledning kan bevirke et tidligere  

 tilkendelsestidspunkt.  

 Nævnet anførte følgende som begrundelse for sin afgørelse:
 "... Revaliderings- og  

 pensionsnævnet kan kun tilkende det ansøgte fra det tidspunkt, der er anført  

 som sagens rejsning, i Deres afdøde hustrus tilfælde den 11. januar 1988.  

 Revaliderings- og pensionsnævnet har ikke bemyndigelse til at ændre denne  

 dato.
Såfremt denne ansøgning skal  

 ændres under henvisning til, at kommunen har været vidende om og burde have  

 rejst ansøgning, eller har modtaget oplysninger, der burde foranledige, at  

 ansøgning blev rejst på et tidligere tidspunkt, skal det sociale udvalg tage  

 stilling til, om der er sket en fejl i sagsbehandlingen, der kan foranledige,  

 at ansøgningstidspunktet tilbagedateres..." Nævnet videresendte B's klage  

 til socialforvaltningen i X Kommune, som fastholdt ansøgningsdatoen, bl.a.  

 under henvisning til, at forvaltningen først modtog henvendelse om  

 hjemmehjælp  

 i januar måned 1988.
På baggrund af yderligere en  

 henvendelse fra B videresendte nævnet hans klage til det sociale  

 amtsankenævn,  

 som afviste at være kompetent til at behandle spørgsmålet.
Nævnet begrundede  

 sin afgørelse således:
 "... Ifølge  

 pensionslovens § 59 træffer revaliderings- og pensionsnævnet afgørelse om,  

 fra  

 hvilket tidspunkt betingelserne for tilkendelse af pension, herunder  

 plejetillæg, er opfyldt.
 Uanset, om det ved  

 amtsankenævnets mellemkomst måtte kunne fastslås, at ansøgningen om pension  

 er  

 indgivet til kommunen tidligere end tilkendelsesdatoen, vil amtsankenævnet  

 således ikke have kompetence til at tage stilling til  

 tilkendelsestidspunktet,  

 men må i givet fald tilbagesende sagen til revaliderings- og pensionsnævnet  

 til  

 afgørelse af, om betingelserne var opfyldt fra dette tidligere tidspunkt.
 Som følge heraf er det  

 amtsankenævnets opfattelse, at kommunens angivelse af ansøgningsdato i  

 pensionsskemaet ikke kan opfattes som en afgørelse i henhold til  

 pensionsloven,  

 men alene må betragtes som en faktisk oplysning, der skal indgå i  

 revaliderings- og pensionsnævnets afgørelse i henhold ti pensionslovens § 59,  

 og hvis rigtighed det i givet fald må påhvile revaliderings- og  

 pensionsnævnet  

 at efterprøve i medfør af det almindelige forvaltningsretlige  

 officialprincip.  

 Revaliderings- og pensionsnævnets afgørelse om tilkendelse af pension,  

 herunder tilkendelsesdato, kan inden for 4 uger påklages til den sociale  

 ankestyrelse i henhold til pensionslovens § 50, stk. 2.
Amtsankenævnet afviste  

 således at behandle sagen og tilbagesendte Deres klage til revaliderings- og  

 pensionsnævnet til videre foranstaltning..." Sagen blev herefter ved  

 revaliderings- og pensionsnævnets mellemkomst indbragt for Den Sociale  

 Ankestyrelse.
Nævnet fremsendte samtidig med oversendelsen til Den Sociale  

 Ankestyrelse  

 en genpart af klagen til tilsynsrådet, "idet det er denne instans, der  

 skal behandle klagen over sagsbehandlingen i primærkommunen", jf.  

 nævnets  

 brev af 27. oktober 1988 til B.
Tilsynsrådet afviste i et  

 brev af 2. november 1988 at behandle klagen.
Som et led i begrundelsen for  

 sin  

 afvisning henviste tilsynsrådet bl.a. til, at "tilsynsrådet er afskåret  

 fra at behandle klager over lovligheden af kommunale afgørelser på områder,  

 hvor der er etableret særlige klageveje med hensyn til de pågældende  

 afgørelser.
I Deres sag har man i denne forbindelse bemærket sig, at  

 revaliderings-  

 og pensionsnævnets sekretariat har oversendt Deres klage over kommunens  

 afgørelse med hensyn til tilkendelsestidspunktet for plejetillægget til  

 Deres hustru til den sociale ankestyrelse som rette klagemyndighed." Den Sociale Ankestyrelse  

 meddelte B, at styrelsen ikke fandt grundlag for at foretage videre i sagen  

 vedrørende revaliderings- og pensionsnævnets afgørelse, idet afgørelsen var  

 i overensstemmelse med bestemmelsen i § 33, stk. 1, i lov om social pension.  

 Efter denne bestemmelse kan ydelser efter loven tidligst tilkendes fra den 1.  

 i  

 måneden efter, at der er ansøgt om pension.
 I anledning af klagen anførte  

 jeg bl.a. følgende i et brev til Den Sociale Ankestyrelse:
"... Sagen rejser på  

 denne baggrund spørgsmålet om, hvorvidt myndighederne med rette har afvist at  

 undersøge og vurdere konsekvenserne af en eventuel vejledningsfejl.
De  

 relevante bestemmelser om vejledningspligt findes i forvaltningslovens § 7,  

 stk. 1, og i bistandslovens § 28.
Det er almindeligt antaget,  

 at en myndigheds tilsidesættelse af en vejledningsforpligtelse efter  

 omstændighederne vil kunne være af væsentlig betydning for det nærmere  

 indhold  

 af en afgørelse.
De sager, der er refereret i FOB 1976.245, FOB 1978.564, FOB  

 1978.649, FOB 1981.270, og SM 0-44-88 drejede sig således om, at ansøgerne  

 skulle stilles, som om de havde indgivet ansøgning rettidigt, idet der ikke  

 var  

 givet behørig vejledning om ansøgningskravet.
Jeg henviser endvidere til en  

 Østre Landsrets dom, der er refereret i Ugeskrift for Retsvæsen 1990, s. 263,  

 jf.
FOB 1986.99.
I tilfælde, hvor et  

 vejledningsspørgsmål således er af betydning for det nærmere indhold af en  

 afgørelse, bør klager vedrørende vejledning efter min opfattelse behandles af  

 de myndigheder, der i øvrigt har kompetence til at tage stilling til eller  

 behandle klager over indholdet af afgørelsen, jf. pkt. 21.1 i  

 Socialministeriets Vejledning af 11. januar 1988 om klageregler og tilsyn på  

 det sociale område.
Dette har særlig betydning inden for det sociale område,  

 hvor der ofte er forskellige klageveje for henholdsvis klager over en  

 afgørelses indhold og (rene) formalitetsklager.
Efter § 59, stk. 1, nr. 2, i  

 lov om social pension træffer revaliderings- og pensionsnævnet afgørelser  

 vedrørende tilkendelsestidspunkt for plejetillæg i første instans.
Nævnets  

 afgørelse kan ifølge § 50, stk. 2, indbringes for Den Sociale Ankestyrelse.
På den baggrund anmoder jeg  

 om, at revaliderings- og pensionsnævnet og Den Sociale Ankestyrelse i sine  

 udtalelser nærmere redegør for, hvorfor myndighederne undlod at  

 realitetsbehandle  

 spørgsmålet om, hvorvidt manglende eller utilstrækkelig vejledning kunne  

 bevirke et tidligere tilkendelsestidspunkt..." I sin besvarelse af mit brev  

 anførte ankestyrelsen bl.a. følgende:
 "... Spørgsmålet om  

 hvilken myndighed, der er klageinstans vedrørende fastsættelsen af  

 ansøgningsdato i forbindelse med rejsning af sag om social pension, har først  

 fundet sin endelige afklaring ved ankestyrelsens principielle afgørelse af  

 31.  

 oktober 1989, jf. vedlagte SM P 1/1990.
 Herefter er det  

 amtsankenævnet - og ikke revaliderings- og pensionsnævnet, der vil være rette  

 klageinstans vedrørende spørgsmålet, om hvorvidt en eventuel manglende  

 vejledning kan medføre en ændring af tilkendelsestidspunktet.
 Det følger af klagereglerne i  

 § 50 i lov om social pension, at amtsankenævnets afgørelser er endelige og  

 kun  

 kan indbringes for Den Sociale Ankestyrelse, såfremt sagen er principiel.
 Det må imidlertid erkendes,  

 at ankestyrelsen indtil den i SM P 1/1990 omtalte afgørelse i en række  

 tilfælde  

 i forbindelse med en klage over revaliderings- og pensionsnævnets afgørelse  

 om pension, har overvejet og i visse tilfælde ændret tilkendelsestidspunktet  

 på  

 grundlag af oplysninger i kommunens journalark.
 Ankestyrelsen har tidligere  

 truffet afgørelse om, at en manglende eller mangelfuld vejledning fra en  

 kommune om hjælpemuligheder, kan sidestilles med en ansøgning herom.
 I den heromhandlede sag  

 drejede det sig ikke om, at pensions- eller rådgivningsafdelingen i den  

 pågældende kommunes socialforvaltning eventuelt havde misligholdt sin  

 vejledningspligt, men om hvorvidt hjælpemiddelafdelingen og de tilsynsførende  

 ved hjemmesygeplejen i tilstrækkelig grad - om overhovedet - havde orienteret  

 pensionsafdelingen om ægtefællens tilstand.
Ankestyrelsen fandt ikke, at  

 et sådant spørgsmål faldt indenfor ankestyrelsens kompetence.
Ankestyrelsen  

 har  

 dog ikke været opmærksom på den af ombudsmanden nævnte sag, der er nævnt i  

 FOB  

 1981 s. 270.
 Ankestyrelsen har under  

 hensyn til SM P 1/1990 ikke fundet grundlag for at indhente en redegørelse  

 fra  

 revaliderings-og pensionsnævnet.
 For en ordens skyld bemærkes  

 at plejetillæg kan tilkendes, hvis invaliditeten bevirker, at ansøgeren må  

 have  

 vedvarende pleje eller tilsyn, der nødvendiggør andres stadige nærværelse.
 Om de nærmere betingelser  

 henvises til vedlagte fotokopi af pkt. 89 i Sikringsstyrelsens vejledning af  

 25. januar 1988.
Det vil således være  

 overordentligt vanskeligt at vurdere, om pågældende har opfyldt betingelserne  

 for plejetillæg før ansøgningsdatoen og i givet fald hvor længe...." Efter gennemgang af sagen  

 udtalte jeg følgende i et brev til A:
 "Sagen vedrører dels det  

 generelle spørgsmål om rette instans for klager over tilkendelsestidspunkt i  

 forbindelse med ansøgning om social pension, dels det konkrete spørgsmål om  

 stillingtagen til eventuelle vejledningsfejl i socialforvaltningen i X  

 Kommune.
Efter § 50, stk. 1, i lov om  

 social pension kan afgørelser, der er truffet af kommunalbestyrelsen,  

 påklages  

 til amtsankenævnet, i Københavns og Frederiksberg Kommuner til Den Sociale  

 Ankestyrelse.
Efter § 50, stk. 2, kan afgørelser, truffet af revaliderings-  

 og  

 pensionsnævnene påklages til Den Sociale Ankestyrelse.
Det er Den Sociale  

 Ankestyrelses og Socialministeriets opfattelse, at "fastsættelse af  

 ansøgningsdato" er en afgørelse, der træffes af kommunalbestyrelsen  

 efter  

 § 57, stk. 1, i lov om social pension.
Klager over tilkendelsestidspunkt skal  

 som en konsekvens heraf efter myndighedernes opfattelse rettes til  

 amtsankenævnet.
 Hertil bemærker jeg følgende:
 Efter § 59, stk. 1, nr. 2,  

 afgør revaliderings- og pensionsnævnet bl.a., fra hvilket tidspunkt  

 betingelserne for tilkendelse af pension er opfyldt.
 For nævnets fastsættelse af  

 tilkendelsestidspunkt gælder bestemmelsen i lovens § 33, hvorefter pension  

 udbetales månedsvis forud fra den 1. i måneden efter, at lovens betingelser  

 er  

 opfyldt, dog tidligst fra den 1. i måneden efter, at der er ansøgt om  

 pension.
Som anført i min skrivelse af  

 3. maj 1990 til Den Sociale Ankestyrelse vil manglende eller utilstrækkelig  

 vejledning af en ansøger efter omstændighederne kunne bevirke, at pension må  

 tilkendes med virkning fra et tidspunkt forud for ansøgningen.
I tilfælde,  

 hvor lovens betingelser ikke er opfyldt på tidspunktet for ansøgningen, kan  

 pension først tilkendes med virkning fra det senere tidspunkt, hvor  

 betingelserne er opfyldt, jf. § 33.
Det er således ikke i alle  

 tilfælde, at ansøgningstidspunktet er af afgørende betydning for  

 tilkendelsestidspunktet.  

 Tilkendelsestidspunktet må af nævnet fastsættes efter en bedømmelse af den  

 konkrete sags faktiske oplysninger.
I den forbindelse vil  

 ansøgningstidspunktet  

 være relevant, når det er af betydning for tilkendelsestidspunktet.
En konstatering eller  

 bevismæssig bedømmelse af ansøgningstidspunktet i forbindelse med nævnets  

 fastsættelse af tilkendelsestidspunktet kan efter min opfattelse ikke anses  

 for en selvstændig afgørelse.
Ansøgningstidspunktet fastsættes af nævnet som  

 en integreret del af pensionsafgørelsen.
Der er endvidere ikke tale  

 om, at kommunalbestyrelsen (socialforvaltningen) ved ansøgninger om pension  

 efter lovens §§ 14, 16 og 18 forud for nævnsbehandlingen træffer selvstændig  

 afgørelse om tilkendelsestidspunktet.
Kommunalbestyrelsen har alene en  

 indstillingsret, jf. lovens § 23.
Jeg er derfor ikke enig i  

 myndighedernes opfattelse, hvorefter "det er det sociale udvalg, der  

 efter lov om social pension, § 57, i første instans træffer afgørelse om, fra  

 hvilket tidspunkt der søges om pension", jf.
SM P-nr. - 1/1990 s. 2.
Det tilføjes, at bestemmelsen  

 i § 59, stk. 1, nr. 2, efter min opfattelse også dækker de tilfælde, i hvilke  

 ansøgeren gør gældende, at en eventuel pensionsydelse på grund af den  

 kommunale  

 pensionsafdelings vejledningsmangler bør tilkendes fra et tidspunkt, der  

 ligger forud for ansøgningstidspunktet.
En stillingtagen til en sådan  

 vejledningsmangel har i disse tilfælde efter min opfattelse en så nær  

 sammenhæng med selve vurderingen af tidspunktet for pensionsberettigelsen, at  

 de to spørgsmål bør behandles under et af den samme myndighed, jf.
FOB 81.270  

 og FOB 82.303. Da Den Sociale Ankestyrelse efter lov om social pension § 50,  

 stk. 2, er klageinstans for afgørelser truffet af revaliderings- og  

 pensionsnævnene,  

 er det herefter min opfattelse, at klager over fastsættelse af ansøgningsdato  

 i  

 forbindelse med rejsning af en sag om social pension, bør behandles af Den  

 Sociale Ankestyrelse.
 På denne baggrund har jeg  

 samtidig hermed gjort Den Sociale Ankestyrelse bekendt med min opfattelse og  

 henstillet, at ankestyrelsen ændrer sin praksis i overensstemmelse med det  

 anførte.
Det følger af det anførte, at  

 revaliderings- og pensionsnævnet burde have realitetsbehandlet (B's) klage  

 vedrørende tilkendelsestidspunktet.
En sådan realitetsbehandling har ikke  

 fundet sted.
 Jeg har herefter overvejet,  

 hvorvidt der er grundlag for at jeg tager skridt til, at sagen nu undergives  

 realitetsbehandling i revaliderings- og pensionsnævnet som 1. instans.
