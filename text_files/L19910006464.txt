Ved brevveksling af 7. november og 10. december 1990 mellem Skatteministeriet og Forbundsfinansministeriet er der truffet aftale om, at overenskomsten af 30. januar 1962 mellem Danmark og Forbundsrepublikken Tyskland til undgåelse af dobbeltbeskatning, jf.
Udenrigsministeriets bekendtgørelse nr. 7 af 25. februar 1964, Lovtidende C, med virkning fra den 1. januar 1991 skal udstrækkes til det forenede Tysklands område.
Overenskomsten erstatter fra samme dato overenskomst af 15. december 1980  

 mellem Danmark og Den tyske demokratiske Republik om gensidig fritagelse for  

 beskatning af luftfartsindtægter jf.
Udenrigsministeriets bekendtgørelse nr.  

 95 af 28. oktober 1981, Lovtidende C.
