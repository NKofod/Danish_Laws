 I tilslutning til Udenrigsministeriets bekendtgørelse nr. 126 af 9.  

 november 1979, Lovtidende C, meddeles, at nedennævnte lande med virkning fra  

 de anførte datoer har ratificeret eller tiltrådt den europæiske konvention af  

 15. oktober 1975 om retsstillingen for bø rn født uden for ægteskab:
 Der er fremsat erklæringer og taget forbehold som følger:
 Østrig:
 Ad art. 9: Østrig forbeholder sig ret til ikke at tildele et barn født  

 uden for ægteskab samme ret til arvefølge i boet efter dets far eller et  

 medlem af faderens familie som tildeles et barn født i ægteskab. (Forbeholdet  

 er ikke fornyet i henhold til art. 14, stk. 2 og må derfor formodes udløbet  

 den 29. august 1991).
 Storbritannien:
 Artikel 6, stk. 1 skal ikke anvendes i forhold til Nordirland.
 Artikel 9 anvendes for England, Wales og Nordirland i forhold til børn  

 født udenfor ægteskab kun om faderens og moderens bo.
 Ad art. 13, stk. 2: Konventionen omfatter Guernsey, Herm og Jethou med et  

 forbehold at bestemmelserne i artikel 9 kun gælder for børn født uden for  

 ægteskab, hvis arvefølge i faderens eller moderens bo er bestemt ved  

 testamente.
 Storbritannien erklærer, at artikel 9 og 10 ikke kan fortolkes således, at  

 et barn født uden for ægteskab kan kræve nogen ret til tronfølge, ærestitler  

 eller arv af len.
 Konventionen er udvidet til at omfatte Isle of Man med virkning fra 1.  

 januar 1986. I forhold til Isle of Man tages der forbehold for artikel 6,  

 stk. 1. (Forbeholdet er ikke fornyet i henhold til art. 14, stk. 2 og må  

 derfor formodes udløbet den 1. januar 1991).
 Luxembourg:
Spørgsmålet om, hvem der er mor til barnet fremgår automatisk alene ud fra  

 angivelsen af moderens navn på barnets dåbsattest.
Dog kan spørgsmålet om,  

 hvem der er mor til barnet fastslås juridisk gennem anlæggelse af en retssag,  

 og hvor det bevises ved en lovlig retslig proces, at det omtalte barn er det,  

 som den påståede mor har født.
 Ad art. 3: I tilfælde, hvor den civile lovgivning hindrer ægteskab mellem  

 faderen og moderen på grund af slægtskab, og hvor forældremyndigheden  

 allerede er afgjort til den enes fordel, er det forbudt at afgøre  

 forældremyndigheden til fordel for den anden part.
 Ad art. 4: I tilfælde hvor barnets undfangelse skyldes en voldelig  

 handling mod moderen, er faderskab uden moderens godkendelse ugyldig og skal  

 annulleres efter ansøgning fra moderen eller den offentlige anklager.
 Rumænien:
 Rumænien har fremsat en længere erklæring, der i det væsentligste redegør  

 for, at rumænsk lov er blevet indrettet efter konventionen.
Udenrigsministeriet, den 12. september  

 1996 F.M.
