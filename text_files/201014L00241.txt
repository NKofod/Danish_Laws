Bilag 1 Betænkning afgivet af Kommunaludvalget den 2. december 2010 Betænkning over Forslag til lov om ændring af lov om konkurrencemæssig ligestilling mellem kommuners og regioners egenproduktion og køb af ydelser hos eksterne leverandører i relation til udgifter til merværdiafgift m.v. samt om Momsfondet (Nedlæggelse af Momsfondet) [af indenrigs- og sundhedsministeren (Bertel Haarder)] 1. Udvalgsarbejdet Lovforslaget blev fremsat den 14. oktober 2010 og var til 1. behandling den 5. november 2010. Lovforslaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og indenrigs- og sundhedsministeren sendte den 24. september 2010 dette udkast til udvalget, jf. (2009-10) KOU alm. del  bilag 127. Den 28. oktober 2010 sendte indenrigs- og sundhedsministeren de indkomne høringssvar og et notat herom til udvalget.
Spørgsmål Udvalget har stillet 12 spørgsmål til indenrigs- og sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, DF og KF) indstiller lovforslaget til vedtagelse uændret.
 Et mindretal i udvalget (S, SF, RV og EL) indstiller lovforslaget til forkastelse ved 3. behandling.
Socialdemokratiet og Socialistisk Folkeparti beklager den beskæring af midler til forsknings- og uddannelsesformål med relevans for kommuner og regioner, der sker med vedtagelsen af denne lov.
Der er et stort behov for forskning og uddannelse for at møde de udfordringer, som den offentlige sektor står over for i arbejdet på at bevare velfærdssamfundet og en velfungerende, moderne offentlig sektor.
 Det fremgår af de svar, der er givet af indenrigs- og sundhedsministeren i forbindelse med arbejdet med lovforslaget, at der ikke kompenseres for de besparelser, der sker, men at det forventes, at kommuner og regioner finder midlerne til fortsat arbejde med efteruddannelse andre steder, dvs. ved beskæringer på andre konti med lavere serviceniveau på disse områder til følge.
 Liberal Alliance, Kristendemokraterne, Inuit Ataqatigiit, Siumut, Tjóðveldisflokkurin og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Sophie Løhde (V) Erling Bonnesen (V) Hans Christian Thoning (V) Per Bisgaard (V) Flemming Damgaard Larsen (V) Hans Kristian Skibby (DF) fmd.
Henrik Brodersen (DF) Rasmus Jarlov (KF) nfmd.
Jørgen S.
Lundsgaard (KF) Rasmus Prehn (S) Maja Panduro (S) Thomas Jensen (S) Lennart Damsbo-Andersen (S) Meta Fuglsang (SF) Karl H.
Bornhøft (SF) Johs.
Poulsen (RV) Line Barfod (EL) Liberal Alliance, Kristendemokraterne, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
