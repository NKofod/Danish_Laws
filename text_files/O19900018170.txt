Resumé  


  

 TV-journalist (A) klagede over, at en journalist fra et dagblad (B) havde  

 fået meddelt aktindsigt hos Told- og Skattestyrelsen i noget nærmere angivet  

 materiale 3 dage før A.
De to journalister havde begæret aktindsigt næsten  

 samtidig.
B havde endvidere rettet telefonisk henvendelse til  

 skatteministerens ministersekretær om aktindsigtsbegæringen.
Ombudsmanden udtalte, at det for behandlingen af en  

 akt-indsigtsanmodning principielt er uden betydning, i hvilken form  

 anmodningen  

 er fremsat.
Der findes ikke nogen bestemmelse om, i hvilken rækkefølge  

 begæringer om aktindsigt skal behandles i de tilfælde, hvor flere personer  

 har fremsat begæring.
Ombudsmanden udtalte forståelse for, at pressen af hensyn til  

 konkurrenceforhold inden for nyhedsformidlingen har interesse i, at  

 afgørelsen  

 om aktindsigt i sådanne situationer meddeles samtidig.
Ombudsmanden anså det  

 derfor for ønskeligt, om myndighederne i det omfang, det er muligt, tager  

 hensyn til disse interesser ved meddelelse af aktindsigt.
Dette hensyn havde  

 særlig vægt i et tilfælde som det foreliggende, hvor der var tale om en sag,  

 der var genstand for betydelig presseomtale.
I den konkrete sag fandt ombudsmanden ikke grundlag for at  

 antage, at Skatteministeriet bevidst havde favoriseret B.
Ombudsmanden  

 meddelte dog Skatteministeriet, at det havde været nærliggende, om  

 ministeriet  

 havde imødekommet aktindsigtsanmodningerne samtidig.
Herved lagde  

 ombudsmanden bl.a. vægt på den tid, som ministeriet havde haft til at  

 ekspedere sagen. (J. nr. 1990-665-222).
 Samtidighed ved meddelelse af aktindsigt til pressen.
 A, der var  

 ansat som journalist ved TV 2, klagede over, at en begæring om aktindsigt,  

 som  

 han havde fremsat over for Told- og Skattestyrelsen ved skrivelse af 8.  

 februar 1990 blev besvaret 3 dage efter, at Skattedepartementet havde  

 besvaret  

 en tilsvarende begæring fra Morgenavisen Jyllands-Posten.
Det fremgik af de  

 foreliggende oplysninger, at A ved skrivelse af 6. februar 1990 anmodede  

 Told-  

 og Skattestyrelsen om aktindsigt i al korrespondance med Datacentralen og  

 Kommunedata vedrørende udstedelse af kreditnotaer i 1988 og vedrørende  

 udskydelse  

 af opgaver/betaling til 1989. Endvidere anmodede A om aktindsigt i  

 journaloversigten  

 for al korrespondance med Datacentralen, Kommunedata, Rigsrevisionen og  

 Finansministeriet for 1988, 1989 og 1990 frem til dato.
I skrivelse af 8.  

 februar 1990 anmodede A endvidere om aktindsigt i alle fakturaer og  

 kreditnotaer udstedt af Kommunedata og Datacentralen til  

 Statsskattedirektoratet for månederne december, januar, februar og marts  

 omkring årsskiftet 1985/86, 86/87 og 87/88. A gjorde i begge skrivelserne  

 opmærksom  

 på, at materialet skulle bruges i en række aktuelle nyhedsindslag i TV 2. Han  

 anmodede derfor om hurtig behandling af sagen, idet den var af særlig  

 offentlig  

 interesse.
 Ved to skrivelser dateret den  

 10. marts 1990, der blev telefaxet til Told- og Skattestyrelsen og  

 registreret  

 indgået i Told- og Skattestyrelsen henholdsvis den 7. og 8. marts 1990,  

 anmodede en journalist, B, fra Jyllands-Posten om aktindsigt i eventuelle  

 kreditnotaer for indkomstårene 1985/86, 86/87, 87/88 i  

 Statsskattedirektoratet.  

 Endvidere anmodede han om aktindsigt i korrespondancen mellem  

 Statsskattedirektoratet  

 og Datacentralen fra den 1. oktober til den 1. januar i alle regnskabsår fra  

 1979 til 1989, herunder i eventuelle kreditnotaer fra Datacentralen til  

 direktoratet  

 vedrørende periode.
I skrivelse af 14. marts 1990  

 meddelte Told- og Skattestyrelsen A, at det som led i styrelsens overvejelser  

 i forbindelse med behandlingen af aktindsigtsanmodningen var nødvendigt at  

 få sagen belyst fra flere afdelinger i styrelsen.
Det ville derfor ikke være  

 muligt at besvare A's henvendelse inden for 10-dages-fristen, jf.  

 offentlighedslovens  

 § 16, stk. 2; besvarelsen ville blive søgt fremskyndet mest muligt.
 Ved skrivelse af 30. marts  

 1990 meddelte Told- og Skattestyrelsen A aktindsigt, i det omfang styrelsen  

 fandt ham berettiget hertil.
 Af Jyllands-Postens leder den  

 30. marts 1990 og af en artikel i den samme avis den 31. marts 1990 fremgik  

 det, at avisen den 29. marts 1990 havde fået aktindsigt i materiale svarende  

 til det materiale, som A den 6. og 8. februar 1990 havde anmodet om  

 aktindsigt  

 i.
 I sin klage til mig anførte  

 A, at han havde anmodet om aktindsigt i de pågældende bilag før  

 Jyllands-Posten, men at Skattedepartementet uden om Told- og Skattestyrelsen  

 havde sendt bilagene til Jyllands-Posten 3 dage før, de blev sendt til A.  

 Endvidere anførte A, at § 16, stk. 1, i lov om offentlighed i forvaltningen  

 ikke var blevet iagttaget, idet aktindsigten ikke var givet så hurtigt som  

 muligt.
 I en udtalelse i anledning af  

 klagen anførte Told- og Skattestyrelsen følgende:
 "...indledningsvis  

 bemærkes, at klagerens henvendelse, som er dateret den 8. februar 1990, først  

 ses registreret hos Told- og Skattestyrelsen mandag den 12. marts 1990, men  

 eventuelt er indgået fredag den 9. marts 1990.
 Henvendelsen blev behandlet  

 under ét sammen med en anden aktindsigtsanmodning fra klageren dateret den  

 6. februar 1990, som er registreret indgået hos Told- og Skattestyrelsen den  

 5. marts 1990.
 Som led i behandlingen af  

 aktindsigtsanmodningen var Told- og Skattestyrelsen i telefonisk kontakt med  

 klageren umiddelbart efter modtagelsen af den første anmodning den 5. marts  

 1990. Her blev det aftalt, at anmodningen kunne begrænses til sager på  

 "skattesiden", som er relevante i forhold til budgetsagerne.  

 Klageren  

 oplyste samtidigt, at der var endnu en anmodning om aktindsigt på vej.
I forbindelse med Told- og  

 Skattestyrelsens behandling af aktindsigtsanmodningen var det nødvendigt at  

 få  

 sagen belyst fra flere af styrelsens afdelinger, herunder de relevante  

 funktioner  

 i det tidligere Statsskattedirektorat og Skatte- og Afgiftsstyrelsen.
Denne  

 høring faldt tidsmæssigt sammen med omorganiseringen af Told- og  

 Skattestyrelsen  

 og de hermed forbundne fysiske flytninger af bl.a. budgetfunktionerne,  

 hvilket vanskeliggjorde en hurtigere besvarelse.
Hertil kom, at en række af  

 de  

 regnskabsbilag, som der var begæret aktindsigt i, ikke umiddelbart var i  

 Told-  

 og Skattestyrelsens besiddelse, idet disse månedsvis er videresendt til  

 Rigsrevisionen, uden der systematisk opbevares kopi hos styrelsen.
Bilagene  

 måtte således først rekvireres hos styrelsens kontraktspartnere, før der  

 kunne  

 foretages en samlet vurdering af, i hvilket omfang de ønskede oplysninger  

 kunne  

 kræves udleveret i medfør af offentlighedslovens bestemmelser.
 Behandlingen af klagerens  

 anmodning kunne således ikke gennemføres inden for 10-dagesfristen, som er  

 udgangspunktet i offentlighedslovens § 16, stk. 2. Klageren blev orienteret  

 om dette ved begrundet skrivelse af den 14. marts 1990, hvoraf ligeledes  

 fremgik, at besvarelsen søges fremskyndet mest muligt.
Den 28. marts 1990 fik  

 skatteministeren forelagt Told- og Skattestyrelsens svarskrivelse med bilag  

 med orientering om, at materialet ville blive afsendt den 30. marts  

 1990." I en udtalelse i anledning af  

 klagen anførte Skatteministeriet følgende:
 "...forklaringen på, at  

 udlevering af det ønskede materiale ikke er sket samtidig til  

 "Jyllands-Posten" og til (A) er, at han har valgt en anden  

 fremgangsmåde ved anmodningen om aktindsigt. (A's) anmodning er fremsendt  

 skriftligt, hvorimod "Jyllands-Posten" har kontaktet  

 Skatteministeriet  

 direkte ved den assisterende ministersekretær.
Havde A anvendt samme fremgangsmåde  

 som "Jyllands-Posten" var resultatet blevet det samme, at han havde  

 fået materialet tilsendt af ministersekretæren." A kommenterede udtalelserne  

 således:
 "...
 Skatteministeriets svar er  

 bemærkelsesværdigt, idet brevet fastslår, at der er flere forskellige  

 fremgangsmåder at søge aktindsigter på, og at ventetiden afhænger af, hvilken  

 fremgangsmåde der vælges.
 Efter min opfattelse er der  

 ikke i offentlighedsloven tvivl om, at jeg valgte den korrekte fremgangsmåde,  

 mens Jyllands-Posten teknisk set valgte den forkerte fremgangsmåde.
 Skatteministeriets svar  

 rejser derfor en række principielle spørgsmål:
1) Det fastslås, at en offentlig myndighed kan have flere  

 parallelle måder at behandle sager på.
Hvis borgeren vælger den i loven  

 foreskrevne  

 fremgangsmåde, så kan man få en dårligere behandling, end hvis man vælger en  

 anden fremgangsmåde.
 Hvis den praksis accepteres,  

 så udhules borgernes adgang til en ligelig sagsbehandling.
 2)  

 Hvis Folketingets  

 Ombudsmand godkender Skatteministeriets behandling af denne sag og i  

 særdeleshed ministeriets (udtalelse til ombudsmanden) vil det grundlæggende  

 ændre vilkårene for at søge aktindsigt.
 Journalister vil i så fald  

 være nødt til at søge alle aktindsigter direkte hos ministeren - og muligvis  

 parallelt i styrelsen eller direktoratet - for at være sikker på at få  

 materialet samtidigt med konkurrerende medier.
 En sådan procedure er ikke  

 alene administrativ uhensigtsmæssig, den vil også udhule værdien af  

 klageadgangen  

 til ministeren.
 3)  

 Hvis Folketingets  

 Ombudsmand skulle vælge at acceptere Skatteministeriets svar, vil jeg  

 venligst  

 anmode om, at det bliver fastslået, at aktindsigter i styrelser og  

 direktorater kan søges direkte hos ministeren, og at borgerne har krav på en  

 behandling af en sådan ansøgning.
 I modsat fald vil der opstå  

 to parallelle fremgangsmåder - en hurtig og en langsom - og ministeren vil  

 have  

 adgang til at afgøre, hvem der har adgang til den hurtige fremgangsmåde.
4)  

 Skatteministeriet  

 antyder, at jeg ved en skriftlig anmodning selv har forsinket min aktindsigt.  

 Jeg skal indledningsvis bemærke, at jeg først rettede en telefonisk  

 henvendelse til Told- og Skattestyrelsen.
Her bad man imidlertid om en  

 skriftlig henvendelse, som det iøvrigt er almindelig praksis i de fleste  

 ministerier, direktorater og styrelser.
Hvis Skatteministeriets svar  

 accepteres, skal jeg venligst bede Folketingets Ombudsmand præcisere, at  

 offentlige myndigheder ikke kan bede om skriftlig henvendelse, og har pligt  

 til  

 at behandle mundtlige henvendelser.
Specifikt for denne sag vil  

 jeg gerne henlede opmærksomheden på sidste afsnit i svarskrivelsen fra Told-  

 og Skattestyrelsen (til ombudsmanden). Det fremgår heraf, at  

 ministersekretariatet blev oplyst om, at materialet til mig ikke ville blive  

 afsendt før 30. marts 1990. Ministersekretariatet har dermed positivt været  

 vidende om, at jeg fik en dårligere behandling end Morgenavisen  

 Jyllands-Posten." Jeg udtalte følgende i en  

 skrivelse til A:
 "Jeg må lægge til grund,  

 at Deres skrivelse af 6. februar 1990 er indgået i Told- og Skattestyrelsen  

 den 5. marts 1990, og at Deres skrivelse af 8. februar 1990 er indgået i  

 Told- og Skattestyrelsen den 12. marts 1990, eventuelt den 9. marts 1990, som  

 det er anført af Told- og Skattestyrelsen i udtalelsen af ... .
 Endvidere må jeg lægge til  

 grund, at henvendelsen fra (B) er modtaget i Told- og Skattestyrelsen  

 henholdsvis den 7. og 8. marts 1990, således som Told- og Skattestyrelsen har  

 anført på telefaxen.
 Jeg har endvidere forstået  

 Skatteministeriets udtalelse af ... således, at Morgenavisen Jyllands-Posten  

 har fået meddelt aktindsigt på grundlag af en telefonisk kontakt til  

 Skatteministeriet  

 direkte ved den assisterende ministersekretær.
 Offentlighedslovens § 16  

 indeholder følgende krav til myndighedernes sagsbehandling i forbindelse med  

 aktindsigtsbegæringer:
 "  

  

 Stk. 1.  

  

 Vedkommende myndighed afgør snarest, om en begæring skal  

 imødekommes, og om den, der har fremsat begæringen, skal gøres bekendt med  

 dokumenterne ved, at der gives adgang til gennemsyn på stedet, eller ved, at  

 der udleveres en afskrift eller kopi.
 Stk. 2.  

  

 Er en begæring om aktindsigt ikke imødekommet eller afslået  

 inden 10 dage efter, at den er modtaget af vedkommende myndighed, skal  

 myndigheden underrette den begærende om grunden hertil samt om, hvornår en  

 afgørelse kan forventes at foreligge.
..." Told- og Skattestyrelsen har  

 inden den i offentlighedslovens § 16, stk. 2, nævnte frist på 10 dage  

 underrettet  

 Dem om, at behandlingen af aktindsigtsbegæringen ikke kunne finde sted inden  

 fristens udløb, men at besvarelsen blev søgt fremskyndet mest muligt.
 Under henvisning hertil, og  

 til, at besvarelsen blev givet den 30. marts 1990, finder jeg ikke at have  

 grundlag for at kritisere sagsbehandlingstiden.
Der er ikke i  

 offentlighedsloven (eller i forvaltningsloven) foreskrevet nogen bestemt  

 form, hvori aktindsigtsbegæringer skal fremsættes.
For behandlingen af en  

 aktindsigtsanmodning  

 er det principielt uden betydning, i hvilken form anmodningen er fremsat.
Der  

 er heller ikke i offentlighedsloven (eller i forvaltningsloven) givet  

 bestemmelser om, i hvilken rækkefølge begæringer om aktindsigt skal behandles  

 i tilfælde, hvor der foreligger begæring om aktindsigt i det samme materiale  

 fra forskellige personer.
Den enkelte borger har således ikke noget krav på,  

 at en henvendelse fra den pågældende til en offentlig myndighed behandles før  

 en bestemt anden henvendelse, men har alene krav på, at afgørelse bliver  

 truffet inden for rimelig tid (herunder inden for eventuelle tidsfrister  

 fastsat i gældende regler), og at prioriteringen af sagerne sker på et  

 sagligt  

 grundlag.
Prioriteringen må således ikke medføre en usaglig  

 forskelsbehandling.
Jeg har forståelse for, at  

 pressen af hensyn til konkurrenceforhold inden for nyhedsformidlingen har en  

 interesse i, at afgørelser om aktindsigt med den deraf følgende videregivelse  

 af oplysninger meddeles samtidig, når flere begæringer om aktindsigt i det  

 samme materiale samtidig er under behandling hos myndighederne.
Jeg må anse  

 det  

 for ønskeligt, om myndighederne, i det omfang det er muligt, tager hensyn til  

 disse interesser ved meddelelse af aktindsigt.
Hensynet har særlig vægt i et  

 tilfælde som det foreliggende, hvor det drejer sig om en sag, der er genstand  

 for betydelig presseomtale.
Skatteministeriets mulighed for at tilgodese  

 hensynet må ses i sammenhæng med, at ministeriet fandt, at det var nødvendigt  

 at overskride 10-dages-fristen i offentlighedslovens § 16, stk. 2, for som  

 led i overvejelserne at få belyst sagen fra flere afdelinger i ministeriet,  

 Told- og Skattestyrelsen.
Jeg har ikke grundlag for at  

 antage, at Skatteministeriet bevidst for at favorisere Jyllands-Posten har  

 ekspederet Deres aktindsigtsanmodning senere end anmodningen fra  

 Jyllands-Posten.
Jeg finder imidlertid, at det havde været nærliggende, om  

 Skatteministeriet i den foreliggende sag havde tilrettelagt behandlingen af  

 anmodningerne om aktindsigt på en sådan måde, at det ovennævnte hensyn var  

 blevet tilgodeset, d.v.s. at aktindsigtsafgørelserne var blevet meddelt  

 samtidig.
