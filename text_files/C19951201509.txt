 I henhold til § 45, stk. 2 i Lov om tjenestemænd er der mellem Danmarks  

 Kirketjenerforening og Kirkeministeriet indgået følgende aftale:
§ 1. En kirketjener skal under udførelse af sit arbejde være  

 iført almindeligt arbejdstøj, der er hensigtsmæssigt og afpasset efter  

 arbejdet.
Menighedsrådet kan stille krav om, at kirketjeneren under udførelse  

 af kirketjeneste skal bære mørkt tøj.
 Stk. 2. Kirketjeneren afholder selv udgifter til arbejdstøj efter stk. 1  

 med de begrænsninger, der følger af dette cirkulære.
 § 2. Ved førstegangsansættelse som kirketjener udleveres der af  

 menighedsrådet til kirketjeneren: 1 sæt arbejdstøj, omfattende 2 skjorter, 1  

 par benklæder, 1 jakke og 1 par sko.
 Stk. 2. Foretager kirketjeneren renholdelse af udvendige kirkearealer,  

 udleveres endvidere 1 regnsæt, omfattende benklæder og frakke.
 Stk. 3. Ved fratrædelse inden for en periode på 6 måneder efter  

 ansættelsen tilbageleveres regntøjet.
 § 3. Under ansættelsen er kirketjeneren inden for de i stk. 3  

 angivne rammer berettiget til udlevering af arbejdstøj af følgende art:
Skjorte Benklæder Jakke Sko Slips Kittel eller lignende beskyttelsesbeklædning Stk. 2. Foretager kirketjeneren renholdelse af udvendige kirkearealer, er  

 kirketjeneren endvidere berettiget til udlevering af:
Regntøj benklæder Regntøj jakke Stk. 3. Det i stk. 1 og 2 omtalte arbejdstøj kan af kirketjeneren kun  

 kræves udleveret inden for en udgiftsramme på 60 kr. pr. ansættelsesmåned.  

 Anmodning om udlevering af arbejdstøj kan første gang rejses efter 1 års  

 ansættelse for det sidst forløbne 1/2 år, og derefter højst hvert 1/2 år.
 Stk. 4. Kirketjenere der skal bære mørkt tøj under udførelse af  

 kirketjeneste, jf. § 1, stk. 1, er berettiget til udlevering af mørkt tøj  

 inden for en samlet udgiftsramme på 125 kr. pr. ansættelsesmåned incl. den i  

 stk. 3 nævnte udgiftsramme.
Stk. 5. Fraværsperioder, herunder på grund af sygdom eller barsel, af 1  

 måneds varighed eller derover, fragår ved beregningen af udgiftsrammen.
Er  

 kirketjeneren deltidsbeskæftiget, nedsættes den i stk. 3 fastsatte  

 udgiftsramme tilsvarende.
 § 4. Ved forflyttelse til anden stilling, der er omfattet af  

 denne aftale overfører kirketjeneren optjente rettigheder efter denne aftale  

 til det nye ansættelsessted.
 Stk. 2. Ved ansættelsesforholdets ophør falder optjente rettigheder efter  

 cirkulæret bort, uden at kompensationskrav af den grund opstår.
 § 5. Aftalen træder i kraft den 1. februar 1995.
 Stk. 2. Samtidig ophæves Kirkeministeriets skrivelse af 25. juni 1964 om,  

 at der for kirkekassens regning kan anskaffes kittel el. lign.  

 beskyttelsesbeklædning til kirketjenere, samt pkt. 1 i Kirkeministeriets  

 skrivelse af 28. marts 1988 vedrørende beklædningsgodtgørelse til  

 kirketjenere.
 P.M.V.
 E.B.
