Grunden hertil var, at hun i 3-års perioden havde haft forskellige  

 fraværsperioder på grund af graviditet og barsel.
Således  

 havde hun først haft ca. 3 måneders fravær på grund  

 af graviditetsbetinget sygdom, fulgt af ca. 28 ugers fravær på  

 grund af barselsorlov efter ligebehandlingsloven, samt  

 børnepasningsorlov i 52 uger.
 Medlemmet var alene kommet i denne knibe på grund af to forhold, 1)  

 arbejdskravet efter arbejdsløshedsforsikringlovens § 53 blev pr. 1.  

 januar 1997 blev forhøjet fra 26 uger til 52 uger, 2) muligheden for  

 at forlænge 3-års perioden med 'døde' perioder blev pr. 1.  

 januar 1994 flyttet fra reglen om arbejdskravets beregning til reglen om  

 beregningen af ydelsesperioderne (delperiode 1 og 2). Da der dengang kun  

 gjaldt et beskæftigelseskrav på 26 uger var det heller ikke noget  

 problem.
Med virkning fra den 30. januar 1997 ændredes  

 arbejdsløshedsforsikringlovens § 53 regel om  

 beskæftigelseskravet, således at 3-års perioden nu kunne  

 forlænges med 'døde' perioder, såsom sygdom, barselsorlov  

 og børnepasningsorlov.
Det havde vist sig, at der var en del kvinder,  

 der på grund af det skærpede beskæftigelseskrav på 52  

 uger ved sin ledigmeldelse efter den 1. januar 1991 ikke havde dagpengeret  

 på grund af forskelligt fravær på grund af graviditet og  

 barsel.
 Ankenævnet afgjorde, at Ligebehandlingsprincippet i artikel 4 i  

 Rammedirektiv af 19. december 1978 om ligebehandling med hensyn til sociale  

 sikringsordninger (79/7/EØS) fandt direkte anvendelse i denne sag, og  

 at retsstillingen i arbejdsløshedsforsikringlovens § 53 i perioden 1.  

 januar 1997 til 30. januar 1997 stred imod Ligebehandlingsprincippet i art.  

 4. i direktivet på grund af ulovlig inddirekte diskrimination, der ikke  

 på baggrund af objektive kriterier (saglighed, nødvendighed og  

 proportionalitet) alligevel var lovlig.
Ankenævnet afgjorde derfor, at sagen skulle hjemvises til kassen i  

 forbindelse med, at det fravær - som udelukkende var kvinderelateret -  

 skulle medregnes som 'døde' perioder ved kassens nye beregning af  

 beskæftigelseskravet.
Medregnes skulle således fraværet  

 på grund af 3 måneders graviditetsbetinget sygdom, 4 ugers  

 graviditetsorlov og de første 14 ugers barselsorlov.
Herved ville  

 medlemmet opnå dagpengeret i perioden fra 15. januar 1997 til 30.  

 januar 1997, idet hun kun manglede 197 timer (ca. 5 uger) for at opfylde de  

 52 uger.
Manglende opfyldelse af  

 beskæftigelseskravet på grund af fravær i forbindelse med  

 barsel og sygdom Arbejdsløshedskassen havde oplyst, at medlemmet indtil den 9. juli  

 1994 var ansat ved et Fjerkræslagteri.
Efter oplysninger fra Kommunens  

 Sygesikring var hun sygemeldt på grund af graviditetsbetinget sygdom  

 fra den 18. juli 1994 til den 2. oktober 1994, hvor hun gik på  

 barselorlov.
Barselsorloven ophørte den 24. juli 1995. Medlemmet  

 afholdt herefter børnepasningsorlov.
Medlemmet arbejdede indtil den 14. januar 1997 som dagplejemor.
Stillingen  

 var tidsbegrænset, og hun var ledig fra den 15. januar 1997.
 Arbejdsløshedskassen fandt, at medlemmet ved sin ledigmeldelse den  

 15. januar 1997 havde haft 1.719,42 arbejdstimer inden for de sidste 3  

 år, og at hun derfor ikke opfyldte beskæftigelseskravet i  

 arbejdsløshedsforsikringslovens § 53.
Medlemmet klagede over denne afgørelse, og påpegede, at hun  

 blev straffet fordi hun havde afholdt barselorlov og  

 børnepasningsorlov.
Hun var af den opfattelse, at afgørelsen  

 var i strid med ligebehandlingsloven.
 Ved brev af 3. april 1997 oplyste arbejdsløshedskassen, at man nu  

 havde regnet medlemmets løntimer i den pågældende periode  

 ud til 1.727, og at hun manglede 197 løntimer for at opfylde  

 beskæftigelseskravet.
 Direktoratet traf afgørelse den 7. april 1997. Ved denne  

 afgørelse fandt direktoratet, at medlemmet ikke er berettiget til  

 dagpenge, da hun ved sin ledigmeldelse ikke opfyldte kravet om 1924  

 arbejdstimer indenfor de sidste 3 år.
 Direktoratet henviste til arbejdsløshedsforsikringsloven § 53, stk.  

 2 litra 1. (senest bekendtgjort ved lovbekendtgørelse nr. 27 af 13.  

 januar 1997.
 Ved afgørelsen lagde direktoratet til grund, at medlemmet var  

 fuldtidsforsikret og at hun i perioden fra den 15. januar 1994 til den 14.  

 januar 1997 havde haft 1.727 løntimer.
 Direktoratet oplyste i afgørelsen, at der den 30. januar 1997 var  

 fremsat et lovforslag om, at 3 års perioden kunne forlænges med  

 op til 2 år, hvis det pågældende medlem i perioden f.eks.  

 havde afholdt barselorlov eller børnepasningsorlov.
 Arbejdsløshedskassen klagede den 21. april 1997 på medlemmets  

 vegne over direktoratets afgørelse.
 Ved skrivelse af 12. maj 1997 uddybede kassen klagen.
1) Arbejdsløshedskassen påpeger, at direktoratet ikke  

 har taget stilling til medlemmets påstand om, at afgørelsen er i  

 strid med ligebehandlingsloven.
Efter arbejdsløshedskassens opfattelse  

 skal denne påstand opfattes således, at afgørelsen er i  

 strid med et generelt ligebehandlingsprincip, hvor der er bagvedliggende  

 EU-lovgivning.
2) Forholdet til ligebehandlingsloven Arbejdsløshedskassen fandt det modsætningsfyldt, at man  

 på den ene side forsøger at sikre kvinder ligebehandling i  

 forhold til graviditet og barsel i form af ret og pligt til fravær og  

 på den anden side diskriminerer kvinder, når det gælder  

 mulighederne for at opnå ret til arbejdsløshedsdagpenge i en  

 situation, hvor kvinden havde udnyttet sin ret og pligt til fravær  

 efter ligebehandlingslovens regler.
 Arbejdsløshedskassen henviste til ligebehandlingslovens § 7, stk. 1  

 og 2, implementeret ved Rådets direktiv af 9. februar 1976 om  

 gennemførelse af princippet om ligebehandling af mænd og kvinder  

 for så vidt angik adgang til beskæftigelse, erhvervsuddannelse,  

 forfremmelse samt arbejdsvilkår (76/207/EØF) og Rådets  

 direktiv af 19. oktober 1992 om iværksættelse af foranstaltninger  

 til forbedring af sikkerheden og sundheden under arbejdet for arbejdstagere  

 som var gravide eller lige havde født eller som ammer.  

 (92/85/EØF).
3) Forholdet til Rådets direktiv af 19. december 1978 om  

 gradvis gennemførelse af princippet om ligebehandling af mænd og  

 kvinder med hensyn til social sikring (79/7/EØF) Arbejdsløshedskassen oplyste, at der var tale om et rammedirektiv,  

 der tilsigter en gradvis gennemførelse af princippet om ligebehandling  

 i relation til social sikring.
Direktivet fandt anvendelse på  

 lovbestemte ordninger, der bl.a. sikrer beskyttelse mod risici som fx  

 arbejdsløshed.
 Arbejdsløshedskassen fandt på denne baggrund, at direktivet  

 fandt anvendelse på arbejdsløshedsforsikringsloven.
 Arbejdsløshedskassen henviste endvidere til artikel 4, stk. 1,  

 hvoraf det fremgik, at der ikke måtte finde nogen forskelsbehandling  

 sted, hverken direkte eller indirekte.
Arbejdsløshedskassen henviste til "Ligestillingslovene" skrevet af  

 Agnete Andersen m.fl., hvor diskriminationsbegreberne, som bruges dels i de  

 danske ligestillingslove dels i EU-retten, var defineret.
Den direkte  

 diskrimination forelå, hvis motivet for en regel, beslutning mv. var  

 baseret på kønnet, mens den indirekte diskrimination  

 forelå, hvis en tilsyneladende neutral regel, beslutning mv. får  

 en uforholdmæssig stor indvirkning på det ene køn, uden at  

 der var en tilstrækkelig objektivt begrundelse.
 Det var arbejdsløshedskassens opfattelse, at disse definitioner  

 også omfattede teksten i artikel 4, stk. 1, idet den sproglige  

 udformning i bestemmelsen var identisk med den sproglige udformning i de  

 øvrige ligebehandlingsdirektiver på EU-området.
 Arbejdsløshedskassen var derfor ikke i tvivl om, at § 53 i  

 arbejdsløshedsforsikringsloven var omfattet af definitionen på  

 den indirekte diskrimination, da bestemmelsen om, at  

 beskæftigelseskravet skulle være opfyldt indenfor 3 år  

 primært rammer kvinder, der udnyttede deres ret og pligt til  

 fravær i forbindelse med barsel og graviditet, jf.  

 ligebehandlingslovens § 7.
 Af andet afsnit i artikel 4, stk. 1, 2.afsnit fremgik det, at forbudet mod  

 diskrimination omfatter "anvendelsesområdet for ordningerne samt  

 betingelserne for adgang til disse". Betingelserne for adgang til ordningerne  

 måtte efter arbejdsløshedskassens opfattelse også omfatte  

 beskæftigelseskravet i § 53, idet artikel 4, stk. 1, 2. afsnit ellers  

 ville være indholdsløs, hvilket ville stride mod EF-Domstolens  

 opfattelse af, at EU-regler skulle fortolkes således, at de opnår  

 den ønskede effekt.
 Arbejdsløshedskassen påpegede, at direktivet var trådt  

 i kraft, og at det fremgik af direktivets artikel 5, at medlemsstaterne var  

 forpligtet til at ophæve administrativt fastsatte eller ved lov  

 fastsatte bestemmelser, som var i strid mod ligebehandlingsprincippet.
 Direktivet var rettet til medlemsstaterne, men det udelukker ikke, at  

 enkeltpersoner kunne støtte ret på direktivet, hvis direktivet  

 var tilstrækkeligt klart og præcist, hvilket  

 arbejdsløshedskassen mente dette direktiv var.
 Arbejdsløshedskassen konkluderede i sin klage, at reglen om, at  

 beskæftigelseskravet i arbejdsløshedsforsikringslovens § 53  

 skulle opfyldes indenfor 3 år var i strid med Rådets direktiv nr.  

 79/7/EØF, når det drejede sin om kvinder, der havde udnyttet  

 deres ret og pligt til at være fraværende i forbindelse med  

 graviditetsbetinget sygdom, graviditet samt barsel.
 Ankenævnet måtte derfor ifølge  

 arbejdløshedskassen komme til den konklusion, at 3-års-reglen  

 skulle fortolkes således, at den forlænges bagud med den periode  

 hvor medlemmet havde været fraværende på grund af  

 graviditetsbetinget sygdom, graviditet eller barsel .
 Direktoratet havde ved oversendelsen den 20. maj 1997 ikke fundet grundlag  

 for at ændre afgørelsen.
 Direktoratet bemærkede, at der ikke i loven - eller i forarbejderne  

 hertil - var givet adgang til at forlænge 3 årsperioden.
 Direktoratet påpegede, at det nævnte EU-direktiv trådte  

 ikraft i 1984, og at direktoratet derfor lagde til grund, at man ved  

 vedtagelsen at den arbejdsmarkedsreform, som trådte i kraft 1. januar  

 1994 og som ændrede beskæftigelseskravet, havde været  

 opmærksom på det pågældende direktiv, og havde  

 vurderet, at lovgivningen ikke var i strid med direktivet.
 Direktoratet var af den opfattelse, at 3-års-reglen var fastsat  

 således, at der var plads til at både mænd og kvinder i  

 perioder kunne være uden beskæftigelse f.eks. på grund af  

 sygdom, orlov, barsel mv.
 Ved skrivelse af 11. juli 1997 uddybede arbejdsløshedskassen sin  

 klage af 12. maj 1997.
ad 2. Forholdet til ligebehandlingsloven Efter arbejdsløshedskassens opfattelse var reglerne i  

 ligebehandlingslovens § 7, stk. 1 og 2 udtryk for en beskyttelse af kvinder i  

 forbindelse med graviditet og barsel.
Reglen havde hjemmel i Rådets  

 direktiv nr. 76/207 af  9. februar 1976 samt et efterfølgende  

 særdirektiv med hjemmel i rammedirektivet om arbejdsmiljø.
 Disse bestemmelser var efter arbejdsløshedskassens opfattelse en  

 beskyttelsesforanstaltning for gravide kvinder og kvinder der havde  

 født, men var også udtryk for, at der ikke måtte  

 diskrimineres i forhold til kvinder, der udnyttede disse rettigheder og  

 pligter.
 Arbejdsløshedskassen påpegede, at det stod i skærende  

 modstrid, at kvinder der udnyttede disse lovfæstede rettigheder bliver  

 diskrimineret i henhold til lov om arbejdsløshedsforsikring, specielt  

 når der henses til, at direktiv 79/7 af 19. februar 1978 fastslog, at  

 der ikke måtte diskrimineres i forhold til lovbestemte ordninger, der  

 sikrer beskyttelse mod arbejdsløshed.
 Ad. 3 Forholdet til Rådets direktiv nr. 79/7 af 19. december  

 1978 om gradvis gennemførelse af princippet om ligebehandling af  

 mænd og kvinder med hensyn til social sikring.
 Arbejdsløshedskassen varr af den opfattelse, at uanset om  

 ovennævnte direktiv var et rammedirektiv, vedrørte rammen alene  

 at der var givet medlemsstaterne 6 års implementeringsfrist, og at  

 direktivet gav hjemmel til at udarbejde et direktiv om ligebehandling i  

 forhold til erhvervstilknyttede sociale sikringsordninger, hvorfor direktivet  

 var fuldt anvendeligt i denne situation.
 Arbejdsløshedskassen henviste til en afgørelse fra  

 EF-Domstolen nr. 71/85 - samlingen 1986 side 3866 - vedrørende  

 Holland, som efter arbejdsløshedskassens opfattelse klart tilkendegav,  

 at også den danske arbejdsløshedsforsikringslov var omfattet af  

 direktivets materielle område jf. artikel 3, stk. 1.
Arbejdsløshedskassen fandt at direktivets artikel 4, stk. 1, var  

 umiddelbar anvendelig.
Arbejdsløshedskassen henviste i den forbindelse  

 dels til den ovennævnte domstolsafgørelse dels til EF-Domstolens  

 afgørelse nr. 286/85 - samlingen 1987 side 1453 - præmis 16 og  

 17.
Arbejdsløshedskassen påpegede, at det var dens opfattelse, at  

 ligebehandlingsprincippet i artikel 4, stk. 1, var udledt af et generelt  

 ligebehandlingsprincip, som EF-Domstolen havde skabt i sin retspraksis i  

 relation til Traktatens art. 119 om ligeløn og dertil hørende  

 direktiv.
Denne sag drejer sig efter arbejdsløshedskassens opfattelse  

 også om tilsidesættelse af en af EU-rettens grundrettigheder.
 I EF-Domstolens dom nr. 286/85 - særligt præmis 16 og 17 fandt  

 arbejdsløshedskassen, at det i dommen var fastslået, at  

 direktivet skulle være implementeret den 23. december 1984, og at  

 manglende eller utilstrækkelig gennemførelse ikke ændrer  

 ved, at direktivets bestemmelser kunne gøres gældende overfor de  

 nationale myndigheder.
 Arbejdsløshedsforsikringsloven blev ændret med virkning fra  

 30. januar 1997, således at opgørelsesperioden nu kunne  

 forlænges med døde perioder i op til 2 år.  

 Arbejdsløshedskassen påpegede, at medlemmet derfor kunne  

 få udbetalt dagpenge med virkning fra den 30. januar 1997, mens hun  

 ikke var berettiget til dagpenge i perioden fra den 15. januar 1997 - hvor  

 hun meldte sig ledig  - til den 29. januar 1997, dagen før  

 lovændringen trådte ikraft.
 Arbejdsløshedskassens anke omfattede således denne  

 14-dages-periode.
Arbejdsløshedskassen oplyste endvidere, at det i forbindelse med  

 Bonnerup Nielsens udvalgets arbejde blev foreslået, at der i de  

 dagældende regler om forlængelse af  

 falddatoen/attestdatoen/26-ugers-datoen blev indført en  

 begrænsning, således at der maximalt kunne forlænges med  

 døde perioder af 2 års varighed.
Dette forslag blev indarbejdet  

 i § 3, stk. 1 og 2, i direktoratets dagældende bekendtgørelse  

 nr. 451 af 11. oktober 1985 med den væsentlige ændring, at  

 barselorlov ikke var omfattet af 2 års begrænsningen, hvilket  

 efter arbejdsløshedskassens mening understøttede opfattelsen  

 af, at der i denne sag var tale om indirekte diskrimination, og at  

 direktoratet/-ministeriet dengang havde samme opfattelse.
 Direktoratet havde til arbejdsløshedskassens skrivelse ved brev af  

 30. juli 1997 bemærket, at direktoratet ikke fandt, at der i  

 EU-direktiv nr. 79/7 umiddelbart var grundlag for at træffe en anden  

 afgørelse end den der følger af  

 arbejdsløshedsforsikringslovens § 53, og at direktoratet mente, at  

 spørgsmålet om § 53's forenelighed med direktivets regler i  

 givet fald bør afgøres ved de almindelige domstole.
 Ankenævnet bad den 28. januar 1998 om Arbejdsministeriets  

 bemærkninger om fortolkningen af Rådets direktiv nr.  

 79/7/EØS, og herunder de under sagen nævnte afgørelser  

 fra EU-domstolen.
 Arbejdsministeriet svarede i sit brev af den 17. juli 1998, at der var  

 tale om inddirekte diskrimination, når en tilsyneladende neutral  

 bestemmelse eller betingelse i praksis fik en uforholdsmæssig stor  

 indvirkning på personer af det ene køn, og når den ikke  

 var tilstrækkelig objektivt begrundet i hensyn til formålet med  

 kravet (f.eks. arbejdets udførelse eller en aktuel tilknytning til  

 arbejdsmarkedet). Der skulle således foretages en afvejning af  

 hensyn.
 Arbejdsministeriet  anførte, at forbudet mod inddirekte  

 diskrimination ikke betød, at det generelt var forbudt at anvende  

 kriterier med kønsskæv effekt, men at sådanne kriterier  

 skulle kunne begrundes sagligt af den, der havde fastsat kriterierne, det  

 skulle være nødvendigt at anvende kriterierne for at nå  

 det saglige formål og midlet måtte ikke være  

 uforholdsmæssigt indgribende i forhold til målet.
 Arbejdsministeriet anførte videre, at det med lovændringen i  

 § 53 i arbejdsløshedsforsikringloven i januar 1997 var tilkendegivet,  

 at aktualiteten i tilknytningen til arbejdsmarkedet kunne bevares, selv om  

 man inden for en vis periode havde haft fravær på grund af bl.a.  

 barsel og sygdom.
På denne baggrund var det arbejdsministeriets opfattelse, at en  

 manglende hensyntagen til en kvindes graviditetsbetingede sygdom under  

 graviditeten eller hendes ubetingede ret til graviditets- og  

 barselsfravær kunne have kønsskæv virkning i forbindelse  

 med kvinders adgang til at opfylde beskæftigelseskravet, idet den  

 manglende hensyntagen hertil alene vedrører kvinder.
Det vil  

 således kunne være en forskelsbehandling af en kvinde i forhold  

 til en mand i relation til adgangen til at opfylde  

 arbejdsløshedsforsikringens krav.
Arbejdsministeriet fandt derimod, at det forhold at den resterende del af  

 barselorloven, og perioder med børnepasningsorlov ikke suspenderer  

 referenceperioden.
Idet de ikke i sig selv virker skævt på det  

 ene køn, da både mænd og kvinder havde ret til  

 fravær i sådanne perioder.
 Arbejdsløshedskassen fremsendte i brev af 26. februar 1998 kopi af  

 lovforslag L-54 om ligebehandling af mænd og kvinder inden for de  

 erhvervstilknyttede sikringsordninger og om ændring af lov ligestilling  

 mellem mænd og kvinder, fremsat af Økonomiministeren den 30.  

 oktober 1997 og vedtaget ved 3. behandling den 17. februar 1998.
 Arbejdsløshedskassen henviste specielt til lovforslagets § 5, side  

 7, hvor det fremgik, at Økonomiministeriet havde lagt den  

 retsopfattelse til grund, at lov om arbejdsløshedsforsikring var  

 omfattet af direktiv 79/7 af 19. december 1978.
 Efter at have modtaget svaret fra Arbejdsministeriet, udbad  

 arbejdsløshedskassen sig en frist til bede om aktindsigt hos Social-,  

 Arbejds- og Udenrigsministeriet, hvorefter arbejdsløshedskassen ville  

 komme med sit høringssvar i sagen.
 Arbejdsløshedskassens aktindsigt omfattede :
·  

 	kopi af skrivelse af 3. oktober 1984 fra Socialministeriets  

 Internationale kontor til Udenrigsministeriet, M.2. (Markedsafdelingens 2.  

 kontor.) ·  

 	EU- Repræsentationens brev af 18. december 1984 til Kommissionen  

 for De Europæiske Fællesskaber om implementering af Rådets  

 direktiv 79/EØF om ligebehandling af mænd og kvinder med hensyn  

 til social sikring i dansk lovgivning.
 Den 15. oktober 1998 skrev arbejdsløshedskassen til  

 ankenævnet og kommenterede Arbejdsministeriets høringssvar af  

 17. juli 1998. Arbejdsløshedskassen forbeholdt sig at vende tilbage  

 med yderligere kommentarer, idet den stadig afventede svar på  

 begæring om aktindsigt fra Arbejdsministeriet.
 I forbindelse med modtagelsen af Arbejdsministeriets høringssvar  

 udbad ankenævnet sig ved skrivelse af 15. september 1998  

 arbejdsløshedskassens kommentarer til ministeriets svar.  

 Arbejdsløshedskassens endelige svar modtoges i ankenævnet den 3.  

 november 1998.
 Arbejdsløshedskassen fremsendte sine endelige kommentarer til  

 Arbejdsministeriets udtalelse til ankenævnet den 15. oktober 1998 og  

 den 3. november 1998.
Kassen fremførte heri, at ·  

 	medlemmet alene var kommet i klemme, idet der i perioden 1. januar 1997  

 til 30. januar 1997 var et kortvarigt brud på den retstilstand, der  

 eksisterede såvel før som efter denne periode.
·  

 	arbejdsløshedskassen var uenig i, at børnepasningsorlov og  

 forældreorlov efter ligebehandlingsloven ikke i sig selv virkede  

 skævt på det ene køn, da både mænd og kvinder  

 kunne have dette fravær.
Arbejdsløshedskassen anførte, at  

 det var et faktum, at det i al overvejende grad var kvinder, der benyttede  

 sig af disse 2 muligheder udfra samfundsmæssige, familiemæssige-  

 og økonomiske årsager og traditioner.
Der var derfor tale om  

 inddirekte diskrimination.
·  

 	kravet om 'nødvendighed' i forbindelse med den  

 kønsskæve effekt ikke var opfyldt, idet kravet om en aktuel  

 tilknytning havde været meget svingende i de sidste 15-20 år.  

 Arbejdsløshedskassen mente derfor, at det var særdeles  

 tvivlsomt, om udformningen af reglen i perioden 1. januar 1994 til 30. januar  

 1997 havde været nødvendig for at nå målet med  

 denne.
Udformningen af reglen var desuden 'uforholdsmæssigt  

 indgribende'.
·  

 	det var rigtigt, at hovedreglen var, at kriterier med  

 kønsskæv effekt kunne anvendes, hvis de var objektive og  

 saglige.
Arbejdsløshedskassen mente dog, at "der ikke perioden 1.  

 januar 1994 og frem til d. 30. januar 1997 havde været en saglig  

 begrundelse for en retstilstand, der klart dokumenteret havde været  

 indirekte diskriminerende overfor kvinder." ·  

 	direktivet ikke var implementeret i dansk ret, da det i skrivelsen fra  

 november 1984 alene var blevet konstanteret, at der ikke var bestemmelser i  

 den dagældende arbejdsløshedsforsikringlov, der var i modstrid  

 med direktivet.
Arbejdsløshedskassen anførte, at sagen derfor  

 måtte løses efter en fortolkning af direktivet.
·  

 	der i mere end 10 år havde været en regel om, at man kunne  

 forlænge referenceperioden med perioder, hvor man havde haft  

 fravær på grund af barsel, graviditet og sygdom.
Dette  

 regelsæt fortsattes stort set uændret med lovændringen pr.  

 30. januar 1997.
 ·  

 	størrelsen af beskæftigelseskravet tidligere havde  

 været på 1924 timer, senere nedsat til 962 for derpå den 1.  

 januar 1997 at blive sat op til 1924 igen.
 Ankenævnet ændrede Direktoratet for  

 Arbejdsløshedsforsikringens afgørelse og hjemviste sagen til  

 arbejdsløshedskassen, med anmodning om at der foretages en fornyet  

 beregning af beskæftigelseskravet på tidspunktet for medlemmets  

 ledigmeldelse af 15. januar 1997.
