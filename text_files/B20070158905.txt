Kapitel 1   Anvendelsesområde Kapitel 2   Fælles regler for tilmelding, opkrævning, betaling mv.
Kapitel 3   Staten i jobcenterets eller kommunens tilmelding og betaling Kapitel 4   Anden aktørs tilmelding og betaling Kapitel 5   Betingelser for andre aktørers adgang til at foretage tilmelding og betaling Kapitel 6   Anden aktørs manglende betaling Kapitel 7   Indberetninger Kapitel 8   Ikrafttrædelses- og overgangsregler Bilag 1 Bilag 2 Bekendtgørelse om betaling for visse uddannelsesaktiviteter på Kulturministeriets område i forbindelse med lov om en aktiv beskæftigelsesindsats m.m.
 I medfør af § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 606 af 14. juni 2007, og efter aftale med beskæftigelsesministeren, fastsættes:
Kapitel 1 Anvendelsesområde § 1. Kulturministeren har i henhold til § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 606 af 14. juni 2007, truffet beslutning om, at loven også skal gælde for de videregående uddannelser under Kulturministeriet, der er berettiget til at modtage tilskud eller bevilling fra Kulturministeriet.
 § 2. Bekendtgørelsen omfatter betaling for uddannelse på uddannelsesinstitutioner m.fl., der i henhold til Kulturministeriets lovgivning er berettigede til at modtage tilskud eller bevilling fra Kulturministeriet, men som i medfør af lovens § 1, stk. 3, uanset tilskudsbestemmelserne i Kulturministeriets lovgivning ikke modtager aktivitetsafhængige tilskud eller bevillinger fra Kulturministeriet til uddannelse af de i § 3 nævnte personer.
 § 3. Bekendtgørelsen omfatter betaling for uddannelse af:
 1) Personer, der er omfattet af § 2, nr. 1-3, i lov om en aktiv beskæftigelsesindsats.
 2) Personer, der er omfattet af § 2, nr. 4, i lov om en aktiv beskæftigelsesindsats, og som under revalidering modtager revalideringsydelse eller starthjælp, eller som under forrevalidering modtager kontanthjælp, starthjælp, ledighedsydelse eller særlig ydelse efter lov om aktiv socialpolitik.
 3) Personer, der er omfattet af § 2, nr. 5, i lov om en aktiv beskæftigelsesindsats.
 4) Personer, der er omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
Kapitel 2 Fælles regler for tilmelding, opkrævning, betaling mv.
 § 4. Tilmelding og betaling for uddannelse omfattet af § 2, stk. 1, foretages af staten i jobcenteret og kommunerne eller af anden aktør, der af staten i jobcenteret eller en kommune har fået overladt at udføre opgaver efter lov om en aktiv beskæftigelsesindsats, og som opfylder betingelserne i § 13.
 Stk. 2. Ved tilmelding skal de eventuelle adgangskrav mv., som gælder for ordinære studerende, være opfyldt.
 § 5. Staten i jobcenteret, kommunen eller anden aktør skal ved tilmelding til uddannelse omfattet af § 2, stk. 1, af en person, der er omfattet af personkredsen i § 3, udfylde og underskrive en tilmeldingsblanket, jf. §§ 8 og 10, og fremsende den til uddannelsesinstitutionen, hvor personen skal deltage i undervisning og uddannelse.
 § 6. Påbegyndelse af et uddannelsesforløb forudsætter, at der er indgået aftale om proceduren for betalingen (betalingsaftalen) mellem uddannelsesinstitutionen og staten i jobcenteret, kommunen eller anden aktør, jf. lovens § 2, stk. 3.
Stk. 2. Betalingsfristerne skal fremgå af betalingsaftalen.
For staten i jobcenteret eller kommunen skal betalingsfristerne være inden for rammerne i § 9 og for anden aktør være inden for rammerne i § 11.
 § 7. Uddannelsesinstitutioner m.fl. beregner og opkræver betaling hos staten i jobcenteret, kommunen eller den anden aktør efter de takster, der følger af Kulturministeriets takstkatalog.
Stk. 2. Taksterne offentliggøres i et takstkatalog, der findes på Kulturministeriets hjemmeside på http://www.kum.dk/takst.
For så vidt angår deltidsuddannelser opkræves tillige deltagerbetaling.
 Stk. 3. Opgørelsen af antallet af finansårsstuderende omfattet af kapitel 1 sker efter samme regler, som gælder for ordinære finansårsstuderende.
Kapitel 3 Staten i jobcenterets eller kommunens tilmelding og betaling § 8. Staten i jobcenteret eller kommunen skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket A med vejledning, der er optaget som bilag 1 til bekendtgørelsen.
 Stk. 2. Uddannelsesinstitutionen kan ved tilmelding efter § 5 kræve, at staten i jobcenteret eller kommunen bruger den standardblanket A med vejledning, der er optaget som bilag 1 til bekendtgørelsen.
 § 9. For staten i jobcenteret og kommunen er betalingsfristen senest 1 måned efter uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.
Kapitel 4 Anden aktørs tilmelding og betaling § 10. Anden aktør skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket B med vejledning, der er optaget som bilag 2 til bekendtgørelsen.
 Stk. 2. Uddannelsesinstitutionen kan ved tilmelding efter § 5 kræve, at anden aktør bruger den standardblanket B med vejledning, der er optaget som bilag 2 til bekendtgørelsen.
 § 11. For anden aktør er betalingsfristen, medmindre tidligere betalingsfrister er aftalt i betalingsaftalen, jf. § 6:
 1) Ved uddannelsesforløb med en varighed på eller over 1 måned senest 2 uger inden forløbets afslutning.
 2) Ved uddannelsesforløb med en varighed under 1 måned senest 1 uge efter forløbets påbegyndelse.
Kapitel 5 Betingelser for andre aktørers adgang til at foretage tilmelding og betaling § 12. Anden aktør, der af staten i jobcenteret eller en kommune har fået overladt at udføre opgaver efter lov om en aktiv beskæftigelsesindsats, har adgang til at foretage tilmelding og betaling efter denne bekendtgørelse, hvis 1) aktøren har en gældende rammeaftale med Arbejdsmarkedsstyrelsen, en beskæftigelsesregion, staten i jobcenteret eller en kommune, hvori indgår, at aktøren er forpligtet til at overholde lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., herunder at foretage tilmelding, iagttage aftalte betalingsfrister og overholde betalingsforpligtelser over for uddannelsesinstitutionerne og 2) aktøren er optaget i anden aktør-kataloget, jf. § 13.
 § 13. De andre aktører, der er omfattet af § 12, nr. 1, kan optages i anden aktør-kataloget, der findes på Arbejdsmarkedsstyrelsens hjemmeside på http://ams.dk/andenaktor-katalog.
 Stk. 2. Der skal i anden aktør-kataloget være oplysninger, der muliggør identifikation af aktøren, herunder aktørens navn, adresse, telefonnummer og CVR-nummer samt en angivelse af den eller de rammeaftaler, der begrunder optagelsen i kataloget, herunder varigheden af disse aftaler.
 Stk. 3. Anden aktør-kataloget drives og opdateres af Arbejdsmarkedsstyrelsen.
Kapitel 6 Anden aktørs manglende betaling § 14. Uddannelsesinstitutioner m.fl. skal inden 10 dage eller hurtigst muligt derefter underrette staten i jobcenteret eller kommunen, hvis en anden aktør ikke betaler for en uddannelsessøgende inden for de aftalte betalingsfrister, jf. §§ 5 og 11, og uddannelsesforløbet ikke er afsluttet, jf. dog § 17. Underretningen gives til den myndighed (den statslige driftsregion eller kommune), der er anført på tilmeldingsblanketten, jf. § 10.
 Stk. 2. Hvis myndigheden er angivet fejlagtig på tilmeldingsblanketten, jf. § 10, gives underretningen efter stk. 1 hurtigst muligt efter, at rette myndighed er identificeret, jf. § 18.
§ 15. Uddannelsesinstitutioner m.fl. skal hurtigst muligt ved anbefalet brev til anden aktør, jf. dog § 17, stille krav om betaling inden for 2 uger fra brevets afsendelse, hvis 1) uddannelsesforløbet er afsluttet, 2) anden aktør ikke har betalt inden for de aftalte betalingsfrister og 3) der ville have været udløst statstilskud efter de regler, som gælder for ordinære finansårsstuderende, jf. § 7.
 Stk. 2. En kopi af det i stk. 1 nævnte brev skal samtidig med afsendelse sendes til den myndighed (den statslige driftsregion eller kommunen), der er anført på tilmeldingsblanketten, jf. § 10. Hvis myndigheden er angivet fejlagtig på tilmeldingsblanketten, skal en kopi af det i stk. 1 nævnte brev sendes til rette myndighed hurtigst muligt efter, at denne er identificeret, jf. § 18.
 § 16. Hvis uddannelsesinstitutionen ikke har modtaget anden aktørs betaling for uddannelsesforløbet inden for 2 uger fra afsendelsen af det i § 15, stk. 1, nævnte brev, skal institutionen hurtigst muligt orientere den myndighed, der har modtaget kopi af brevet, jf. § 15, stk. 2.
Stk. 2. Den myndighed, der havde overladt aktøren opgaver efter lov om en aktiv beskæftigelsesindsats vedrørende den berørte uddannelsessøgende, skal hurtigst muligt betale det manglende beløb til institutionen.
Der beregnes ikke renter af beløbet.
Myndigheden overtager uddannelsesinstitutionens krav mod aktøren vedrørende uddannelsesforløbet.
§ 17. Hvis uddannelsesinstitutionen er bekendt med, at den anden aktør er gået i betalingsstandsning eller er taget under konkursbehandling skal den myndighed (den statslige driftsregion eller kommune), der er anført på tilmeldingsblanketten, jf. § 10, hurtigst muligt underrettes om uddannelsesforløb, der helt eller delvist ikke er betalt af aktøren.
Hvis myndigheden er angivet fejlagtig på tilmeldingsblanketten, skal det ske til rette myndighed hurtigst muligt efter, at denne er identificeret, jf. § 18.
 Stk. 2. § 16, stk. 2, gælder tilsvarende for uddannelsesforløbet omfattet af stk. 1. Dog er myndigheden ikke forpligtet til at betale før det følger af de betalingsaftaler, der er indgået mellem uddannelsesinstitutionen og aktøren.
 § 18. Hvis den i § 14, § 15, stk. 2, eller § 17, stk. 1, nævnte myndighed (staten i jobcenteret eller kommune) er angivet fejlagtig på tilmeldingsblanketten, jf. § 10, kan uddannelsesinstitutionen rette henvendelse til Arbejdsmarkedsstyrelsen med henblik på bistand til identifikation af rette myndighed.
Kapitel 7 Indberetninger § 19. Uddannelsesinstitutioner m.fl., der er berettigede til at modtage tilskud eller bevillinger fra Kulturministeriet, skal indberette antallet af finansårsstuderende efter denne bekendtgørelse til Kulturministeriet samtidig med indberetningen af øvrige finansårsstuderende på uddannelsen.
Antallet af finansårsstuderende efter denne bekendtgørelse skal være opdelt efter, hvorvidt de er i aktivering omfattet af § 2, nr. 1, fleksjobvisiterede omfattet af § 2, nr. 4, eller under revalidering eller forrevalidering omfattet af § 2, nr. 2 og 3, jf. dog § 20.
Kapitel 8 Ikrafttrædelses- og overgangsregler § 20. Bekendtgørelsen træder i kraft den 12. januar 2008 og har virkning for samtlige uddannelsesaktiviteter og indberetninger efter denne dato.
 § 21. Andre aktører, der med Arbejdsmarkedsstyrelsen eller en beskæftigelsesregion før den 1. juli 2007 har indgået en rammeaftale, der er gældende efter den 1. juli 2007, kan optages i anden aktør-kataloget, jf. § 13, i den periode, hvor aftalen er gældende efter den 1. juli 2007, hvis Arbejdsmarkedsstyrelsen har orienteret aktøren om reglerne i denne bekendtgørelse for tilmelding og betaling.
Kulturministeriet, den 12. december 2007 Brian Mikkelsen / Mette-Astrid Jessen Bilag 1 Standardblanket A, jf. § 8 i Bekendtgørelse om betaling for visse uddannelsesaktiviteter på Kulturministeriets område i forbindelse med lov om en aktiv beskæftigelsesindsats m.m. (januar 2008) Vejledning til udfyldelse af standardblanket A, jf. bilag 1 i bekendtgørelse om betaling for visse uddannelsesaktiviteter på Kulturministeriets område i forbindelse med lov om en aktiv beskæftigelsesindsats m.m. (januar 2008) Blanketten skal udfyldes af kommunen eller staten i jobcentret for personer, der er:
A) Dagpenge-, kontanthjælpsmodtagere- eller starthjælpsmodtagere omfattet af § 2, nr. 1-3, i lov om en aktiv beskæftigelsesindsats, B) Fleksjobvisiteret og ledig, jf. § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 C) Revalidend, der modtager revalideringsydelse eller starthjælp eller forrevalidend, der modtager kontakthjælp, starthjælp, sygedagpenge, ledighedsydelse eller særlig ydelse efter lov om aktiv socialpolitik, jf. § 2, nr. 4 og 5, i lov om en aktiv beskæftigelsesindsats.
Ad punkt 14. Udfyldes med oplysninger om eleven/den studerende: Personnummer, navn, adresse, og telefonnummer.
Punkt 1, 2 og 3 skal udfyldes.
Ad punkt 5. Udfyldes hvis uddannelsen har et nummer, jf.
Kulturministeriets takstkatalog.
Ad punkt 6. Udfyldes med uddannelsens navn, jf.
Kulturministeriets takstkatalog.
Ad punkt 7. Skal kun udfyldes af kommunen.
Personer, der tilmeldes af staten i jobcenteret vil altid være ledige, der modtager dagpenge, hvorimod kommunalt tilmeldte personer kan være A) i aktivering, B) være ledige og visiteret til fleksjob eller C) være under revalidering eller forrevalidering.
 Udfyldes med oplysninger om, hvorvidt den pågældende er kontanthjælps- eller starthjælpsmodtager (7a), er ledig og visiteret til fleksjob (7b) eller er revalidend, der modtager revalideringsydelse eller starthjælp eller forrevalidend, der modtager kontakthjælp, starthjælp, ledighedsydelse eller særlig ydelse efter lov om aktiv socialpolitik (7c).
Ad punkt 815. Udfyldes med oplysninger om den aktiverende myndighed, dvs. oplysninger om staten i jobcentret eller kommunen: Navn og adresse, CVR-nummer på staten i jobcentret eller kommunen, telefonnummer, telefaxnummer og e-mail-adresse.
Endelig i punkt 15 navn på sagsbehandler, samt dato og underskrift.
Punkt 8, 9, 10, 11 og 15 skal udfyldes.
Punkt 12, 13 og 14 udfyldes i det omfang, oplysningerne foreligger.
Ad punkt 16. Udfyldes, hvis uddannelsen har et nummer, jf.
Kulturministeriets takstkatalog hvoraf det fremgår, hvis uddannelsen har et nummer.
Dette skal også udfyldes af institutionen til bekræftelse af oplysningerne udfyldt af staten i jobcentret eller kommunen i punkt 5. Det er vigtigt, at der er enighed mellem institutionen og staten i jobcentret eller kommunen om, hvilken uddannelse det er, der er henvist til.
Ad punkt 17. Udfyldes med uddannelsens navn, jf.
Kulturministeriets takstkatalog.
Dette skal også udfyldes af institutionen til bekræftelse af oplysningerne udfyldt af staten i jobcenteret eller kommunen i punkt 6. Det er vigtigt, at der er enighed mellem institutionen og staten i jobcenteret eller kommunen om, hvilken uddannelse det er, der er henvist til.
Ad punkt 18. Udfyldes med uddannelsens forventede varighed, dvs. startdato samt forventet slutdato.
Forventet slutdato kan ligge i et andet finansår end uddannelsens startdato.
Bemærk: Hvis eleven indgår i et nyt uddannelsesforløb, der ikke har samme taxametersammensætning, så skal der udfyldes en blanket for det nye forløb.
Ad punkt 19. Udfyldes med uddannelsens ugentlige timetal, hvis dette kan oplyses.
Evt. angivelse af gennemsnitlig forventet ugentlig timetal.
 Ad punkt 20. Her anføres summen af forventet udgift i årets prisniveau (undervisningstaksten fra takstkataloget).
 Ad punkt 21. Her anføres fx deltagerbetaling i forbindelse med efter- eller videreuddannelse.
 Ad punkt 2226. Skal udfyldes med oplysninger om uddannelsesinstitutionen: Navn og adresse, evt. institutionsnummer/skolekode, telefonnummer, telefaxnummer og e-mail-adresse.
Ad punkt 27. Her anføres navnet på skolens sagsbehandler samt dato og underskrift.
Dette felt skal udfyldes.
Ad punkt 28. Her kan proceduren for betaling (betalingsaftalen) mellem uddannelsesinstitutionen og staten i jobcenteret eller kommunen anføres.
Opmærksomheden henledes på rammerne herfor i bekendtgørelsens § 6 og § 9.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., at påbegyndelse af et uddannelsesforløb forudsætter, at der er indgået aftale om proceduren for betalingen.
Bilag 2 Standardblanket B, jf. § 10 i bekendtgørelse om betaling for visse uddannelsesaktiviteter på Kulturministeriets område i forbindelse med lov om en aktiv beskæftigelsesindsats m.m. (januar 2008) Vejledning til udfyldelse af standardblanket B, jf. bilag 2 i bekendtgørelse om betaling for visse uddannelsesaktiviteter på Kulturministeriets område i forbindelse med lov om en aktiv beskæftigelsesindsats m.m. (januar 2008) Blanketten skal udfyldes af anden aktør, der har fået overladt opgaver i henhold til lov om en aktiv beskæftigelsesindsats af staten i jobcenteret eller en kommune, ved tilmelding af personer, der er:
A) Dagpenge-, kontanthjælps- eller starthjælpsmodtagere omfattet af § 2, nr. 1-3, i lov om en aktiv beskæftigelsesindsats, B) Fleksjobvisiteret og ledig, jf. § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 C) Revalidend, der modtager revalideringsydelse eller starthjælp eller forrevalidend, der modtager kontakthjælp, starthjælp, sygedagpenge, ledighedsydelse eller særlig ydelse efter lov om aktiv socialpolitik, jf. § 2, nr. 4 og 5, i lov om en aktiv beskæftigelsesindsats.
Ad punkt 14. Udfyldes med oplysninger om eleven/den studerende: Personnummer, navn, adresse, og telefonnummer.
Punkt 1, 2 og 3 skal udfyldes.
Ad punkt 5. Udfyldes hvis uddannelsen har et nummer, jf.
Kulturministeriets takstkatalog.
Ad punkt 6. Udfyldes med uddannelsens navn, jf.
Kulturministeriets takstkatalog.
Ad punkt 7. Skal kun udfyldes af aktøren, hvis tilmeldingen vedrørende en uddannelsessøgende, der er henvist af en kommune til aktøren.
Personer, der tilmeldes af staten i jobcenteret vil altid være ledige, der modtager dagpenge, hvorimod kommunalt tilmeldte personer kan være A) kontanthjælps- eller starthjælpsmodtager i aktivering, B) være ledige og visiteret til fleksjob eller C) være under revalidering eller forrevalidering.
 Udfyldes med oplysninger om, hvorvidt den pågældende er i aktivering (7a), er ledig og visiteret til fleksjob (7b) eller er under revalidend, der modtager revalideringsydelse eller starthjælp eller forrevalidend, der modtager kontakthjælp, starthjælp, ledighedsydelse eller særlig ydelse efter lov om aktiv socialpolitik (7c).
Ad punkt 8. Her skal anføres oplysninger om den myndighed (staten i jobcenteret eller kommune), der har overladt aktøren opgaver i henhold til lov om en aktiv beskæftigelsesindsats vedrørende den tilmeldte uddannelsessøgende.
Dvs. oplysninger om staten i jobcentret eller kommunen: Navn og adresse, CVR-nummer på staten i jobcentret eller kommunen, telefonnummer, telefaxnummer og e-mail-adresse.
Endelig i punkt 8f) navn på kontaktperson hos staten i jobcentret eller kommunen vedrørende den pågældende uddannelsessøgende/aktør.
Ad punkt 915. Udfyldes med oplysninger om den anden aktør: Navn og adresse, CVR-nummer, telefonnummer, telefaxnummer og e-mail-adresse.
Endelig i punkt 15 navn på sagsbehandler, samt dato og underskrift.
Punkt 8, 9, 10, 11 og 15 skal udfyldes.
Punkt 12, 13 og 14 udfyldes i det omfang, oplysningerne foreligger.
Ad punkt 16. Udfyldes, hvis uddannelsen har et nummer, jf.
Kulturministeriets takstkatalog hvoraf det fremgår, hvis uddannelsen har et nummer.
Dette skal også udfyldes af institutionen til bekræftelse af oplysningerne udfyldt af aktøren i punkt 5. Det er vigtigt, at der er enighed mellem institutionen og aktøren om, hvilken uddannelse det er, der er henvist til.
Ad punkt 17. Udfyldes med uddannelsens navn, jf.
Kulturministeriets takstkatalog.
Dette skal også udfyldes af institutionen til bekræftelse af oplysningerne udfyldt af aktøren i punkt 6. Det er vigtigt, at der er enighed mellem institutionen og aktøren om, hvilken uddannelse det er, der er henvist til.
Ad punkt 18. Udfyldes med uddannelsens forventede varighed, dvs. startdato samt forventet slutdato.
Forventet slutdato kan ligge i et andet finansår end uddannelsens startdato.
Bemærk: Hvis eleven indgår i et nyt uddannelsesforløb, der ikke har samme taxametersammensætning, så skal der udfyldes en blanket for det nye forløb.
Ad punkt 19. Udfyldes med uddannelsens ugentlige timetal, hvis dette kan oplyses.
Evt. angivelse af gennemsnitlig forventet ugentlig timetal.
 Ad punkt 20. Her anføres summen af forventet udgift i årets prisniveau (undervisningstaksten fra takstkataloget).
 Ad punkt 21. Her anføres fx deltagerbetaling i forbindelse med efter- eller videreuddannelse.
 Ad punkt 2226. Skal udfyldes med oplysninger om uddannelsesinstitutionen: Navn og adresse, evt. institutionsnummer/skolekode, telefonnummer, telefaxnummer og e-mail-adresse.
Ad punkt 26. Her anføres navnet på skolens sagsbehandler samt dato og underskrift.
Dette felt skal udfyldes.
Ad punkt 27. Her kan proceduren for betaling (betalingsaftalen) mellem uddannelsesinstitutionen og aktøren anføres.
Opmærksomheden henledes på rammerne herfor i bekendtgørelsens § 5 og § 11.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., at påbegyndelse af et uddannelsesforløb forudsætter, at der er indgået aftale om proceduren for betalingen.
Ad punkt 28. Her kan proceduren for betaling (betalingsaftalen) mellem uddannelsesinstitutionen og aktøren anføres.
Opmærksomheden henledes på rammerne herfor i bekendtgørelsens §§ 6 og 11.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., at påbegyndelse af et uddannelsesforløb forudsætter, at der er indgået aftale om proceduren for betalingen.
