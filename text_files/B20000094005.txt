Bekendtgørelse  


  

 om revisionsinstruks ved  

 folkeuniversitetsvirksomheden i og uden for universitetsbyerne I medfør af § 49, stk. 4 i lov nr. 480 af 31. maj 2000 om  

 støtte til folkeoplysende voksenundervisning, frivilligt folkeoplysende  

 foreningsarbejde og Folkeuniversitetet (folkeoplysningsloven), som ændret ved  

 lov nr. 483 af 31. maj 2000, fastsættes:
 § 1.  

  

 Revisionen  

 omfatter årsregnskaberne for folkeuniversitetsvirksomheden i og uden for  

 universitetsbyerne samt kontrol af tilskudsgrundlaget.
 Stk. 2.  

  

 Revisionen  

 udføres af en statsautoriseret eller registreret revisor.
 Stk. 3.  

  

 I tilfælde  

 af revisorskifte skal tiltrædende revisor rette henvendelse til den  

 fratrædende  

 revisor, der har pligt til at oplyse grundene til fratrædelsen.
 § 2.  

  

 Revisionen  

 foretages i overensstemmelse med god offentlig revisionsskik, således som  

 dette  

 begreb er fastlagt i § 3 i lov om revisionen af statens regnskaber m.m.  

 og  

 nærmere præciseret i stk. 2 og §§ 3 - 7.
Stk. 2.  

  

 Ved  

 revisionen efterprøves, om regnskabet er rigtigt, og om de dispositioner, der  

 er omfattet af regnskabsaflæggelsen, er i overensstemmelse med  

 forudsætningerne  

 for de meddelte tilskud, love og andre forskrifter samt med indgåede aftaler  

 og  

 sædvanlig praksis.
Der foretages endvidere en vurdering af, om der er taget  

 skyldige økonomiske hensyn ved forvaltningen af de midler og ved driften af  

 den  

 folkeuniversitetsvirksomhed, der er omfattet af regnskabet.
 § 3.  

  

 Revisionens  

 omfang afhænger af den administrative struktur og forretningsgange for den  

 enkelte folkeuniversitetsvirksomhed, herunder den interne kontrol og andre  

 forhold af betydning for regnskabsaflæggelsen.
§ 4.  

  

 Der  

 foretages sædvanligvis revision i årets løb.
Som led i revisionen undersøger  

 revisor de eksisterende forretningsgange, herunder forretningsgangene  

 vedrørende  

 registrering af tilskudsudløsende faktorer, med henblik på at påse, om den  

 interne kontrol er betryggende.
Ud over systemrevision udfører revisor i  

 nødvendigt omfang substansrevision.
Revisionen udføres som udgangspunkt ved  

 stikprøvevise undersøgelser.
Uanmeldt kasse- og beholdningseftersyn indgår i  

 revisionen.
 Stk. 2.  

  

 Ved den  

 afsluttende revision påses det, at regnskabet er opstillet i overensstemmelse  

 med de regler, der er fastsat i den samtidig hermed udstedte bekendtgørelse  

 om  

 Folkeuniversitetsnævnet og om regnskabsaflæggelse for  

 folkeuniversitetsvirksomheden m.v., og at det ikke indeholder væsentlige fejl  

 og mangler, og om de dispositioner, der er omfattet af regnskabsaflæggelsen,  

 er  

 i overensstemmelse med forudsætningerne for de ydede tilskud, love og andre  

 forskrifter samt med indgåede aftaler, sædvanlig praksis og vedtægterne for  

 den  

 pågældende folkeuniversitetsvirksomhed.
Stk. 3.  

  

 Ved  

 forvaltningsrevisionen undersøges det, om der er taget skyldige økonomiske  

 hensyn ved tilskudsmodtagers forvaltning.
Revisionen udføres med udgangspunkt  

 i  

 tilskudsmodtagers rapportering til tilskudsyder om mål og opnåede resultater  

 samt om sparsommelighed, produktivitet og effektivitet.
§ 5.  

  

 Lederen  

 af udøvelsen af den enkelte folkeuniversitetsvirksomhed, jf. den samtidig med  

 denne bekendtgørelse udstedte bekendtgørelse om Folkeuniversitetsnævnet og  

 regnskabsaflæggelse for folkeuniversitetsvirksomheden m.v., skal give revisor  

 de oplysninger, som må anses af betydning for bedømmelsen af  

 folkeuniversitetsvirksomhedens regnskab samt for revisors vurdering af  

 forvaltningen, herunder mål og opnåede resultater.
Lederen skal give revisor  

 adgang til at foretage de undersøgelser, denne finder nødvendige, og skal  

 sørge  

 for, at revisor får de oplysninger og den bistand, som revisor finder  

 nødvendig  

 for udførelsen af sit hverv.
 Stk. 2.  

  

 Folkeuniversitetsnævnet, der har det overordnede faglige og økonomiske ansvar  

 for den samlede folkeuniversitetsvirksomhed, skal tilsvarende give revisor  

 oplysninger, jf. stk. 1.
§ 6.  

  

 Bliver  

 revisor opmærksom på lovovertrædelser eller tilsidesættelse af forskrifter af  

 væsentlig betydning i forbindelse med midlernes forvaltning, påhviler det  

 revisor skriftligt at give styrelsen for den enkelte  

 folkeuniversitetsvirksomhed meddelelse derom samt påse, at styrelsen inden 3  

 uger giver meddelelse til Folkeuniversitetsnævnet herom.
I modsat fald er det  

 revisors pligt at orientere Folkeuniversitetsnævnet.
Revisors skriftlige  

 bemærkninger indsendes sammen med meddelelsen.
 Stk. 2.  

  

 Det samme  

 gælder, hvis revisor under sin revision eller på anden måde bliver opmærksom  

 på, at fortsættelse af driften af den enkelte folkeuniversitetsvirksomhed er  

 usikker af økonomiske eller andre grunde.
§ 7.  

  

 Det  

 reviderede regnskab forsynes med en revisionspåtegning, hvoraf det skal  

 fremgå  

 at regnskabet er revideret i overensstemmelse med reglerne i denne  

 bekendtgørelse.
Forbehold og eventuelt supplerende oplysninger skal fremgå af  

 påtegningen.
 Stk. 2.  

  

 Revisor  

 fører en revisionsprotokol.
Stk. 3.  

  

 I  

 revisionsprotokollen skal der indføres oplysning om, 1)  

 	  

 hvilke  

 revisionsarbejder der er udført og resultatet heraf, 2)  

 	  

 væsentlig usikkerhed,  

 fejl eller mangler vedrørende den enkelte folkeuniversitetsvirk- somheds  

 bogholderi, regnskabsvæsen eller interne kontrol, samt 3)  

 	  

 redegørelse for den  

 udførte forvaltningsrevision.
Specielt oplyses om revisors undersøgelse af  

 samt  

 vurdering og konklusioner vedrørende sparsommelighed, produktivitet og  

 effektivitet samt om dispositioner uden for folkeuniversitetets formål.
Stk. 4.  

  

 I  

 protokollatet til årsregnskabet skal det oplyses, 1)  

 	  

 hvorvidt revisor  

 opfylder lovgivningens habilitetsbestemmelser, 2)  

 	  

 hvorvidt revisor  

 under revisionen har modtaget alle de oplysninger, der er anmodet om, 3)  

 	  

 hvorvidt revisionen  

 har givet anledning til bemærkninger med hensyn til, om tilskuddet er anvendt  

 i  

 overensstemmelse med de givne vilkår, samt 4)  

 	  

 hvorvidt revisionen  

 har givet anledning til bemærkninger med hensyn til, om refusion og  

 tilskudsgrundlag er opgjort i overensstemmelse med gældende regler.
 Stk. 5.  

  

 I  

 revisionsprotokollen indføres endvidere oplysning om særlige rapporter eller  

 erklæringer, afgivelse af særlige beretninger, rådgivning og assistance.
 Stk. 6.  

  

 Genpart af  

 revisionsprotokollater for hele det pågældende regnskabsår indsendes af  

 folkeuniversitetsvirksomheden til Folkeuniversitetsnævnet sammen med det af  

 den  

 pågældende (be)styrelse for folkeuniversitetsvirksomheden godkendte og af  

 revisor påtegnede årsregnskab.
 § 8.  

  

 Bekendtgørelsen træder i kraft den 1.  

 januar 2001.
 Stk. 2.  

  

 Bestemmelserne  

 i vedtægter af den 19. september 1991 for Folkeuniversitetsudvalget om  

 regnskabsaflæggelse og revision af regnskabet for  

 folkeuniversitetsvirksomheden  

 finder anvendelse for regnskabsåret 2000.
 Stk. 3.  

  

 Indtil  

 Folkeuniversitetsnævnet er nedsat og en folkeuniversitetsrektor er ansat,  

 varetager Folkeuniversitetsudvalget, jf. §§ 40 og 42 i lov om støtte til  

 folkeoplysning, jf. lovbekendtgørelse nr. 560 af den 20. juni 1996, opgaverne  

 efter denne bekendtgørelse.
