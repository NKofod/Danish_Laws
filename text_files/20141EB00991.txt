Beretning afgivet af Skatteudvalget den 21. maj 2015 Beretning over Forslag til folketingsbeslutning om fortsat afgiftsfritagelse for elbiler m.m.
 [af Frank Aaen (EL) m.fl.]:
1. Udvalgsarbejdet Beslutningsforslaget blev fremsat den 24. marts 2015 og var til 1. behandling den 30. april 2015. Beslutningsforslaget blev efter 1. behandling henvist til behandling i Skatteudvalget.
Møder Udvalget har behandlet beslutningsforslaget i 1 møde.
2. Politiske bemærkninger Et flertal i udvalget (V, DF, EL, SF, LA og KF) pålægger regeringen inden udløbet af folketingsåret 2014-15 at optage forhandlinger om en fortsat afgiftsfritagelse for elbiler, således at finansieringen af en eventuel aftale kan blive en del af aftalerne for finansloven for 2016.
 P.u.v.
