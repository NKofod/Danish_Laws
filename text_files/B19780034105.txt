(Naturlægemiddelbekendtgørelsen) I medfør af § 3, stk. 2, i lov nr. 327 af 26. juni 1975 om lægemidler  

 fastsættes:
§ 1.  Lægemidler, som er beregnet til at indtage  

 gennem munden eller til at påføre hud eller slimhinder, og hvis uskadelighed  

 er velkendt, og som 1) indeholder virksomme stoffer i vægtmængder, der ikke  

 overstiger en milliontedel af præparatets vægt, eller som 2) udelukkende  

 indeholder naturligt forekommende stoffer i koncentrationer, der ikke er  

 væsentligt større end dem, hvori de forekommer i naturen, er ikke omfattet af lægemiddellovens regler, bortset fra § 6, stk. 1, § 7,  

 §§ 27 - 30, § 31, stk. 1 og 4, og § 44.
 Stk. 2.  Bearbejdning af råvarer og mellemprodukter, der  

 er bestemt til anvendelse til fremstilling af de i stk. 1 nævnte lægemidler,  

 er undtaget fra lægemiddellovens §§ 8 og 9.
 Stk. 3.  Bestemmelsen i stk. 1 og 2 gælder ikke  

 lægemidler, der er optaget eller optages i sundhedsstyrelsens  

 specialitetsregister.
 § 2.  Ved forhandling og udlevering til forbrugeren af  

 de i § 1, stk. 1, anførte lægemidler gælder endvidere de i stk. 2 - 4 anførte  

 regler.
 Stk. 2.  Lægemidlets bestanddele skal på pakningen være  

 angivet på en for publikum let forståelig måde, fortrinsvis på dansk.  

 Ligeledes skal de doser, hvori midlet kan tages uden risiko for skadelige  

 virkninger, være angivet på pakningen.
 Stk. 3.  Lægemidlets navn må ikke direkte eller  

 indirekte give indtryk af, at lægemidlet er forebyggende, lindrende eller  

 virksomt mod sygdomme eller sygdomssymptomer.
 Stk. 4.  Der skal på pakningen på let læselig måde være  

 følgende påskrift: »Efter en undtagelse i lægemiddelloven kræver  

 sundhedsmyndighederne ikke dokumentation for dette præparats virkninger eller  

 kvalitet.«.
 § 3.  Overtrædelse af reglerne i § 2 straffes med  

 bøde.
 § 4.  Bekendtgørelsen træder i kraft den 1. august  

 1978.
 Stk. 2.  Bekendtgørelse nr. 617 af 15. december 1975 om  

 undtagelse fra lov om lægemidler af visse lægemidler, som ikke har skadelige  

 virkninger for brugerne ophæves.
