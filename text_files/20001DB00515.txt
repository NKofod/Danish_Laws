Betænkning afgivet af Sundhedsudvalget  

 den 16. maj 2001 Betænkning over Forslag til folketingsbeslutning om adgang  

 til frit at vælge at få foretaget MR-, CT- eller  

 røntgenundersøgelse på private hospitaler [af Jørgen Winther (V),  

 Henriette Kjær (KF) og Birthe Skaarup&nbsp  

 ;(DF) m.fl.] 1. Udvalgsarbejdet Beslutningsforslaget blev fremsat den 3. april 2001 og var  

 til 1. behandling den 7. maj 2001. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 2  

 møder.
Spørgsmål Udvalget har stillet 2 spørgsmål til  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, SF, CD, RV og EL)  

 indstiller beslutningsforslaget til forkastelse.
 Et mindretal i udvalget (V, KF, DF og KRF)  

 indstiller beslutningsforslaget til vedtagelse uændret.
Venstre, Det Konservative Folkeparti og Dansk Folkeparti  

 stemmer for forslaget, fordi disse partier ønsker at sætte  

 mennesket før penge og før systemet.
Der er i dag ofte flere  

 måneders ventetid på at få foretaget MR-, CT- eller  

 røntgenundersøgelse, medmindre der er tale om akutte skader.  

 Venstre, Det Konservative Folkeparti og Dansk Folkeparti ønsker at  

 forhindre, at patienter påføres lidelser, mens de venter.  

 Samtidig ønsker partierne at forhindre, at diagnostiseringen af  

 alvorlige kræftsygdomme forsinkes.
Tiden er en vigtig faktor, når  

 det drejer sig om ondartet kræft.
Det er derfor vigtigt at udnytte alle  

 de ressourcer, der er til rådighed.
Derfor bør private  

 MR-scannere, CT-scannere og røntgenudstyr inddrages effektivt,  

 når ventetiden skal nedbringes.
Det gøres ved at sætte  

 mennesket før ideologien, hvilket betyder, at det er vigtigere at  

 bruge ressourcerne på privathospitalerne og på denne måde  

 nedbringe ventelisterne i stedet for at have som mål at bekæmpe  

 privathospitalerne.
Venstre, Det Konservative Folkeparti og Dansk Folkeparti  

 er på patienternes side og ønsker at give dem mulighed for at  

 vælge frit med hensyn til, om de vil behandles på et privat  

 hospital.
Amterne skal forpligtes til at betale omkostningerne.
Det  

 forudsættes dog, at amterne kompenseres økonomisk af staten.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 171 Bilagsnr.
