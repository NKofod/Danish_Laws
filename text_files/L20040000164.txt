Bekendtgørelse  

  

 af  

  

 aftale mellem Danmark og Polen  

  

 om gensidig administrativ bistand i skattesager Danmark og Polen har den 23. oktober 2003 indgået en aftale  

 om gensidig administrativ bistand i skattesager.
 Aftalen har følgende ordlyd, idet den polske tekst udelades:
AFTALE indgået mellem Kongeriget Danmarks Told- og  

 Skattestyrelse og Republikken Polens finansminister (i det følgende benævnt  

 »Parterne«) om gensidig administrativ bistand i skattesager.
Præambel Kongeriget Danmarks Told- og Skattestyrelse og  

 Republikken Polens finansminister, der ønsker at styrke det bilaterale  

 samarbejde om skatteforhold, har aftalt følgende:
Artikel 1 Lovgrundlag I henhold til artikel 25 i overenskomsten mellem  

 Kongeriget Danmark og Republikken Polen til undgåelse af dobbeltbeskatning og  

 forhindring af skatteunddragelse for så vidt angår indkomst- og  

 formueskatter,  

 der blev undertegnet den 6. december 2001 (i det følgende kaldet  

 »overenskomsten«) og i medfør af bestemmelserne i artikel 4 til 9 i  

 konventionen om gensidig administrativ bistand i skattesager, der blev  

 vedtaget  

 i Strasbourg den 25. januar 1988 (i det følgende omtalt som »OECD  

 konventionen«), skal de kompetente myndigheder, der er nærmere fastsat i  

 artikel 3, stk.1, i) i overenskomsten, udveksle de oplysninger, der er  

 nødvendige for den korrekte påligning og inddrivelse af skatter, der er  

 omfattet af overenskomsten, samt for forebyggelse af skattesvig og  

 -unddragelse.
Artikel 2 Udveksling af oplysninger 1. De to staters kompetente myndigheder er blevet  

 enige  

 om at tilvejebringe de procedurer for udveksling af oplysninger, der er  

 nødvendige for at håndhæve overenskomstens og de to staters nationale loves  

 bestemmelser om skatter, der er omfattet af overenskomsten, i det omfang den  

 i  

 disse omhandlede beskatning ikke strider mod overenskomsten.
Følgende former  

 for udveksling skal foretages:
a)  

 	  

    

 på anmodning med  

 hensyn til bestemte sager (artikel 3), b)  

 	  

    

 automatisk med hensyn  

 til særlige indkomstarter som nedenfor anført (artikel 4), samt c)  

 	  

    

 spontant (artikel  

 5).
 2. Den ene stats kompetente myndighed skal underrette den  

 anden stats kompetente myndighed om de lovændringer, der måtte have  

 indflydelse  

 på den første stats forpligtelser i medfør af nærværende aftale.
Artikel 3 Udveksling af oplysninger på anmodning Den ene stats kompetente myndighed skal på  

 anmodning fra  

 den anden stats kompetente myndighed forsyne den anmodende kompetente  

 myndighed  

 med oplysninger, der vedrører bestemte personer eller transaktioner i henhold  

 til bestemmelserne i overenskomsten og begge staters nationale lovgivning.
Artikel 4 Automatisk udveksling af oplysninger Så snart som muligt efter afslutningen af hvert  

 kalenderår skal hver af staternes kompetente myndighed - i den udstrækning,  

 det  

 er muligt på grundlag af kontroloplysninger og lignende underretninger -  

 automatisk (uden at nogen særlig anmodning er nødvendig) levere den anden  

 stats  

 kompetente myndighed oplysninger om fysiske og juridiske personer med hensyn  

 til:
  

 	  

    

 udbytte - som anført i  

 overenskomstens artikel 10,   

 	  

    

 renter - som anført i  

 overenskomstens artikel 11,   

 	  

    

 royalties - som anført  

 i overenskomstens artikel 12,   

 	  

    

 kapitalgevinster - som  

 anført i overenskomstens artikel 13,   

 	  

    

 gager, lønindkomster,  

 honorarer, pensioner, livrenter og andre indkomster, som anført i  

 overenskomstens artikel 14 - 21.
Artikel 5 Spontan udveksling af oplysninger 1. Parterne er enige om, at oplysninger, der er  

 fremkommet som led i den almene administration, og som anses for at være af  

 interesse for den anden stats kompetente myndighed, skal udveksles spontant  

 uden forsinkelse.
Det kunne f.eks. dreje sig om beløb, der er udbetalt som  

 gevinster fra lotteri eller spil.
 2. Dersom de tilsendte (eller udvekslede)  

 oplysninger  

 medfører ændringer i den modtagende stats beskatning, bør den anden stats  

 kompetente myndighed underrettes derom.
Artikel 6 Tilstedeværelse af  

 skatteembedsmænd fra en stat på den anden stats territorium Efter anmodning fra den kompetente myndighed i den ene stat  

 kan den anden stats kompetente myndighed tillade, at repræsentanter for den  

 førstnævnte stats kompetente myndighed er til stede ved den relevante del af  

 en  

 skattemæssig undersøgelse i den anmodede stat.
Dette omfatter ikke  

 tilstedeværelse af repræsentanter på stedet for den skattemæssige  

 undersøgelse.
Alle beslutninger med hensyn til gennemførelsen af den  

 skattemæssige undersøgelse træffes af den anmodede kompetente myndighed.
Den  

 anmodede kompetente myndighed skal give den anmodende kompetente myndighed  

 meddelelse om de nærmere omstændigheder ved hver undersøgelse.
 Staternes kompetente myndigheder kan efter fælles aftale  

 fastsætte de procedurer, der skal iagttages ved fremmede skatteembedsmænds  

 tilstedeværelse.
Artikel 7 Simultane revisioner For  

 at effektivisere udvekslingen af oplysninger og behandlingen af sager om  

 skattesvig  

 og skatteunddragelse har de kompetente myndigheder besluttet at indgå en  

 aftale, i henhold til hvilken der kan udføres simultane revisioner af  

 udvalgte  

 skatteydere - eller grupper af skatteydere - der driver virksomhed i både  

 Danmark og Polen.
 »Simultane revisioner « betyder i denne forbindelse en  

 ordning mellem de kontraherende staters kompetente myndigheder om samtidig og  

 uafhængigt - hver inden for sit eget territorium - at undersøge (en)  

 skatteyder(e)s skatteforhold, som de har en fælles eller beslægtet interesse  

 i,  

 med henblik på at udveksle de relevante oplysninger, de således måtte  

 tilvejebringe.
 Fremgangsmåden ved udvælgelse af sager og de  

 undersøgelsesprocedurer, som de kompetente myndigheder er nået til enighed  

 om,  

 er nærmere beskrevet i EU-tillægget til nærværende aftale.
Artikel 8 Omkostninger Medmindre andet er aftalt af Parterne, afholdes de  

 ordinære udgifter ved at yde bistand af den stat, som anmodes om bistand.  

 Ekstraordinære udgifter afholdes af den stat, der har fremsat anmodningen om  

 bistand.
Artikel 9 Gensidighed Parterne er enige om, at gensidighed er en vigtig  

 side  

 af det fælles samarbejde og forudsætter, at der til enhver tid frit udveksles  

 oplysninger i henhold til bestemmelserne i denne aftale - for at sikre, at  

 denne udveksling foregår behørigt og i overensstemmelse med  

 gensidighedsprincippet.
Artikel 10 Forskellige bestemmelser 1. De af Parterne modtagne oplysninger må kun  

 benyttes  

 og videregives i henhold til bestemmelserne i artikel 25 i overenskomsten.
 2. Enhver udveksling af oplysninger i medfør af  

 nærværende aftale skal ske gennem de to staters kompetente myndigheder.
 3. De kompetente myndigheder skal efter  

 omstændighederne  

 rådføre sig med hinanden med henblik på at lette udførelsen af  

 forpligtelserne  

 i henhold til denne aftale.
 4. De i artikel 2 i nærværende aftale omtalte  

 oplysninger skal såvidt muligt meddeles elektronisk i OECD Standard Magnetic  

 Format (den seneste udgave), eller i papirformat.
5. De oplysninger, der udveksles, skal også omfatte  

 TIN  

 numre (Tax Identification Number), momsregistreringsnumre og/eller  

 personnumre,  

 hvis de forefindes.
Dette gælder for numre, der stammer fra begge stater.
Artikel 11 Ikrafttræden. Ændringer.
Ophør 1. Nærværende aftale træder i kraft på datoen for  

 dens  

 underskrivelse og kan til enhver tid ændres ved skriftlig aftale mellem  

 Parterne.
 2. Nærværende aftale indgås uden tidsbegrænsning.  

 Den  

 kan bringes til ophør ved skriftlig meddelelse fra én af Parterne og ophører  

 med at være i kraft seks måneder, efter at en sådan meddelelse er afgivet.
Udfærdiget i Helsingfors, den 23. oktober 2003 i to  

 originaleksemplarer, der hver er udfærdiget på dansk, polsk og engelsk og  

 således, at alle teksterne har samme gyldighed.
I tilfælde af  

 fortolkningstvivl  

 har den engelske tekst forrang.
For  

 Kongeriget Danmarks Told- og Skattestyrelse Ole Kjær Direktør Told- og Skattestyrelsen For Republikken Polens finansminister Robert Kwa  

 Ñ  

  

 niak Vicestatsekretær Tolddirektør Tillæg Simultan revision I henhold til bestemmelserne i artikel 25 i overenskomsten  

 samt artikel 8 i OECD-konventionen kan begge staters kompetente myndigheder  

 træffe aftale om at foretage simultane revisioner.
1. Formål Parterne er enige om, at hovedformålene med en simultan  

 revision bl.a. er:
 At  

 fastlægge en skatteyders korrekte skattetilsvar i tilfælde, hvor:
1)  

 	  

    

 udgifter deles eller  

 debiteres og overskud overføres mellem skatteydere indenfor forskellige  

 skatteretlige områder, eller der mere generelt forekommer spørgsmål om  

 interne  

 afregningspriser; 2)  

 	  

    

 der konstateres  

 tilsyneladende skatteunddragelsesmetoder eller -mønstre, der omfatter  

 transaktioner med uoverensstemmelse mellem indhold og form, styrede  

 finansieringsordninger, prismanipulering, omkostningsfordeling eller andre  

 lignende aktiviteter; 3)  

 	  

    

 der konstateres  

 ikke-selvangivet indkomst eller illegale betalinger, og 4)  

 	  

    

 der konstateres  

 transaktioner med skattelylande og skatteunddragelses- og  

 omgåelsesarrangementer indbefattende skattelylande.
 1.2  

 	  

    

 At lette udveksling  

 af oplysninger om:
1)  

 	  

    

 multinationale  

 forretningsmetoder, koncerninterne transaktioner, undersøgelsesmetoder og  

 tendenser til manglende overholdelse af regler, der måtte være særlige for en  

 branche eller gruppe af brancher; 2)  

 	  

    

 omkostningsfordelingsordninger;  

 og 3)  

 	  

    

 systemer med  

 overførsel af overskud indenfor særlige områder såsom global handel (herunder  

 e-handel) og nye financielle instrumenter.
 Simultane revisioner er ikke tænkt som en erstatning for  

 den fælles aftaleprocedure, der er fastsat i artikel 24 i overenskomsten.
2. Udvælgelse af sager og revisionsprocedurer 2.1  

 	  

    

 Hver stats kompetente  

 myndighed vil uafhængigt finde frem til de skatteydere, den ønsker at foreslå  

 til simultan revision.
2.2  

 	  

    

 Hver stats kompetente  

 myndighed vil underrette den kompetente myndighed i den anden stat om sit  

 respektive valg af potentielle sager til simultan revision ved hjælp af de  

 udvælgelseskriterier, der er beskrevet nedenfor.
Den pågældende myndighed vil  

 så vidt muligt forklare, hvorfor den har udvalgt disse sager, og fremsende de  

 oplysninger, der ligger til grund for dens forslag, tilligemed eventuelle  

 andre  

 relevante oplysninger, samt oplysninger om de forældelsesregler, der er  

 gældende for de sager, der er foreslået til simultan revision.
 2.3  

 	  

    

 Hver stats kompetente  

 myndighed vil afgøre, om den ønsker at deltage i en simultan revision.
 2.4  

 	  

    

 Den kompetente  

 myndighed i en stat, der er blevet anmodet om at deltage i en simultan  

 revision, vil gennemgå de fremsendte oplysninger i forbindelse med  

 oplysninger  

 fra dens egne kilder og vil, så hurtigt som muligt, skriftligt give den anden  

 myndighed meddelelse om sin accept af eller sit afslag på at foretage en  

 bestemt simultan revision (med angivelse af de pågældende skatteydere,  

 skatter  

 og skatteår).
 Før en sådan accept eller et sådant afslag gives, vil den  

 kompetente myndighed søge at indhente de oplysninger, den har behov for med  

 henblik på at nå frem til en afgørelse, enten i medfør af hjemlandets  

 lovgivning eller i henhold til overenskomstens eller OECD-konventionens  

 bestemmelser.
Både den anmodende og den anmodede kompetente myndighed vil  

 udpege en repræsentant, som vil have det funktionelle ansvar for ledelse og  

 koordinering af revisionen.
De kompetente myndigheder vil også beslutte,  

 hvilken stat der skal være ansvarlig for koordineringen af den simultane  

 revision.
 De kompetente myndigheder kan derefter forelægge hinanden deres  

 anmodninger om udveksling af oplysninger - eller uopfordret (spontant) levere  

 hinanden oplysninger i medfør af og i overensstemmelse med bestemmelserne i  

 artikel 25 i overenskomsten eller i OECD-konventionen med oplysninger, den  

 allerede ligger inde med.
 2.5  

 	  

    

 De udpegede  

 repræsentanter for de kompetente myndigheder skal drage omsorg for de  

 praktiske  

 aspekter af den simultane revision, herunder navnlig tidsplanen og de  

 perioder,  

 der skal undersøges.
 2.6  

 	  

    

 Forudsætningen - og  

 derfor den nødvendige betingelse - for udvælgelsen er, at de pågældende  

 skatteår er tilgængelige for undersøgelse i de to stater, der er  

 interesserede  

 i en simultan revision.
 2.7  

 	  

    

 Den kompetente  

 myndighed i en af staterne skal - ved en erklæring stilet til den anden stats  

 kompetente myndighed - tilkendegive, om den i henhold til national lovgivning  

 er forpligtet til at underrette den pågældende skatteyder i forbindelse med  

 fremsendelse af oplysninger i henhold til bestemmelserne i artikel 25 i  

 overenskomsten eller i OECD-konventionen.
3. Kriterier for udvælgelse af sager Parterne beslutter som følger:
 3.1  

 	  

    

 En sag, der udvælges  

 til simultan revision vil normalt dreje sig om (en) skatteyder(e), der driver  

 virksomhed  

 enten direkte eller gennem koncernforbundne selskaber, eller gennem faste  

 driftssteder eller repræsentationer på begge staters territorier.
 3.2  

 	  

    

 De kriterier, der  

 tages i betragtning ved afgørelsen af, om en sag skal udvælges til simultan  

 revision, kan bl.a. omfatte:
1)  

 	  

    

 omfanget af dens  

 aktiviteter på globalt plan; 2)  

 	  

    

 omfanget af dens  

 transaktioner i begge stater; 3)  

 	  

    

 foreliggende  

 indikationer af:
a)  

 	  

    

 skatteundragelse og  

 omgåelse; b)  

 	  

    

 væsentlig  

 overtrædelse af én af staternes skattelovgivning; c)  

 	  

    

 manipulering med  

 interne afregningspriser til potentiel skade for én af staterne; d)  

 	  

    

 andre former for  

 international skattetænkning, som - hvis den imødegås med held - kan give én  

 af  

 staterne forøgede skatteindtægter; e)  

 	  

    

 en skatteyders eller  

 nærtstående skattesubjekters økonomiske resultater over et bestemt tidsrum,  

 der  

 er betydelig lavere, end man måtte forvente, f.eks.:
-  

 	  

    

 den økonomiske  

 aktivitet giver sig ikke udtryk i et rimeligt overskud i forhold til salget,  

 de  

 samlede aktiver m.v.; -  

 	  

    

 sager, hvor  

 skatteyderen til stadighed fremviser tab, navnlig langsigtede tab; -  

 	  

    

 sager, hvor  

 skatteyderen - uanset rentabilitet - ikke har betalt nogen skat eller kun  

 ringe  

 skat i løbet af den pågældende periode; f)  

 	  

    

 transaktioner i  

 forbindelse med skattelylande; g)  

 	  

    

 situationer, hvor de  

 kompetente myndigheder mener, at det er i de pågældende skatteforvaltningers  

 interesse med henblik på internationalt at fremme overholdelse af  

 skattelovgivningen.
4. Ledelse Parterne aftaler herved som følger:
 4.1  

 	  

    

 Revisionerne skal  

 gennemføres særskilt inden for rammerne af hjemlandets lovgivning og sædvane  

 udelukkende af skatteembedsmænd fra hver stat under anvendelse af de  

 foreliggende bestemmelser om udveksling af oplysninger.
 4.2  

 	  

    

 De udpegede  

 repræsentanter skal sætte sig i forbindelse med hinanden via de kompetente  

 myndigheder.
4.3  

 	  

    

 De kompetente  

 myndigheder kan beslutte, at det skal tillades repræsentanterne at fungere  

 som  

 delegerede for deres lands kompetente myndighed.
En sådan delegering vil gøre  

 det muligt for dem at kommunikere med hinanden pr. brev, telefax, telefon,  

 ved  

 personligt møde eller andet passende kommunikationsmiddel.
Hvis de måtte  

 ønske  

 det, kan de formelt nedsætte et fælles udvalg til dette formål.
Uanset dette  

 skal al skriftlig kommunikation altid foregå gennem hver kompetent myndighed.
5. Planlægning af den simultane revision Parterne aftaler herved, at repræsentanten for den stat, der  

 koordinerer revisionen sammen med sin kollega i den anden stat, skal gennemgå  

 hver stats revisionsplan, mulige spørgsmål, der bør ses nærmere på, samt den  

 planlagte tidsplan - før revisionens påbegyndelse Forud for dette kan der  

 gennemføres en foreløbig skattekontrol i begge stater.
De udpegede  

 repræsentanter beslutter, om det er formålstjenligt at afholde  

 koordineringsmøder med henblik på at planlægge og overvåge gennemførelsen af  

 den simultane revision.
6. Gennemførelsen af den simultane revision 6.1.  

 	  

 Parterne erkender, at  

 simultane revisioner kræver samarbejde fra skatteembedsmænd i begge stater,  

 som  

 samtidigt men uafhængigt vil undersøge skatteyderen/erne inden for deres  

 ressort.
De vil så vidt muligt forsøge at synkronisere deres  

 arbejdsplanlægning.
 6.2.  

 	  

 Da der kan opstå  

 dobbeltbeskatningsproblemer i forbindelse med simultane revisioner:
-  

 	  

    

 vil det være muligt  

 for skatteyderen at fremlægge en anmodning om indledning af en fælles  

 aftaleprocedure på et tidligere tidspunkt, end han kunne, hvis der ikke  

 foretages en simultan revision, og -  

 	  

    

 repræsentanterne for  

 de kompetente myndigheder vil kunne samle et mere komplet faktuelt  

 bevismateriale  

 for de skattejusteringer med henblik på hvilke, den fælles aftaleprocedure er  

 begæret.
 6.3.  

 	  

 Enhver udveksling af  

 oplysninger skal ske i overensstemmelse med bestemmelserne i overenskomsten  

 og  

 OECD konventionen.
7. Afbrydelse af den simultane revision Hvis en af de kompetente myndigheder kommer til den  

 opfattelse, at det ikke længere er formålstjenligt at fortsætte den simultane  

 revision af en sag, kan den trække sig ud af den simultane revision ved at  

 meddele dette til den anden kompetente myndighed.
8. Afslutning af den simultane revision Parterne er nået til enighed om, at den simultane revision  

 skal afsluttes efter koordinering og samråd mellem de to staters kompetente  

 myndigheder.
Spørgsmål vedrørende dobbeltbeskatning, der er opstået i  

 forbindelse med undersøgelsen, henvises til den fælles aftaleprocedure.
