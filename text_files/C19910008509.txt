1. I bekendtgørelse nr. 817 af 6. december 1990 af lov  

 om social bistand er det bl.a. fastsat, Til det punkt 1.b) nævnte plejevederlag yder kommunen et tillæg på 12,5  

 pct.
Dette tillæg ydes, fordi der ikke optjenes feriepenge under fravær fra  

 arbejde.
Tillægget er ikke feriepenge i ferielovens forstand, og beløbet kan  

 derfor udbetales til den pågældendes fri rådighed ved plejeforholdets ophør.
 Modregning af tillægget på 12,5 pct. af plejevederlaget kan ikke finde  

 sted i noget tilfælde.
 2. Loven indeholder ikke regler om adgang til  

 tjenestefrihed, men det er forudsat, at de offentlige arbejdsgivere  

 efterlever lovens intentioner og bevilger tjenetefrihed.
 3. Finansministeriet skal derfor henstille, at der i  

 det fornødne omfang ydes tjenestefrihed uden løn eller nedsat arbejdstid  

 efter gældende regler til de to ovennævnte formål.
 4. De relevante bestemmelser i lov om social bistand  

 er optrykt som bilag til dette cirkulære.
 5. Finansministeriets cirkulære nr. 142 i  

 Ministerialtidende af 20. juli 1990 (APD. nr. 102/90) om tjenestefrihed m.v.  

 for ansatte i staten, folkeskolen og folkekirken til pasning af døende i  

 hjemmet ophæves.
Finansministeriet Administrations- og Personaledepartementet den 3. juni 1991 P.M.V.
 E.B.
Inge Pridal Bilag Uddrag af bekendtgørelse nr. 817 af 6.12.1990 af lov om social bistand:
 48 a.  Forældre til alvorligt syge børn under 14 år har ret til en  

 økonomisk godtgørelse, hvis de i forbindelse med barnets sygdom helt eller  

 delvis opgiver lønarbejde eller personligt arbejde i selvstændig virksomhed.
Stk. 2.  Det er en betingelse, at barnets sygdom skønnes  

 at medføre behov for ophold på hospital eller lignende institution i 25 dage  

 eller mere.
Behandling eller pleje i hjemmet kan sidestilles med ophold på  

 hospital, hvis barnets behov i forbindelse med sygdommen taler for det.
 Stk. 3  Kravet i stk. 2 om en sygeperiode på 25 dage  

 eller mere gælder ikke ved hospitalsophold for børn af enlige forsørgere, der  

 har ret til ordinært børnetilskud efter § 2, nr. 1 eller 2, i lov om  

 børnetilskud og forskudsvis udbetaling af børnebidrag.
Stk. 4.  Godtgørelsen svarer til de sygedagpenge,  

 modtageren i tilfælde af egen sygdom ville være berettiget til efter lov om  

 dagpenge ved sygdom eller fødsel.
Til selvstændige, som ikke er tilmeldt den  

 frivillige forsikring, kan der dog udbetales godtgørelse fra 1. fraværsdag.  

 Den udbetalte godtgørelse til barnets forældre kan tilsammen højst udgøre et  

 beløb, der svarer til det højeste beløb, der efter § 9, stk. 2, i lov om  

 dagpenge ved sygdom eller fødsel kan udbetales af kommunen efter reglerne om  

 sygedagpenge.
Kommunalbestyrelsen kan i særlige tilfælde beslutte, at der til  

 barnets forældre kan ydes en højere godtgørelse end fastsat i 3. pkt.
 Stk. 5.  Der kan højst ydes godtgørelse i 52 uger inden  

 for de forudgående 18 kalendermåneder.
 Stk. 6.  Kommunalbestyrelsens afgørelser efter denne  

 bestemmelse kan ikke indbringes for anden administrativ myndighed.
 Stk. 7.  Socialministeren fastsætter nærmere regler om  

 betingelser for udbetaling af godtgørelsen, herunder regler om, hvorledes  

 godtgørelsen fordeles mellem barnets forældre.
§ 57 a.  Personer, som passer en nærtstående, der  

 ønsker at dø i eget hjem, er efter ansøgning berettiget til at få godtgørelse  

 for tabt arbejdsindtægt (plejevederlag). Det er en betingelse for at yde  

 plejevederlag, at hospitalsbehandlingen efter en lægelig vurdering må anses  

 for udsigtsløs, og at den syges tilstand ikke i øvrigt nødvendiggør  

 indlæggelse eller forbliven på sygehus eller anden institution.
Det er  

 endvidere en betingelse, at den syge er indforstået med etableringen af  

 plejeforholdet.
§ 57 b.  Plejeverlag efter § 57 a til personer med  

 lønindtægt, eller hvad dermed kan sidetilles, beregnes på grundlag af  

 plejerens gennemsnitlige indtægt i de seneste 12 måneder før påbegyndelse af  

 plejeforholdet.
Plejevederlaget kan dog højst udgøre et beløb svarende til  

 højeste hjemmehjæperløn med stedtillæg.
Herudover ydes et tillæg på 12,5 pct.  

 af det beløb, der beregnes efter 1. og 2. pkt.
Tillægget udbetales ved  

 plejeforholdets ophør.
Stk. 2.  Der kan også ydes supplerende plejevederlag til  

 personer, som i stedet vælger at nedsætte deres arbejdstid.
Plejevederlag  

 ydes i disse tilfælde forholdsmæssigt svarende til den nedsatte arbejdstid.  

 Hvis flere personer udfører plejen, kan det samlede plejevederlag normalt  

 ikke overstige det i stk. 1 nævnte beløb.
 Stk. 3.  Plejevederlag til personer med indtægt ved  

 selvstændig virksomhed udgør pr. uge altid mindst 2/3 af det højeste beløb,  

 der kan udbetales i medfør af lov om dagpenge ved sygdom efter fødsel.  

 Såfremt pågældende kan dokumentere, at indtægten berettiger til et højere  

 plejevederlag end nævnt i 1. pkt., beregnes plejevederlaget på grundlag af  

 denne indtægt, dog højst med et beløb svarende til højeste hjemmehjælperløn  

 med stedtillæg.
 Stk. 4.  I ganske særlige tilfælde kan  

 kommunalbestyrelsen beslutte at yde plejevederlag med et højere beløb end  

 anført i stk. 1, 2. pkt.
 § 57 c.  Den plejekrævendes indlæggelse af kortere  

 varighed på sygehus eller anden institution medfører ikke i sig selv bortfald  

 af plejevederlaget.
 Stk. 2.  Kommunalbestyrelsen kan undtagelsesvis træffe  

 beslutning om ophør af retten til plejevederlag, hvis pleje i hjemmet ikke  

 fortsat kan anses for hensigtsmæssig.
