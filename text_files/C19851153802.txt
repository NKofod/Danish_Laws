 I henhold til cirkulære om arbejdstidsregler m.v. for statens tjenestemænd  

 af 16. juni 1982, § 24, indgås der aftale mellem direktoratet for  

 kriminalforsorgen og Dansk Fængselsforbund for opsyns- og  

 værkmesterpersonalet i arresthusene.
 BLANKE DAGE:
 1. De blanke dage udsættes på tjenesteplanen ligeligt  

 fordelt månedsvis over hele året og altid før fridage - herunder  

 kompensationsdage (H-dage), manglende søn- og helligdagsfrihed (G-dage) og  

 skæve helligdage (T-dage).
 2. En blank dag, der er noteret på tjenesteplanen med  

 tjeneste på 8 timer, kodes med tjeneste eller frihed 24 timer, før tjenesten  

 eller friheden påbegyndes.
 Tjenestens påbegyndelse er det aftalte ifølge den godkendte tjenesteplan.
 3. Ændres kodningen indenfor 24 timer, gives der et  

 tillæg på 50 procent af den præsterede tjeneste, medmindre dagen er kodet med  

 Y.
 4. En blank dag kan uden procent-tilskrivning flyttes  

 på den ophængte tjenesteplan indtil 24 timer, før tjenesten skal påbegyndes.
 Dagene flyttes ved anvendelse af N-dage (tjeneste optjent ved  

 rådighedsvagt) i arresthuse med rådighedstjeneste og med H-dage i de øvrige  

 arresthuse.
 5. Det forudsættes, at der i arresthuse med  

 rådighedsvagt hver dag placeres 1 blank dag eller 1 N-dag.
 I arresthuse med oppegående nattevagter skal der istedet for N-dage  

 anvendes H-dage.
 I arresthuse, hvor det ikke er muligt at placere N- eller H-dage hver dag  

 i sommerferie-perioden, vil der efter nærmere aftale med direktoratet blive  

 tilført yderligere timer i perioden mod, at timerne i den øvrige del af året  

 afspadseres eller anvendes efter direktoratets bestemmelse.
 6. Dagene flyttes vandret for den enkelte medarbejder  

 og lodret fra en medarbejder til en anden.
 7. Dage, der flyttes i det vandrette plan, sker ved  

 ombytning af N/ H-dage med blanke dage eller blanke dage med N/H-dage.
 8. Dage, der flyttes i det lodrette plan, sker ved  

 omkodning af N/H-dage eller blanke dage medarbejderne imellem.
 9. Der kan i de tilfælde, hvor det skønnes mest  

 hensigtsmæssigt for tjenestens tilrettelæggelse, anvendes 3 blanke dage til  

 dækning af eftermiddagstjeneste, rådighedsvagt og formiddagstjeneste.
 De manglende timer i forbindelse med rådighedstjenesten trækkes på  

 lønordre 9-B i kolonnerne 10 - 13.
 10. De blanke dage kan kun anvendes til udvidelse af  

 postbesættelsen, når direktoratets godkendelse foreligger.
 FORLODS AFSPADSERING:
 1. Er der indenfor samme månedsnorm givet  

 afspadsering, kan der ikke opnås procent-tilskrivning på efterfølgende  

 indragne fridage - svarende til antallet af dage, der forlods er givet  

 afspadsering på.
 FRIHED (Y-dage):
 1. Hvert arresthus tildeles et antal variable timer  

 til dækning af sygdom, møder, ferie og procent-tilskrivning.
 2. I arresthuse, hvor de udmeldte timer ikke fuldt ud  

 anvendes til sygdom, møder og procent-tilskrivning, skal der gives  

 afspadsering på blanke dage.
 Timerne fratrækkes på lønordre 9-B i kolonnerne 10 - 13.
 Timerne trækkes først i kolonne 10 herefter i kolonne 11, 12 og 13.
 De dage, der afspadseres, kan i det efterfølgende kvartal anvendes til  

 aktivitets-udvidelse, uddannelse, kurser m.v. eller som frihed kodet på  

 blanke dage med Y.
 Der sker ikke timereduktion på lønordre 9-B i kolonnerne 10 - 13.
 Der udsættes ikke Y-dage på tjenesteplanen i det første kvartal efter  

 aftalens indgåelse, men herefter kvartalsvis, således at timer i det fjerde  

 kvartal indenfor hvert år udsættes på tjenesteplanen i første kvartal det  

 efterfølgende år.
 3. Der kan ikke i forhold til en års-norm på 2.080  

 timer udsættes flere Y-dage end svarende til arresthusets samlede variable  

 timetildeling.
 Det forudsættes, at Y-dagenes antal ikke medfører, at den enkelte  

 medarbejder bringes i underskud i forhold til årsnormen.
 4. Ved et stigende forbrug udover det godkendte  

 kvartalsvise budgetterede gives den tildelte frihed tilbage ved inddragelse  

 af N/H-dage uden procent-tilskrivning.
 5. Kan merforbruget ikke holdes indenfor det samlede  

 udmeldte variable timeforbrug i det enkelte arresthus som forudsat under pkt.  

 1 - 4, skal der straks optages forhandling mellem direktoratet og Dansk  

 Fængselsforbund med henblik på indenfor det godkendte normativ at opnå  

 balance mellem de til rådighedværende timer og det faktiske forbrug.
 6. Ved udbetaling af over- og merarbejdstimer fra  

 lønordre 9-B kan der kun udbetales timer, der er udover 44 timer i kolonnerne  

 10 - 13.
 7. Timeforbruget kan ikke strække sig udover årsnormen  

 fra den 21. december til det efterfølgende år den 20. december.
 OPKALD:
 1. Der gives ikke timer for opkald under  

 rådighedstjeneste.
 Der skal fortsat føres opkaldsbog til brug for registrering af de særlige  

 ydelser.
 OVERGANGS-BESTEMMELSER:
 1. Hver medarbejder skal ved aftalens indgåelse den  

 11. november 1985 fastlåse mindst 44 timer på lønordre 9-B i kolonnerne 10 -  

 13.
 Timerne skal anvendes i forbindelse med afvikling af blanke dage og  

 ekstraordinær frihed.
 Medarbejdere, der er noteret for mere end 44 timer i kolonne 10, 11 og 12  

 på lønordre 9-B, kan ved aftalens indgåelse få udbetalt de overskydende timer  

 med fratræk af procenter.
 Medarbejder, der ikke ønsker timerne udbetalt, kan ikke senere få disse  

 timer udbetalt.
 Timer, der ikke ønskes udbetalt, noteres på lønordre 9-B i kolonne 14 og  

 på 3. linie i parantes og overføres månedsvis.
 Alle procent-timer noteres i kolonne 13.
 2. Aftalens følgende punkter gennemføres pr. 21.  

 november 1985.
 Aftalen træder i kraft i sin helhed den 21. december 1985 - som en  

 forsøgsordning til den 20. december 1986 - forinden skal der indgås en ny  

 aftale parterne imellem.
KØBENHAVN, den 11. november 1985 Aa.
L.
Karlsson Direktoratet for kriminalforsorgen /Søren Andersen Dansk Fængselsforbund PROTOKOLLAT.
 Under henvisning til indgået aftale mellem direktoratet for  

 kriminalforsorgen og Dansk Fængselsforbund om timeforbruget for opsyns- og  

 værkmesterpersonalet i arresthusene af 11. november 1985, er direktoratet  

 efter indstilling fra Dansk Fængselsforbund indstillet på at nedsætte en  

 arbejdsgruppe, der skal analysere muligheden for at flytte alle eller en del  

 af de variable timer til et mindre antal anstalter, der skal sikre den  

 nødvendige afløsning i arresthusene.
 Endvidere skal arbejdsgruppen vurdere, hvorvidt de i aftalen foreslåede  

 ændringer er tilstrækkelige til at bringe balance imellem de timer, der er  

 til rådighed og det faktiske forbrug.
 FORTOLKNINGSBIDRAG TIL AFTALEN OM OPSYNS- OG VÆRKMESTERPERSONALETS  

 TIMEFORBRUG I ARRESTHUSENE.
 BLANKE DAGE:
 1. Der kan i arresthusene ikke godkendes/foretages  

 interne bytninger imellem personalet, der ændrer ved princippet om, at der  

 hver dag på tjenesteplanen skal palceres mindst 1 blank dag eller for  

 arresthuse med rådighedstjeneste 1 N-dag og arresthuse med oppegående  

 nattevagt en H-dag.
 I arresthuse med både rådighedstjeneste og oppegående nattevagt skal N- og  

 H-dage anvendes istedet for blanke dage.
 2. Der kan ikke på tjenesteplanen - fordelt ligeligt  

 på de enkelte medarbejdere - placeres flere blanke dage end svarende til det  

 udmeldte variable timeforbrug minus de timer, der anvendes til ferieafløsning  

 for heldags-tjenesten.
 3. Blanke dage, der ikke er kodet med tjeneste, skal  

 senest 48 timer forud for det tidspunkt, da sidste tjeneste før fridage  

 tiltrædes, kodes med P.
 Den blanke dag - der er kodet med P - kan indtil 24 timer før, tjeneste på  

 den blanke dag skal påbegyndes (formiddag - eftermiddag - rådighed og/eller  

 nattjeneste) kodes med tjeneste uden procent-tillæg.
 AKTIVITETSUDVIDELSE/FRIHED:
 Det forudsættes, at blanke dage, der i det forudgående kvartal ikke er  

 anvendt til afløsning for sygefravær - møder - procenttillæg m.v. kodes på  

 den godkendte tjenesteplans blanke dage i det efterfølgende kvartal med Y.
 Timerne/dagene tilhører ikke den enkelte medarbejder, men arresthuset.
 Der kan i arresthuset indgås husaftale om:
at, Y-dagene anvendes til aktivitetsudvidelser - periodevis  

 normativudvidelse og møder, at, det personale, der har afspadseret på en blank dag, også bliver  

 noteret for 1 Y-dag i det efterfølgende kvartal, at, afspadseringsdage i et kvartal ligeligt fordeles imellem medarbejderne  

 som Y-dage i det efterfølgende kvartal.
 at, Y-dagene gives individuelt til medarbejderne som svarende til udført  

 tjeneste på blanke dage.
 Der henvises til bilag 31, side 37 - 33.
 Y-DAGE:
 1. Er der i de(t) forudgående kvartal(er) eller i  

 samme kvartal givet Y-dage/sket aktivitetsudvidelse, der medfører, at  

 antallet af blanke dage ikke kan dække et akut opstået behov for mere  

 personale, eksempelvis ved sygefravær, skal N-dage i arresthuse med  

 rådighedstjeneste og H-dage i arresthuse med oppegående nattevagt anvendes  

 istedet for blanke dage.
 Det samme antal N-H/-dage, der indgår i den godkendte tjenesteplan er  

 givet og indregnes i den enkelte medarbejders årsnorm.
 Der kan ikke anvendes flere N-/H-dage end svarende til det samlede antal  

 givne Y-dage.
 Dagene noteres på lønordre 9-B i kolonne F som plus 1 Y-dag.
 Der henvises til bilag 32, side 37 - 34.
 2. Tjenestefrihed til organisationsarbejde, der gives  

 på en blank dag, kodes med E - der skal ikke fratrækkes timer på lønordre 9-B  

 i kolonnerne 10 - 13.
 Dagen noteres istedet på lønordre 9-B i kolonne F som plus 1 Y-dag.
 Der henvises til bilag 33, side 37 - 35.
 AFSPADSERING:
 Er der indenfor samme månedsnorm (fra den 21. til den 20. i efterfølgende  

 måned) givet afspadsering på blanke dage, skal efterfølgende inddragne  

 fridage svarende til antallet af afspadseringsdage ikke procent-belægges.
 Inddrages fridage, før der er afspadseret, gives der procent-tillæg  

 svarende til 50 procent af den udførte tjeneste.
 Der henvises til bilag 1, side 37 - 3.
 OVERGANGSBESTEMMELSER:
 De timer, der i en parantes for den enkelte medarbejder er noteret på  

 lønordre 9-B i kolonne 14, skal afspadseres enten ved, at direktoratet  

 udstationerer personale til arresthuset eller timerne afspadseres efter  

 aftale med direktoratet i de blanke perioder, der indgår i visse arresthuses  

 godkendte tjenesteplan.
 Timerne noteres på lønordre 9-B, timer kodet med D.
