Fremsat den 10. maj 2004 af Lone Møller (S), Naser  

 Khader (RV) og Tove Videbæk (KD) Forslag til folketingsbeslutning om stillingtagen til organdonation Folketinget opfordrer regeringen til inden den 1. januar  

 2005 at fremsætte lovforslag om, at alle unge, når de fylder 18 år, tilsendes  

 oplysningsmateriale om organdonation samt donorkort med mulighed for at  

 tilmelde  

 sig Donorregistret.
Bemærkninger til forslaget Der mangler generelt donorer i Danmark til  

 organtransplantation.
Et konkret eksempel på et område, hvor der er mangel på  

 donororganer, er inden for nyresygdomme.
Langt de fleste transplantationer  

 udgøres af nyretransplantationer.
Væksten i antallet af patienter, der venter  

 på en nyretransplantation, er bekymrende.
Ved årsskiftet 2003-04 var der 531  

 patienter på ventelisten, og med 176 transplantationer gennemført i 2003, vil  

 alt for mange patienter skulle vente i mange år, før der kan tilbydes en  

 transplantation.
Antallet af personer, som rammes af nyresvigt, er stigende,  

 bl.a. som følge af det stigende antal ældre i befolkningen.
Det stiller krav  

 til sygehusenes dialysekapacitet og øger behovet for donororganer til  

 transplantation.
Antallet af personer i dialyse er siden 1991 steget fra  

 1.050  

 til 2.429 patienter ved udgangen af 2003, og stigningstakten har i de seneste  

 år ligget på knap 5 pct.
Imidlertid er transplantationsaktiviteten i de  

 sidste  

 10 år stagneret og ligger fortsat på samme niveau som i begyndelsen af  

 1990erne.
Med flere og flere dialysepatienter og et uændret antal  

 donororganer  

 betyder det en længere og længere ventetid for dialysepatienterne for at få  

 en  

 ny nyre.
Næsten alle dialysepatienter har et ønske om at få  

 foretaget en transplantion.
Specielt de unge nyrepatienter har et forståeligt  

 behov for at kunne leve et liv som alle andre unge.
Som dialysepatient er man  

 i  

 behandling mindst 3 gange om ugen i 4-6 timer ad gangen.
Det er vanskeligt at  

 fastholde et arbejde på normale vilkår, færdiggøre en uddannelse eller i det  

 hele taget leve et normalt liv.
En transplantation er således adgangsbilletten til at føre  

 et normalt liv, og det opleves som en uhyre befrielse at få transplanteret et  

 nyt organ.
Fristelsen blandt de nyrepatienter, der har råd til illegalt at  

 købe  

 en nyre i et tredjeland, kan være stor.
Hvis forholdene ikke skal forværres, kræver det, at der er  

 flere organer til rådighed.
Sundhedsstyrelsens »Undersøgelse af befolkningens  

 holdning til organdonation« fra marts 2001 viser, at næsten 80 pct. af  

 befolkningen har en positiv holdning til organdonation.
Ligeledes vil mere  

 end  

 80 pct. af befolkningen modtage et organ, hvis det skulle blive nødvendigt.  

 Samme undersøgelse viser, at næsten halvdelen af befolkningen (47 pct.)  

 fortsat  

 savner oplysninger om organdonation.
Det er samtidig værd at bemærke, at  

 befolkningen lægger vægt på, at den information, der gives, kommer fra en  

 troværdig afsender som f.eks. sundhedssektoren.
Det er derfor væsentligt at gøre folks stillingtagen til  

 organdonation så ubesværet og lettilgængelig som muligt og dermed sikre, at  

 en  

 personlig beslutning om tilmelding til Donorregistret eller udfyldelse af et  

 donorkort også rent faktisk føres ud i livet.
Beslutningsforslaget går  

 således  

 ud på at tilsende alle, der fylder 18 år, et neutralt, oplysende materiale  

 om,  

 hvilke overvejelser og hensyn der kan føre til enten en beslutning om at  

 tilmelde sig til Donorregistret med tilladelse til organdonation eller det  

 modsatte, samt om muligheden for at udskyde beslutningen eller ændre den på  

 et  

 senere tidspunkt.
Blandt de hensyn, det er vigtigt at tage, er, at en  

 beslutning om tilmelding til Donorregistret nøje bør drøftes med familie,  

 kæreste m.fl.
Hvis situationen opstår og vedkommende afgår ved døden, er  

 alligevel ingen tjent med, at familien ikke ønsker at respektere den afdødes  

 beslutning.
 Med dette forslag er det hensigten at søge en varig ordning  

 etableret, som gør det let at tilmelde sig som donor for dem, der efter nøje  

 overvejelse og drøftelser med de nærmeste beslutter sig herfor.
Skriftlig fremsættelse Lone Møller  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om stillingtagen til organdonation.
(Beslutningsforslag nr.
B 209).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
