 Kursus, supervision, cand. psych.
 A klager for indkomståret 1996 over, at skatteankenævnet ha  

 nægtet fradrag for udgifter til kursus og supervision.
 Det fremgår af sagen, at klageren blev uddannet som cand. psych. i  

 Tyskland i 1982 og har arbejdet i Danmark siden 1984. Klageren har siden 1.  

 maj 1995 arbejdet ved den private behandlingsinstitution B, der arbejder med  

 rådgivning og behandling af flygtninge samt konsultations-,  

 undervisnings- og supervisionsopgaver, hvor hun i klageåret har haft en  

 indtægt på 282.276 kr.
Af sagens oplysninger fremgår det, at klageren har deltaget på  

 kurset "Energy & Consciousness", der har været afholdt dels i Norge  

 og dels i Danmark.
Af programmet for kurset, der er på engelsk,  

 fremgår bl.a.:
For People on the Conscious Path · For People Working with People Dear Friends interested in my work with consciousness and energy:
Life is an ongoing journey, but you may become aware that this journey  

 depends on the clarity of your energy and action.
The expansion of  

 consciousness that you develop, and its integration brings you the clarity to  

 understand life.
Conscious action then, is the direction you give to your  

 energy as a movement from your center of being and love.
As a spiritually oriented body-psychotherapy, this program encompasses all  

 the levels of existence.
We will work with the physical body through  

 exercises, touch and breathing to reach and open patterns of resistance that  

 we needed to establish to protect ourselves, but which in our present adult  

 state distorts our view of life.
We will look at, and be encouraged to experience the emotional chain of  

 reactions that may go with these misconceptions and withheld attitudes.
When  

 you experience, you  know.
The energy work increases your natural capacity to sustain the flow of  

 life.
With that you have the courage and responsibility to experience and  

 open up areas that you felt were not safe to explore.
 Opening up for choices let you become again the co-creator of your life.  

 With the Will of Your Heart, you carry your intention for life into this  

 lifetime, into this body.
Realizing that you are of Divine nature, you can no longer be destructive  

 with yourself and others.
You lead your life in deep spirituality- since  

 spirituality is all about love.
The first year will focus on the individual and group process.
We will  

 work through personal processes that mask our communication with each other  

 and which distort the perceptions within ourselves.
The individual and group  

 work will be continuously interwoven with teachings of how we obstruct the  

 flow of life and how it manifests on the personal level.
The Intention Quest  

 will encourage you to reconnect with your own inner life pulsation and  

 support the ground for your question: " Who am I?" and "What direction do I  

 want to take in life'?" The second year invites you to experience different ways to explore energy  

 and consciousness with leading guest teachers: Sufi practices and other forms  

 of meditation experiences; or process oriented  massage and inner melting;  

 rhythm work and creative movement expression.
You will work two days with  

 internationally experienced guest therapists, followed by two to three days  

 of integration with C.
This year guides you deeper toward the essence within.
Letting go of fixed  

 belief systems creates space for your original path to unfold.
An  

 individually designed practice plan will sustain the energy on this path.
 In the third year we will deepen the experiences of the first years and  

 move toward the application of the insights and learned material into the  

 participants individual frame of life or profession: creative expression and  

 celebrations of the re-discovered aliveness; practicing the therapeutic  

 approach and ways of energy integration into each individual's profession;  

 personal coaching; grounding into competence and leadership.
At the end of the third year, in a 6-day intensive, we will carry the  

 Intention Quest into a wilderness Vision Quest, led by a Native American  

 spiritual guide.
The Vision Quest is a deep spiritual search into your own  

 being.
 As a group we will consider the option to continue the training into a 4th  

 year.
This educational program is a conscious guide in your life process, open  

 to everyone on the conscious path and for people who work with people.
It is  

 also an opportunity to build a support group for each other and an opening of  

 the heart that is willing to trust and communicate with each other.
C's work and teaching is known for its in-depth aliveness and subtlety and  

 for the freedom and opportunity to experience, explore and integrate the  

 body, feelings, mind, will and spirit  from rage to bliss.
In a safe setting  

 we will explore our qualities which give us the courage to look at our  

 defense mechanisms that may have been important for us to survive emotionally  

 as a child but are not appropriate for the adults we have become.
These  

 defense patterns cannot just be changed by an act of will but by finding and  

 changing the misconceptions, pseudo-solutions, distortions and negative  

 intentions we can integrate and unfold our gifts and unique qualities,  

 realizing our tasks in the dimension of love.
 You will also experience the psychodynamics of energy fields, gaining  

 deeper insights into the direction and responsibility of your actions: this  

 is the place you meet your Healer within.
C Ph.D. studied psychology, education and cultural anthropology.
He is the  

 founder and Director of the Institute of Core Energetics and European  

 Trainings in Germany and the Institute of Core Energetics West, Mendocino CA,  

 USA.
Since 1972 C has been involved in many different kinds of trainings and  

 processes in Humanistic Psychology.
He began training with D in 1982,  

 assisting him as a therapist since 1985, and is now a member of his Training  

 Staff.
"I work to realize my lifelong vision of bringing light into this world,  

 especially into human bodies, which I perceive as divine vessels for the  

 higher intention of realizing ourselves in this lifeform.
I draw especially  

 from the tools developed by D in Core Energetics, but also from Biodynamic  

 Psychology, Hakomi, Creative Encounter, process oriented massage, Inner  

 Dance, Voice Dialogue, Enlightenment Intensive and Healing work-to find &  

 synthesis and integration of the therapeutic process with our spiritual  

 lives-this is where I welcome you Revisoren har udarbejdet følgende opgørelse over  

 kursusudgifter:
1.Norge 18/3 - 21/3 1996 Kursusgebyr 5.200 NKR.
Hotel og logi 2.348 NKR.
Togbillet incl. soveplads 986 DKR.
Faglig konsultation 750 DKR.
2. Danmark 28/7 - 31/7 Kursusgebyr 5.200 NKR.
Hotel og logi 1.500 DKR.
Faglig konsultation 1.525 DKR.
 Kørsel normalfradrag 220 km.
 177 DKR.
3. Norge 5/11 - 10/11 Kursusgebyr 6.000 NKR.
Hotel og logi 2.125 NKR.
Flybillet 1.685 DKR.
4. SUPERVISION iflg. bilag 3.200 DKR.
4. Kursus Danmark 1.000 DKR.
5. Tilskud til kurser (5.000 DKR.) I ALT 5.823 DKR.
 20.973 NKR.
KURS 97 20.344 DKR.
 5.823 DKR.
SAMLET KURSUSUDGIFT 26.167 DKR.
 Der er fremlagt brev fra cand.psych.aut. spec. og supervisor i psykoterapi  

 E, hvoraf det fremgår:
"Hermed bekræftes at cand. psych.
A har deltaget på  

 undertegnedes kurser, som er et tilbud til psykologer og psykoterapeuter samt  

 andre professionelle behandlergrupper.
 Hensigten med kurserne er, at tage udgangspunkt i deltagernes praksis, med  

 det formål at uddybe den enkeltes forståelse af sig selv - sit  

 arbejde og sine klienter, i den terapeutiske relation.
 Kurserne har strakt sig over én hel dag, samt to weekends:
 Første gang: 13. januar 1996 i min praksis: Honorar:
 750,-kr.
Anden gang: 1. - 2. juni 1996: Ophold kr. 225,- Honorar 1.300.-kr.
Tredje gang: 5.- 6. oktober 1996 Ophold kr. 350,- Honorar 1.300,- kr.
Kvitteringer er udskrevet for honorar og ophold." Der er endvidere fremlagt kopi af check udstedt til A fra B på 5.000  

 kr., hvorpå teksten "a conto til kursus" fremgår.
 Det fremgår endvidere af sagen, at klageren har deltaget på  

 kurset "Konsultation versus Supervision ved familieterapeut og psykolog F  

 fredag den 29. november 1996 kl. 8.30 - 15.30. Kursusgebyret udgjorde 1.000  

 kr., som klageren har dokumenteret er betalt.
 Af programmet for kurset, der er arrangeret af Dansk selskab for  

 Børnepsykiatri og Klinisk Børnepsykologi med tilknyttede  

 faggrupper, fremgår bl.a.:
"(...) F arbejder ud fra en systemisk referenceramme, og vi ser frem til  

 at få belyst forskellighederne ved supervision og konsultation samt  

 betydningen heraf for en fortsat terapeutisk proces. (...)" Det fremgår endvidere af sagen, at klageren har afholdt 3.200 kr.  

 til supervision hos en klinisk psykolog i indkomståret 1996.
 Om klagerens uddannelse er oplyst, at klageren er uddannet  

 "DiplomPsychologin" i 1982 svarende til "cand. psych." betegnelsen i Danmark.  

 Klageren har om sin uddannelses- og erhvervsmæssige baggrund oplyst  

 følgende:
"Ansættelser 1993 Godkendt i Danmark som cand. psych.
1.08.84 - 31.10.91 Klinisk psykolog ved en skolepsykologisk rådgivning 1.11.91 - 30.04.95 Klinisk psykolog ved et familiecenter 1.05.95 - 01.01.01 Psykolog ved B, terapi og rådgivning for traumatiserede  

 flygtninge Faglig udvikling 08.1985 - 08.1988 Klinisk efteruddannelse 05.1990 Autorisationsbevis fra Dansk Psykolog Forening 07.1994 Autorisationsbevis fra Psykolognævnet 24.10.1995 Godkendelse som specialist i psykoterapi" Revisor har over for Landsskatteretten fremlagt kopi af brev fra  

 undervisningsministeriet af 9. september 1988 vedrørende godkendt  

 efteruddannelse i klinisk psykologi.
Autorisationsbevis fra Dansk Psykolog  

 Forening, hvoraf det fremgår, at klageren den 30. maj 1990 er blevet  

 autoriseret af Dansk Psykolog Forening.
Det fremgår af beviset, at  

 autorisationen forudsætter minimum 2 års praktisk psykologarbejde  

 over et bredt felt efter kandidateksamen.
Arbejdet skal være  

 udført under kvalificeret faglig vejledning eller supervision.  

 Autorisationsbevis fra Psykologinævnet, hvoraf fremgår, at  

 klageren den 15. juli 1994 er blevet autoriseret af Psykologinævnet.  

 Det fremgår heraf, at det er en forudsætning for autorisation, at  

 ansøgeren er uddannet psykolog eller en dermed ligestillet eksamen  

 samt har gennemgået en af Psykolognævnet nærmere bestemt  

 supplerende praktisk uddannelse af 2 års varighed.
Diplom fra Dansk  

 Psykolog Forening for gennemført videreuddannelse i psykoterapi,  

 oktober 1995. Det fremgår af diplomet, at godkendelse som  

 videreuddannet i psykoterapi forudsætter psykologisk  

 kandidatuddannelse, efteruddannelse af mindst 2 års varighed svarende  

 til kravene for at opnår autorisation og gennemført  

 videreuddannelse i psykoterapi af mindst 3 års varighed, i alt 1200  

 timer, omfattende praktisk sagsarbejde, supervision, egenterapi og teori.  

 Godkendt videreuddannelse i psykoterapi giver ret til at betegne sig som  

 specialist i psykoterapi.
 Revisor har endvidere over for Landsskatteretten fremlagt materiale  

 vedrørende indholdet af psykologiuddannelsen.
 Revisor har endvidere fremlagt kopi af udkast til debatindlæg i  

 Politiken af direktøren for B med overskriften "Belastende job i  

 Flygtningenævnet", hvoraf bl.a. fremgår:
"Inden for behandlerkredse har det i mange år været bekendt,  

 at de professionelle hjælpere selv har brug for hjælp til at  

 håndtere disse vanskelige sager.
Det sker i form af uddannelse og  

 supervision i, hvordan man personligt tackler belastningerne i arbejdet med  

 disse mennesker, så man dels undgår faldgruberne i sin måde  

 at forholde sig til svært traumatiserede mennesker på og dels  

 undgår selv at få de symptomer, som i sidste ende gør en  

 uegnet til at arbejde med disse vanskelige sager." Revisoren har endvidere over for Landsskatteretten fremlagt udtalelse fra  

 klagerens arbejdsgiver af 22. maj 2001, hvoraf det fremgår:
 "Undertegnede kan hermed bekræfte, at A har deltaget i et  

 treårig kursusforløb i kropsorienteret psykoterapi.
Kursusforløbet har været et led i en plan for faglig  

 opdatering B har lagt sammen med A, som skal gøre hende i stand til at  

 imødekomme de behov, der viser sig i forhold til behandling af  

 traumatiserede flygtninge.
Den kropslige indfaldsvinkel viser sig i stigende  

 grad påkrævet over for traumatiserede mennesker, støttet  

 af de seneste års forskning inden for feltet.
Kursusforløbet er  

 en opdatering af de terapeutiske færdigheder B har erhvervet ved sin  

 grunduddannelse og senere hen specialisering i psykoterapi.
Arbejdet i B  

 drejer sig om en speciel og sårbar gruppe som flygtninge, hvorfor vi  

 finder det stærk påkrævet at de medarbejdere, der arbejder  

 med multitraumatiserede flygtninge er faglig opdateret inden for  

 området.
 B har ikke haft økonomisk mulighed for at finansiere hele  

 kursusforløbet, men har bidraget økonomisk med et tilskud  

 på henholdsvis 5.000,- kr. i 1996, 1.500,- kr. i 1997 og 10.000,- kr. i  

 1998. Desuden har B ydet tjenestefrihed med løn i de  

 pågældende perioder.
Kursusforløbet er ikke kompetencegivende." Revisoren har endvidere fremlagt bevis, hvoraf det fremgår, at  

 klageren har gennemført et 3-årigt kursus i "Energy and  

 Consciousness" i august 1998.
 Det fremgår af sagen, at klageren har fratrukket 23.267 kr. i  

 kursusudgifter.
 Nævnet har nægtet klageren fradrag for udgifterne til kursus  

 og supervision på 23.267 kr.
Nævnet har herved henset til, at det afgørende i sagen er,  

 hvorvidt hovedformålet med kurser og supervision er ajourføring  

 og vedligeholdelse af klagerens tidligere erhvervede viden og uddannelse.  

 Ifølge beskrivelsen af kurset, "Energy & Consciousness"  

 foregår det over en periode på 4 år.
Da klageren  

 således formentlig deltager på kurset gennem 4 år har  

 nævnet fundet, at det må anses som led i et længerevarende  

 og omfattende uddannelsesforløb, der går ud over rammerne for  

 ajourføring og vedligeholdelse af klagerens tidligere uddannelse.  

 Nævnet ved, at supervision er en nødvendighed for en  

 professionel psykolog, idet man i arbejdet med andre mennesker bruger sig  

 selv som "instrument" og derfor til  stadighed må rense sine  

 observationer og indgriben i andre menneskers liv ved at drøfte  

 diverse problemer, samt undgå evt. fejlrådgivninger med en anden  

 professionel.
Nævnet har imidlertid fundet, at supervision  

 vedrører den enkeltes personlige udvikling og derfor -  i det omfang  

 den har relation til indkomsterhvervelsen - må anses at vedrøre  

 selve indkomstkilden, hvortil udgifter ikke er fradragsberettigede.  

 Supervision anses således for at gå ud over rammerne for blot  

 ajourføring og vedligeholdelse af klagerens tidligere viden og  

 uddannelse som psykolog.
Selv om supervision og kursusdeltagelse uden tvivl  

 er en hjælp til, at klageren bedre kan udføre sit arbejde,  

 fremgår det dog ikke, på det foreliggende grundlag, at være  

 et krav fra arbejdsgiveren.
Den del, der eventuelt kunne være  

 vedligeholdelse, anses dækket af arbejdsgiveren ved tilskuddet på  

 5.000 kr.
 Klagerens revisor har over for Landsskatteretten nedlagt påstand om,  

 at der er fradrag for de omhandlede kursusudgifter.
Revisoren har til støtte for påstanden bl.a. anført,  

 at klageren blev uddannet som psykolog i 1982 og har arbejdet i Danmark siden  

 1984 og arbejder for nuværende med behandling af flygtninge i B.
Det er  

 således af afgørende betydning, at klageren følger med i  

 denne udvikling og dermed vedligeholder allerede opnåede  

 kvalifikationer, for at klageren kvalificeret kan varetage stillingen som  

 klinisk psykolog.
Desuden nødvendiggør både det  

 klinisk-psykologiske undersøgelsesarbejde og det terapeutiske arbejde,  

 at klienten udover løbende at erhverve sig teoretisk indsigt  

 også får supervision og deltager i praksisorienterende kurser.  

 Som følge heraf besluttede klageren i efteråret 1995 for egen  

 regning at tilmelde sig det norsk-danske vedligeholdelses- og  

 supervisionskursus "Energy and Consciousness". Kurserne afholdes dels i Norge  

 og dels i Danmark.
Revisoren har endvidere anført, at chefen på B har vurderet  

 kursusforløbet som relevant for klagerens virke der.
Klageren har  

 tjenestefrihed til den del af kurset, som ikke ligger i weekends eller i  

 sommerferien.
Det er kutyme, at kliniske psykologer selv betaler for  

 vedligeholdelse af allerede opnåede kvalifikationer på  

 universitetsniveau, idet B's kursusbudget ikke tillader mere end et tilskud,  

 der vurderes årligt, i dette år 5.000 kr.
 Revisoren har endvidere anført, at kurset ikke ledsages af eksamen  

 eller eksamensbevis, at det ikke giver større formel kompetence eller  

 øger avancementsmuligheder, hvorfor det ikke kan sammenlignes med  

 f.eks. en læges videreuddannelse til speciallæge.
Klageren har anført, at B er en privat behandlingsinstitution, der  

 arbejder med rådgivning og behandling af flygtninge, samt  

 konsultations-, undervisnings- og supervisionsopgaver.
B får offentligt  

 tilskud og søger jævnligt private fonde om økonomisk  

 støtte.
Midlerne er derfor begrænsede, og det er ikke muligt at  

 dække den enkelte medarbejders behov for vedligeholdelse.
Alligevel har  

 man forpligtelse til ajourføring af viden, og der ydes tilskud i det  

 omfang, det er muligt for B i det pågældende år.
Klageren har videre anført, at psykologien er et fag, der udvikler  

 sig konstant.
Viden om arbejde med traumatiserede mennesker har udviklet sig  

 enormt inden for de sidste 20 år.
Klageren blev færdig som  

 psykolog i 1982, og siden har man fået et væsentlig større  

 kendskab, til de påvirkninger trauma har på psyke, krop, sociale  

 relationer og det overordnede trosystem et menneske har samt  

 sammenhængen mellem disse.
Kursusrækken "Energy and  

 Consciousness" har været med til ajourføring og vedligeholdelse  

 af denne viden.
Det har på ingen måde kvalificeret klageren inden  

 for sit arbejde eller har givet hende større beføjelser.  

 På samme måde har konsultation og supervision været dele af  

 psykologuddannelsen, men har videreudviklet sig siden hen.
Faglig  

 konsultation er nødvendig for at vedligeholde sin viden inden for  

 samspillet mellem klient og terapeut i det terapeutiske rum.
Klageren  

 henviser endvidere til, at hun inden for det kliniske psykologarbejde er  

 autoriseret og specialiseret som psykoterapeut efter Dansk Psykologforenings  

 regler.
De kurser eller faglige konsultationer klageren på  

 nuværende tidspunkt deltager i er ren vedligeholdelse af hendes  

 uddannelse.
Revisoren har over for Landsskatteretten oplyst, at B er en lille  

 virksomhed med en omsætning på 8 mio. kr. i 1996. I 1996 blev 151  

 flygtninge henvist til behandling hos B.
Revisor har endvidere anført,  

 at han er af den opfattelse, at nærværende sag er sammenlignelig  

 med de tilfælde, hvor kommunalt ansatte sendes på kurser på  

 bl.a. forvaltningshøjskolen.
Kommunen afholder kursusafgiften, men den  

 kommunalt ansatte bliver ikke beskattet af værdien heraf, uanset at  

 kurserne ofte er kompetencegivende.
I nærværende tilfælde  

 er kurserne ikke kompetencegivende.
Revisoren har endvidere anført at  

 det forhold, at arbejdsgiveren har støttet klagerens deltagelse  

 på kurset med 5.000 kr., samt ydet klageren tjenestefrihed med  

 løn må indicere, at arbejdsgiveren anså kurset for  

 nødvendigt for, at klageren kunne udføre sit arbejde.
Revisoren  

 har endvidere anført, at klageren efter deltagelsen på kurset  

 ikke fik mere i løn, samt at kurset ikke var kompetencegivende.
 Vedrørende udgiften til supervision på 3.200 kr. har revisor  

 anført, at supervisionen ikke vedrørte de omtalte kurser, men  

 var foretaget løbende af klageren for at kunne varetage sit arbejde.  

 Der var tale om en nødvendig bearbejdelse af klagerens egen  

 psykologiske situation, således at hun kunne hjælpe sine  

 klienter, idet det var et meget hårdt psykisk belastende arbejde, at  

 arbejde med flygtninge, der havde traumer efter vold og tortur.
Klageren har endvidere over for Landsskatteretten oplyst, at  

 specialistgodkendelsen er den højeste kvalifikation en psykolog kan  

 opnå.
Denne kvalifikation kan udløse et  

 kvalifikationstillæg.
Klageren har under hele sin professionelle  

 løbebane holdt sin viden ajour og har efteruddannet sig frem til  

 specialistgodkendelsen i 1995. Derefter har hun sørget for at  

 vedligeholde sin viden, dels med henblik på hendes nuværende  

 ansættelse, dels med henblik  på privatvirksomhed på  

 længere sigt.
Foreløbig er hendes privatpraksis  

 sideløbende og hun har ved siden af privatklienter også  

 kursusvirksomhed.
Eksempelvis har klageren tre gange holdt et kursus i  

 udlandet som uge eller 2 uges kursus, sidst i september 1998. I den ånd  

 har klageren i tre år deltaget i et træningsprogram "Energy and  

 Consciousness" som tidligere beskrevet.
Hvert træningsår begyndte  

 i november og sluttede i august.
Klageren begyndte på kurset i starten  

 af november 1995. Hvert år var delt i flere moduler: 3 moduler, hvor  

 hele gruppen mødtes over flere dage, enten i Danmark eller Norge, som  

 en slags seminar bestående af teori og træning. 3 moduler hvor  

 den danske og norske subgruppe mødtes hver for sig over en weekend,  

 som træning og supervision.
Imellem disse moduler var der faglige  

 konsultationer.
Dette træningsprogram, som indeholder såvel  

 kropslige som psykiske elementer og sammenhæng imellem dem, har  

 været vigtigt for såvel klagerens primæransættelse  

 som privatvirksomhed.
Siden studietiden er viden om sammenhæng og  

 arbejde med kroppen i psykoterapien vokset, og især betydningen af det  

 for traumatiserede mennesker.
Derfor er ajourføring inden for dette  

 felt enorm vigtig.
Supervision i psykoterapi må sidestilles med  

 håndværkeren, der jævnlig må slibe, reparere og pudse  

 sit værktøj, hvis hans arbejde fortløbende skal svare til  

 de stillede kvalitetskrav.
B har derfor, i det omfang det var muligt,  

 støttet klagerens deltagelse i træningsprogrammet.
Som  

 humanitær organisation, der eksisterer 50 % af fondsmidler og er i en  

 konstant overlevelseskamp, har det ikke været muligt at betale alle  

 udgifter.
B har bidraget i 1996 med 5.000 kr., i 1997 med 1.500 kr. og i 1998  

 med 10.000 kr.
 Revisoren har endvidere oplyst, at kurset Energy and Consciousness tog  

 udgangspunkt i konkrete spørgsmål fx fra deltagernes arbejde,  

 hvorefter spørgsmålet blev diskuteret i gruppen.
Klageren har endvidere over for Landsskatteretten oplyst, at der ikke  

 findes faste kriterier for psykoterapeutuddannelsen.
Betegnelsen  

 "Psykoterapeut" er i modsætning til "Psykolog" ikke en beskyttet titel.  

 Der findes en forening, Psykoterapeutforeningen, som har udarbejdet kriterier  

 for medlemskabet, således at der er en vis kvalitetsgaranti for  

 psykoterapi udøvet af andre faggrupper end psykologer.
Psykologer har  

 en bred og meget omfattende grunduddannelse.
Ved arbejde inden for klinisk  

 psykologi vil erhvervelse af autorisation tillade forsvarlig psykoterapi  

 under forudsætning af, at man holder sig ajour og deltager  

 regelmæssigt i supervision.
Som regel betaler arbejdsgiveren udgifterne  

 til erhvervelse af autorisation.
Dansk Psykologforening har udviklet en  

 specialistgodkendelse i Psykoterapi, hvis kriterier klageren har vedlagt.  

 Klagerens deltagelse på kurserne "Energy and Consciousness" har  

 på ingen måde kvalificeret hende, da hun har opnået de  

 mulige kvalifikationer, der findes i Dansk Psykolog Forening inden.
Selve  

 Psykologuddannelsen mangler supervisionsdelen, som er en vigtig  

 forudsætning for at arbejde som klinisk psykolog.
Klageren har endvidere oplyst, at hun siden maj 1995 har arbejdet med  

 traumatiserede flygtninge, der er den mest belastede klientgruppe, der findes  

 inden for psykoterapi.
Disse mennesker har ofte været udsat for tortur  

 og har oplevet den værste menneskelige ondskab, som ofte går ud  

 over forestillingsevnen.
For at klare et sådant arbejde og de  

 belastninger, det medfører for psykologen, er det nødvendigt at  

 få supervision og lære teknikker til at klare belastningerne.
Det  

 er individuelt forskelligt, hvor meget den enkelte bliver belastet.
Det  

 kræver noget helt specielt at beskytte sig imod at gå personligt  

 ned.
Det har arbejdsgiveren ikke haft mulighed for at betale, men har  

 støttet kurserne ved dels at give tilskud og dels at betale  

 arbejdstiden.
Resten har klageren betalt selv.
Kurserne har med deres  

 forskellige indhold været med til, at klageren har kunnet beholde sit  

 erhverv inden for arbejdet med traumatiserede flygtninge Klageren har over for Landsskatteretten forklaret, at nyere forskning har  

 vist, at traumer ikke kan forløses alene ved intellektuelle samtaler,  

 kroppen skal inddrages i terapien.
Viden om trauma og forskning inden for  

 trauma er nærmest eksploderet inden for de sidste 10 år, hvorfor  

 ajourføring er vigtig.
Om kursets indhold har klageren forklaret, at  

 når et menneske rammes af et traume rammes alle eksistentielle  

 niveauer, såvel det fysiske, sociale, psykiske og  

 åndelige/spirituelle.
Derfor må terapeuten for at forløse  

 traumet arbejde på alle niveauer.
På kurset arbejdede man  

  både med krop/psyke og det overordnede trosystem, idet mennesket ses  

 som en helhed.
Der blev arbejdet med kropspsykologi, hvor energi er en vigtig  

 del, herunder om sammenhængen mellem krop og psyke og erkendelse heraf,  

 der er en vigtig forudsætning for forløsning af traumer.
I  

 kurset indgik supervision og faglig konsultation, hvori der både blev  

 taget udgangspunkt i konkrete sager fra deltagernes arbejde samt blev givet  

 direkte supervision på terapeutarbejde.
Deltagerne på kurset var  

 psykologer og andre psykoterapeuter.
Det var ikke en forudsætning for  

 at deltage, at man var psykolog, men man skulle arbejde med psykoterapi, idet  

 der var tale om forfinelse af metoder.
Udtalelsen fra cand. psych. spec. og  

 supervisor E vedrørte kurset, idet den faglige konsultation var en del  

 af kurset.
Klageren oplyste endvidere, at gennemførelse af supervision  

 og egenterapi var en forudsætning for at få specialgodkendelsen i  

 psykoterapi, der var opnået inden kurset begyndte.
Kurset var et  

 privatforetagende, der bestod af et samarbejde mellem E og C.
Klageren havde  

 deltaget på første årgang af træningsprogrammet,  

 mens 3. årgang var begyndt i 1999.
 Klageren har endvidere oplyst, at kurset indeholder følgende  

 elementer fra tidligere erhvervede uddannelser: Udviklingspsykologi,  

 Personlighedspsykologi, nyeste traumeforskning og sammenhængen mellem  

 traume og udviklingspsykologi.
Vedrørende kurset "Konsultation versus Supervision" har klageren  

 forklaret, at kurset indeholdt en grundig gennemgang af den engelske  

 forståelse af begreberne supervision og konsultation.
I den engelske  

 version har supervisor et fagligt ansvar for den, der superviseres.
I  

 modsætning hertil er faglig konsultation mere uforpligtende for den,  

 der yder konsultationen.
I Danmark bruges begreberne løst, og  

 supervisor påtager sig ikke et fagligt ansvar.
Kurset var relevant for  

 hendes arbejde, fordi klageren superviserer kolleger på sit arbejde.  

 Men herudover tilbyder B også supervision overfor kommuner og andre  

 institutioner.
Det indgår i klagerens arbejde, at udføre  

 undervisnings-, konsulent- og supervisionsopgaver.
 Klageren oplyste endvidere, at hun var blevet godkendt som cand. psych. i  

 Danmark i 1983 og ikke, som det fejlagtigt fremgik af hendes c.v. i 1993.  

 Klageren arbejder på B på fuld tid og har i mindre omfang egne  

 klienter ved siden af.
Revisor har oplyst, at kurset har varet 39 - 40 dage fordelt over 3  

 år.
Hver undervisningsdag havde cirka en længde på 7 - 8  

 timer.
Kursusdagene har fordelt sig således på de enkelte  

 år: 1. .år: 4 + 4+ 6 dage, 2. år: 5 + 5 + 5 dage og 3.  

 år: 4 + 4 + 6 dage.
Hertil kom supervision og træning i mindre  

 grupper, hvor subgrupperne havde mødtes hver for sig.
Første  

 år var der tale om 5 dage fordelt på 1 + 2 + 2 dage.
For de to  

 efterfølgende år var der tale om et tilsvarende antal dage.
 Landsskatteretten skal udtale:
Fradrag for lønmodtageres udgifter i forbindelse med det  

 indtægtsgivende arbejde er reguleret af ligningslovens § 9 og  

 statsskattelovens § 6, stk. 1, litra a.
Det fremgår heraf, at  

 lønmodtagere kan fradrage udgifter, som afholdes for at erhverve,  

 sikre og vedligeholde indkomsten i det omfang, udgifterne overstiger et  

 reguleret grundbeløb på 3.000 kr. (1996: 3.900 kr.).
Kursusudgifter kan således fradrages, når de er afholdt med  

 henblik på at ajourføre og vedligeholde klagerens tidligere  

 erhvervede uddannelse og viden, hvorimod der ikke kan godkendes fradrag for  

 udgifter til etablering, herunder uddannelse og videreuddannelse.
Det er  

 endvidere en forudsætning for fradrag, at udgiften har haft den  

 fornødne og direkte forbindelse med den løngivende  

 stilling.
Landsskatteretten finder, at klagerens deltagelse i kurset "Energy and  

 Consciousness" ikke kan anses for at gå ud over ajourføring og  

 vedligeholdelse af klagerens tidligere erhvervede viden og uddannelse.
Der er  

 herved henset til det oplyste om kursets indhold og varighed sammenholdt med,  

 at klageren i 1982 i Tyskland har afsluttet "Diplom-Psychologin" svarende til  

 cand.psych. uddannelsen i Danmark tillige med, at klageren har opnået  

 autorisation fra Dansk Psykolog Forening og Psykolognævnet og har  

 gennemført Dansk Psykolog Forenings videreuddannelse i psykoterapi i  

 oktober 1995, der giver klageren ret til at betegne sig specialist i  

 psykoterapi.
 Retten finder endvidere, at kurset har en sådan konkret og direkte  

 forbindelse med klagerens indkomsterhvervelse som klinisk psykolog, at de af  

 klageren afholdte udgifter hertil kan anses for fradragsberettigede i henhold  

 til statsskattelovens § 6, stk. 1, litra a.
 Den påklagede ansættelse vil herefter være at  

 nedsætte med 23.520 kr. på dette punkt, idet retten finder, at  

 udgifterne til kurserne, afholdt af E, 1.650 kr., kan tillægges  

 udgifterne til kurset "Energy and Consciousness", 21.870 kr., som en del af  

 dette kursus.
Vedrørende kurset "Konsultation versus supervision" finder retten,  

 at klagerens deltagelse på kurset ikke kan anses for at gå ud  

 over ajourføring og vedligeholdelse af klagerens tidligere erhvervede  

 viden og uddannelse.
Der er herved henset til kursets varighed og omfang,  

 samt til det oplyste om klagerens tidligere erhvervede viden og  

 uddannelse.
Retten finder endvidere, at kurset har en sådan konkret og direkte  

 forbindelse med klagerens indkomsterhvervelse som klinisk psykolog, at  

 udgifterne hertil kan anses for fradragsberettigede i henhold til  

 statsskattelovens § 6, stk. 1, litra a.
Den påklagede ansættelse  

 vil herefter være at nedsætte med 1.000 kr. på dette punkt.
Landsskatteretten finder videre, at klagerens modtagelse af  

 supervisionstimer ikke har haft en sådan konkret og direkte tilknytning  

 til hendes løbende indkomsterhvervelse, at udgifterne hertil kan anses  

 for fradragsberettigede i henhold til statsskattelovens § 6, stk. 1, litra a.  

 Retten finder det herved ikke godtgjort, at supervisionen har været  

 nødvendig for, at klageren på fuldt forsvarlig måde har  

 kunnet bestride sin stilling som lønansat psykolog, hvortil  

 bemærkes, at udgifter, der finansieres ved selvbetaling, afholdt for  

 bedre at kunne bestride en arbejdsopgave, må betragtes som private  

 udgifter.
Den påklagede ansættelse vil herefter være at  

 stadfæste på dette punkt.
