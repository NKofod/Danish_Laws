I medfør af § 19, stk. 1, stk. 4 og § 33, stk. 3, i lov nr. 195 af 26. maj 1965 om saltvandsfiskeri, som ændret ved lov  

 nr. 209 af 16.
 maj 1978 og senest ved lov nr. 302 af 6. juni 1984, bestemmes:
§ 1.  I Holckenhavn Fjord og Bugt fastlægges et  

 fredningsbælte omfattende vandområdet inden for en afstand af 300 meter på begge sider af gennemløbet i Holckenhavndæmningen.
I umiddelbar tilknytning til fredningsbæltet i Holckenhavn Bugt etableres endvidere et fredningsbælte i strømmens retning og ud for gennemløbet på 200 meters bredde og 100 meters længde.
Stk. 2.  Gennem Holckenhavn Fjord fastlægges et  

 fredningsbælte, der afmærkes langs siderne.
I retning mod dæmningen regnet fra fredningsbæltet med gennemgangsstrækning ved Ørbæk Å's udløb og i en længde af 400 meter har fredningsbæltet en bredde af 60 meter.
Derfra udvides fredningsbæltet på en strækning af 250 m gradvis til en bredde på 100 m.
Den øvrige del af fredningsbæltet har en bredde på 100 m.
Stk. 3.  Der etableres ingen fredet gennemgangsstrækning  

 til fredningsbælterne efter stk. 1 og stk. 2.
Stk. 4.  Inden for de i stk. 1 og 2 anførte  

 fredningsbælter er alt fiskeri forbudt.
Stk. 5.  En kortskitse, som viser fredningsbælterne, er  

 trykt som bilag til bekendtgørelsen.
 § 2.  Overtrædelse af § 1, stk. 4, straffes med bøde.
§ 3.  Denne bekendtgørelse træder i kraft den 1. juli  

 1985. Samtidig ophæves bekendtgørelse nr. 450 af 1. september 1977 om fredningsbælte ved Holckenhavn.
