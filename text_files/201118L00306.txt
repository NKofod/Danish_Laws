Ændringsforslag stillet den 21. februar 2012 Ændringsforslag til 3. behandling af Forslag til lov om ændring af lov om arbejdsløshedsforsikring m.v., lov om en aktiv beskæftigelsesindsats, lov om Arbejdsmarkedets Tillægspension og lov om retssikkerhed og administration på det sociale område (Forenkling af reglerne om optagelse og overflytning samt afskaffelse af kombinationsforsikring og uddannelsesydelse m.v.) [af beskæftigelsesministeren (Mette Frederiksen)] Til § 1 Af beskæftigelsesministeren:
 1) I indledningen indsættes efter »28. december 2011,«: »og som ændres ved det af Folketinget den 23. februar 2012 vedtagne forslag til lov om ændring af lov om en aktiv beskæftigelsesindsats og forskellige andre love (Forenkling af beskæftigelsesindsatsen m.v.),«.
[Konsekvensændring som følge af vedtagelsen af lovforslag nr.
L 69] 2) I nr. 26 ændres i den indledende tekst »§ 100 b« til: »§ 100 c«, og den foreslåede paragraf betegnes: »§ 100 d.« [Konsekvensændring som følge af vedtagelsen af lovforslag nr.
L 69] Bemærkninger Til nr. 1 og 2 Der er tale om tekniske konsekvensændringer som følge af Folketingets vedtagelse den 23. februar 2012 af forslag til lov om ændring af lov om en aktiv beskæftigelsesindsats og forskellige andre love (Forenkling af beskæftigelsesindsatsen m.v.)  L 69, hvor der ved § 5, nr. 5, indsættes en ny § 100 c i lov om arbejdsløshedsforsikring m.v.
 Ændringsforslaget skal sikre, at den foreslåede forsøgshjemmel, der i nærværende lovforslags § 1, nr. 26, er indsat som § 100 c i lov om arbejdsløshedsforsikring m.v., fremover fremgår af § 100 d i lov om arbejdsløshedsforsikring m.v.
 Med ændringsforslaget er der ikke ændret indholdsmæssigt ved hverken bemyndigelsesbestemmelsen i § 5, nr. 5, i det vedtagne forslag til lov om ændring af lov om en aktiv beskæftigelsesindsats og forskellige andre love (Forenkling af beskæftigelsesindsatsen m.v.)  L 69 eller den foreslåede forsøgshjemmel i § 1, nr. 26, i nærværende lovforslag  L 70.
