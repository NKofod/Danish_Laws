 I medfør af § 8 i lov nr. 194 af 28. april 1976 om energipolitiske  

 foranstaltninger, som ændret ved lov nr. 304 af 4. juni 1986, fastsættes:
§ 1 Stk. 1.  Bestyrelsen er over for energiministeren Risøs  

 øverste myndighed og skal påse, at de for Risø gældende bestemmelser  

 overholdes, og at Risø i øvrigt ledes på ansvarlig måde.
 Stk. 2.  Det påhviler bestyrelsen at følge udviklingen  

 inden for Risøs arbejdsområder og at tage fornødent initiativ til  

 gennemførelse af forsknings- og udviklingsopgaver.
§ 2 Stk. 1.  For bestyrelsen forelægges følgende til  

 beslutning:
 1. Indstilling til energiministeren om udnævnelse og  

 afskedigelse af direktionens medlemmer.
 2. Risøs årlige og flerårige arbejdsprogrammer,  

 iværksættelse af større projekter samt deltagelse i internationale projekter.
 3. Den årlige beretning om Risøs virksomhed.
 4. Ansættelse og afskedigelse af afdelingsledere og  

 dermed ligestillede funktionschefer.
 5. Regler om ansvarsområder for direktionens  

 medlemmer, afdelingslederne og andre ledere samt nærmere regler om disses  

 adgang til at disponere på Risøs vegne.
 6. Budgettet for kommende finansår samt regnskabet.
 7. Køb og salg af fast ejendom samt indgåelse og  

 opsigelse af lejemål vedrørende fast ejendom til brug for Risø.
 8. Regler for kontraktvirksomhed.
 9. Forskrifter for den interne revision.
 10. Revisionsberetninger.
 11. Regler vedrørende forhold af betydning for Risøs  

 nukleare sikkerhed.
 12. Retningslinjer for personalepolitik.
 13. Indstilling til vedkommende minister om  

 repræsentation for Risø i råd, kommissioner og lignende, hvortil udpegning  

 foretages af regeringen.
 Stk. 2.  For bestyrelsen kan i øvrigt forelægges  

 spørgsmål efter formandens eller den administrerende direktørs skøn samt  

 efter ønske fra et eller flere bestyrelsesmedlemmer.
 Stk. 3.  Bestyrelsen afgiver indstilling i de spørgsmål,  

 som efter deres art eller efter bestyrelsens eller formandens skøn skal  

 forelægges for ministeren.
§ 3 Stk. 1.  Beslutninger træffes ved simpel stemmeflerhed,  

 idet dog mindst halvdelen af bestyrelsens medlemmer skal være til stede for,  

 at bindende beslutning kan træffes.
I tilfælde af stemmelighed er formandens  

 stemme afgørende.
Stk. 2.  Er et spørgsmål så hastende, at dets behandling  

 ikke uden væsentlig ulempe kan udsættes, til bestyrelsen kan samles, kan  

 formanden træffe beslutning.
Bestyrelsens medlemmer skal i så fald snarest  

 underrettes om den trufne disposition.
Stk. 3.  Bestyrelsens beslutninger skal indføres i en  

 beslutningsprotokol, der efter hvert møde underskrives af formanden.
Ethvert  

 af bestyrelsens medlemmer kan forlange sin afvigende mening kort tilført  

 beslutningsprotokollen.
Formanden gør medlemmerne bekendt med indholdet af  

 protokollen ved udsendelse af en udskrift.
Stk. 4.  Bestyrelsen afholder mindst fire møder årligt,  

 men formanden skal i øvrigt sørge for, at bestyrelsen indkaldes, når dette er  

 nødvendigt.
Et medlem af bestyrelsen eller den administrerende direktør kan  

 forlange, at bestyrelsen indkaldes.
I bestyrelsens møder deltager  

 direktionen, medmindre bestyrelsen i de enkelte tilfælde træffer anden  

 bestemmelse.
Når den finder det hensigtsmæssigt, kan bestyrelsen også  

 tilkalde andre.
§ 4 Stk. 1.  Bestyrelsen træffer beslutning om, hvorvidt et  

 medlem har en sådan interesse i et spørgsmål, at det er udelukket fra at  

 deltage i bestyrelsens forhandling og beslutning i sagen.
 Stk. 2.  Et medlem skal underrette bestyrelsen, når der  

 foreligger forhold, der kan give anledning til tvivl om dets habilitet.
§ 5 Stk. 1.  Den administrerende direktør bistås af  

 underdirektører.
Den administrerende direktør og underdirektørerne udgør  

 Risøs direktion.
Stk. 2.  Den administrerende direktør varetager den  

 daglige ledelse af Risø og skal heri følge de retningslinier og anvisninger,  

 som bestyrelsen har givet.
Den daglige ledelse omfatter ikke dispositioner,  

 der er af usædvanlig art eller af stor betydning for forskningscenterets  

 virksomhed.
Sådanne dispositioner kan direktøren kun foretage efter særlig  

 bemyndigelse fra bestyrelsen eller dennes formand.
 Stk. 3.  Den administrerende direktør forelægger  

 arbejdsplaner for bestyrelsen og orienterer bestyrelsen om virksomheden.
 Stk. 4.  Den administrerende direktør afgiver  

 indstilling til bestyrelsen i de spørgsmål, der skal behandles af denne, jfr.  

 § 2.
 Stk. 5.  Den administrerende direktør er ansvarlig for,  

 at Risø administreres i overensstemmelse med gældende lovgivning og med de  

 for Risø gældende administrative bestemmelser og afgørelser samt kollektive  

 overenskomster og aftaler i øvrigt.
 Stk. 6.  Den administrerende direktør ansætter, udnævner  

 og afskediger medarbejdere, for så vidt afgørelsen ikke er henlagt til  

 bestyrelsen, jfr. § 2. Med bestyrelsens samtykke kan den administrerende  

 direktør bemyndige afdelingsledere og andre ledere til at træffe disse  

 afgørelser, for så vidt angår bestemte grupper af stillinger.
 Stk. 7.  Den administrerende direktør fastsætter regler  

 for den daglige forretningsgang og fordeler arbejdet mellem afdelingerne.
 Stk. 8.  Den administrerende direktør fastsætter  

 generelle regler for sikkerhedsforanstaltninger (jfr. § 2, stk. 1, pkt. 11),  

 herunder regler for begrænsninger af adgangen til Risø og for beskyttelse af  

 særlige installationer m.v.
