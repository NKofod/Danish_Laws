 1. Retsgrundlag.
 De gældende regler for det europæiske økonomiske fællesskabs ordning om  

 privat oplagring af skummetmælkspulver fremgår af Kommissionens forordning  

 nr. 1362/87 samt de Råds- og Kommissionsforordning, der er nævnt i denne  

 vejlednings bilag 1.
 Nærværende vejledning er af orienterende art og erstatter ikke de nævnte  

 retsregler.
 2. Administration.
 2.1.
EF-direktoratets 3. Markedskontor, Frederiksborggade 18, 1360 København K,  

 varetager administrationen i forbindelse med ordningen.
Kontrol med  

 overholdelse af ordningens bestemmelser foretages af Veterinærdirektoratet  

 (EF-kontrollen), Rolighedsvej 25, 1958 Frederiksberg C, samt  

 Veterinærdirektoratets kontroldistrikter, jf. bilag 2 i denne vejledning.
2.2 Formularer til brug ved privat oplagring rekvireres hos EF-direktoratet.  

 Disse er vist som dokumentsæt til nærværende vejledning.
 3. Krav til Skummetmælkspulver.
3.1 Der ydes kun støtte til skummetmælkspulver, der er fremstillet inden for  

 Fællesskabets område.
3.2 Skummetmælkspulver skal være fremstillet i en produktionsenhed, der  

 forpligter sig til løbende at føre de i art. 3. stk. 1 (litra b) i forordning  

 (EØF) nr. 625/78 omhandlede registre.
Skummetmælkspulveret skal være fremstillet i løbet af en periode på 28  

 dage, der går forud for den dag, hvor den af kontrakten omfattede oplagring  

 begynder.
I øvrigt skal skummetmælkspulveret svare til definitionen i artikel  

 1 i forordning (EØF) nr. 986/68 4. Krav til emballagen.
 Skummetmælkspulveret skal oplagres i containere eller emballager, der er  

 forsynet med mindst følgende oplysninger:
 5. Oprettelse af kontrakt.
5.1 Ydelse af støtte til privat oplagring af skummetmælkspulver er betinget  

 af, at der oprettes en kontrakt herom.
Kontrakten skal være indgået, inden  

 indlagring af skummetmælkspulveret kan finde sted.
5.2 Andrager indsender anmeldelse/kontrakt (original, kopi 1 og 2) til  

 EF-direktoratet, kopi 3 tilsendes Veterinærdirektoratet og kopi 4 beholder  

 andrager selv.
 EF-direktoratet returnerer kopi 1 i underskrevet stand til andrager, efter  

 Veterinærdirektoratet har kontrolleret kvalitet, mærkning og emballager.
 Når indlagring og kontrol heraf har fundet sted, modtager andrager en kopi  

 af den endelige kontrakt (kopi 2).
5.3 Den i kontrakten fastsatte oplagringsperiode begynder dagen efter  

 indlagringsdatoen.
Oplagringskontrakten skal være indgået inden  

 skummetmælkspulveret indlagres, jf. pkt. 6.
5.4 Den kontraktlige oplagringsperiode skal være mindst 60 dage og kan højst  

 være på 150 dage.
5.5 Lagerholderen forpligter sig til ikke at ændre sammensætningen af det af  

 kontrakten omfattede parti i kontraktperioden.
 6. Indlagring.
6.1 Indlagring skal have fundet sted inden den 31. august 1991.
6.2 Indlagringen skal være afsluttet senest 28 dage efter dagen for  

 kontraktens indgåelse.
 7. Beregning af støtte.
7.1 Støtten ydes med de af Fællesskabsmyndighederne til enhver tid fastsatte  

 beløb.
Disse beløb anføres i den i pkt. 5 omhandlede kontrakt.
7.2 Beløbet omregnes til national valuta ved hjælp af den repræsentative kurs,  

 der gælder den første dag i den kontraktlige oplagringsperiode.
7.3 Støtte udbetales ved den kontraktlige oplagringsperiodes udløb, når  

 Veterinærdirektoratet har konstateret, at lagerholderen har opfyldt sine  

 forpligtelser.
 8. Udlagring.
 Finder udlagring af skummetmælkspulveret sted indenfor kontraktperioden,  

 skal dette mindst 5 arbejdsdage før anmeldes skriftligt over for  

 EF-direktoratet.
 9. Kontrolbestemmelser.
 Oplagreren skal drage omsorg for, at skummetmælkspulveret er lagret på en  

 sådan måde, at de kontrollerende myndigheder til enhver tid kan foretage  

 kontrol af skummetmælkspulveret.
 10.
 Denne vejledning træder i kraft den 24. maj 1991 og har virkning fra den  

 6. maj 1991.
 Bilag 1.
 Retsgrundlag.
 Kommissionsforordning (EØF) nr. 1362/87 af maj 1987 om  

 gennemførelsesbestemmelser til forordning (EØF) nr. 777/87 for så vidt angår  

 interventionsopkøb og ydelse af støtte til privat oplagring af  

 skummetmælkspulver.
 Kommissionsforordning (EØF) nr. 1273/91 af 15. maj 1991 om fastsættelse af  

 støttebeløb og den maksimale oplagringsperiode for skummetmælkspulver under  

 kontrakt.
 Rådets forordning (EØF) nr. 777/87 af 16. marts 1987 om ændring af  

 interventionsopkøbsordningen for smør og skummetmælkspulver, senest ændret  

 ved forordning nr. 1112/88.
 Øvrige forordninger:
 Rådets forordning (EØF) nr. 804/68 af 15. juli 1968 om den  

 fællesmarkedsordning for mælk og mejeriprodukter, senest ændret ved  

 forordning nr. 3641/90.
Rådets forordning (EØF) nr. 986/68 af 15 juli 1969 om fastsættelse af  

 almindelige regler for ydelse af støtte til skummetmælk og skummetmælkspulver  

 til foderbrug, senest ændret ved forordning nr. 1115/89 Kommissionsforordning (EØF) nr. 2730/79 af 1979 om fælles  

 gennemførelsesbestemmelser for eksportestitutioner for landbrugsprodukter,  

 senest ændret ved forordning (EØF) nr. 3903/86.
 Bilag 2.
