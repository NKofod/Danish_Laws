Nr LSF 100 Forslag til lov om ændring af lov om afgift af stenkul, brunkul og koks  

 m.v.
Fremsat af ministeren for skatter afgifter den 4. december 1985 § 1 I lov nr. 265 af 9. juni 1982 om afgift af stenkul, brunkul og koks m.v., som ændret ved § 19 i lov nr. 149 af 11. april 1984, affattes § 1 således:
(§ 1. Af følgende varer svares der afgift til statskassen således, jfr. dog stk. 2:
1) stenkul (inkl. stenkulsbriketter), koks, cinders og koksgrus: 317 kr. pr. ton, 2) brunkulsbriketter og brunkul: 227 kr. pr. ton.
 Stk. 2. Til og med den 30. juni 1986 svares afgiften således:
1) stenkul (inkl. stenkulsbriketter), koks, cinders og koksgrus: 222 kr. pr. ton, 2) brunkulsbriketter og brunkul: 159 kr. pr. ton.' § 2 Loven træder i kraft den 1. januar 1986.
Den forhøjede afgift finder anvendelse på kul m.v., som fra og med henholdsvis 1. januar 1986 og 1. juli 1986 udleveres fra eller forbruges i registrerede virksomheder eller angives til fortoldning.
Oprindeligt fremsat lovforslag Blad nr 243 § 1 I lov nr. 265 af 9. juni 1982 om afgift af stenkul, brunkul og koks m.v., som ændret ved § 19 i lov nr. 149 af 11. april 1984, affattes § 1 således:
(§ 1. Af følgende varer svares der afgift til statskassen således, jfr. dog stk. 2:
1) stenkul (inkl. stenkulsbriketter, koks, cinders og koksgrus: 317 kr. pr. ton og 2) brunkulsbriketter og brunkul: 227 kr. pr. ton Stk. 2. Til og med den 30. juni 1986 svares afgiften således:
1) stenkul (inkl.stenkulsbriketter), koks, cinders og koksgrus: 222 kr. pr. ton og 2) brunkulsbriketter og brunkul: 159 kr. pr. ton.'.
§ 2 Loven træder i kraft den 1. januar 1986. Den forhøjede afgift finder anvendelse på kul m.v., som fra og med henholdsvis 1. januar 1986 og 1. juli 1986 udleveres fra eller forbruges i registrerede virksomheder eller angives til fortoldning.
BEMÆRKNINGER TIL LOVFORSLAGET Forarbejderne til lov om afgift af stenkul, brunkul og koks m.v. (lov nr. 265 af 9. juni 1982) findes i Folketingstidende for 1981-82 (2. samling).
Lovforslag Tillæg A, sp. 5107 1. behandling Tidende, sp. 8054 Udvalgsbetænkning Tillæg B, sp. 1601 2. behandling Tidende, sp. 8950 Tillægsbetænkning Tillæg B, sp. 1835 3. behandling Tidende, sp. 9264 Loven er senest ændret ved § 19 i lov nr. 149 af 11. april 1984.
Afgiften af stenkul (inkl. stenkulsbriketter), koks, cinders og koksgrus, der udgør 127 kr. pr. ton, foreslås fra den 1. januar 1986 forhøjet med 95 kr. pr. ton til 222 kr. pr. ton og yderligere med 95 kr. pr. ton til 317 kr.pr. ton den 1. juli 1986.
Afgiften af brunkulsbriketter og brunkul, der udgør 91 kr. pr. ton, foreslås fra den 1. januar 1986 forhøjet med 68 kr. pr. ton til 159 kr. pr. ton og yderligere fra den 1. juli 1986 med 68 kr. pr.
 ton til 227 kr. pr. ton.
Forhøjelsen af afgiften på kul m.v. bringer afgiftsbelastningen på kul mere på linie med afgiftsbelastningen på olie, når der tages hensyn til produkternes energiindhold.
Det foreslås, at forhøjelsen gennemføres i 2 omgange, hvorved de med afgiftsforhøjelsen forbundne udgifter for forbrugerne fordeles på 2 fyringssæsoner.
Afgiften anslås at give en indtægt på 195 mill. kr. i indeværende finansår og 205 mill. kr. i det kommende finansår.
Den foreslåede afgiftsforhøjelse vil under forudsætning af uændret forbrug give en årlig merindtægt på 310 mill. kr.
For 1986 anslås merindtægten til 205 mill. kr.
Toldvæsenets administrationsomkostninger i forbindelse med lovens gennemførelse anslås til 40.000 kr.
