Bilag 1 Bilag 2 Bekendtgørelse om anvendelse af Nøglehulsmærket1) I medfør af § 23, § 24, stk.2, og § 60, stk. 3, i lov nr. 526 af 24. juni 2005 om fødevarer fastsættes:
Anvendelsesområde § 1. Denne bekendtgørelse vedrører den frivillige anvendelse af Nøglehulsmærket.
Nøglehulsmærket § 2. Nøglehulsmærket er et frivilligt ernæringsmærke, der indenfor de i bilag 2 nævnte fødevaregrupper fremhæver det bedre valg af fødevarer ud fra kriterier om indhold af fedt og hvor relevant sukkerarter, salt og kostfibre.
 Stk. 2. Nøglehulsmærkets grafiske udformning fremgår af bilag 1. Nøglehulsmærket skal ledsages af mærket ®.
 Stk. 3. Symbolet kan benyttes enten i grønt eller sort tryk.
Betingelser for anvendelse af Nøglehulsmærket § 3. Sødestoffer (tilsætningsstoffer) og godkendte nye fødevarer (novel food) eller nye fødevareingredienser med sødende egenskaber må ikke anvendes i nøglehulsmærkede fødevarer.
 Stk. 2. Olie og/eller andet fedt, som anvendes i nøglehulsmærkede fødevarer må højst indeholde 2 g industrielt fremstillede transfedtsyrer per 100 g olie og/eller fedt.
 § 4. Nøglehulsmærket må kun benyttes i markedsføringen af færdigpakkede fødevarer, der er omfattet af de i bilag 2 angivne fødevaregrupper, og som opfylder samtlige kriterier for alle de næringsstoffer, der relaterer sig til den pågældende fødevaregruppe.
 § 5. Nøglehulsmærket må kun benyttes i markedsføringen af ikke-færdigpakkede fødevarer, der er omfattet af fødevaregruppe 12, 18 og 19 i bilag 2, og som opfylder de relevante kriterier i bilaget.
 § 6. Nøglehulsmærket skal benyttes på færdigpakkede fødevarers emballage, når mærket tillige ønskes benyttet i anden form for markedsføring af disse fødevarer.
 § 7. Fødevarer, der er beregnet til børn op til 3 år, må ikke mærkes med Nøglehulsmærket.
Ansvar og kontrol § 8. Erhvervsdrivende, der anvender Nøglehulsmærket i markedsføringen af fødevarer, skal sikre, at anvendelsen af symbolet sker i overensstemmelse med de i bilag 2 fastsatte specifikke kriterier.
Straffe- og ikrafttrædelsesbestemmelser § 9. Med bøde straffes den, der overtræder §§ 3-8 i denne bekendtgørelse.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens kap. 5.
 § 10. Bekendtgørelsen træder i kraft den 17. juni 2009.
 Stk. 2. Samtidig ophæves bekendtgørelse nr. 330 af 3. april 2007 om Ernæringsmærket.
 Stk. 3. For produkter, som er omfattet af gruppe 8, finder kravet til natriumindhold (saltkriteriet) først anvendelse fra den 31. december 2011.
 Stk. 4. Nøglehulsmærkede produkter, som markedsføres og mærkes i overensstemmelse med andre ordninger, må markedsføres med mærket indtil den 17. december 2010 eller indtil lagrene er opbrugte.
Fødevarestyrelsen, den 9. juni 2009 Esben Egede Rasmussen / Morten Carlmann Andersen Bilag 1 Nøglehullets grafiske udformning:
Bilag 2 Fødevarer, der kan mærkes med nøglehulsmærket a) Generelle kriterier for alle fødevaregrupper:
 1) Fødevarer med sødestoffer og godkendte nye fødevarer eller nye ingredienser med sødestofegenskaber må ikke mærkes med nøglehulsmærket, jf. bekendtgørelsens § 3, stk. 1.
 2) Olier og/eller andre fedtstoffer, der anvendes i nøglehulsmærkede produkter, må maksimalt indeholde i alt 2 g industrielt fremstillede transfedtsyrer pr. 100 g olie og/eller fedt, jf. bekendtgørelsens § 3, stk. 2.
 3) I denne bekendtgørelse forstås »fuldkorn« som hele kernen af korn/cerealier (kerne, endosperm og klid); kernen kan være formalet, knækket eller lignende, men bestanddelene skal, for de respektive cerealier, indgå i samme forhold som i den intakte kerne. »Cerealier« forstås som hvede, spelt, rug, havre, byg, majs, ris, hirse, durra og andre Sorghum-arter.
 b) Kriterier for de individuelle fødevaregrupper:
 2) Rådets forordning (EF) nr. 2991/94 af 5. december 1994 om handelsnormer for visse smørbare fedtstoffer.
 1) Bekendtgørelsen har som udkast været notificeret i overensstemmelse med Europa-Parlamentet og Rådets direktiv 98/34/EF (informationsproceduredirektivet) som ændret ved direktiv 98/48/EF.
