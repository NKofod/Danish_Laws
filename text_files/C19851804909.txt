 Ved lov nr. 107 af 28. marts 1984 er skattestyrelseslovens § 15 blevet  

 ændret, og i medfør af et nyt stk. 3 er det blevet overladt til ministeren  

 for skatter og afgifter at fastsætte regler, hvorefter skyldrådene kan ændre  

 vurderingsrådenes ansættelser, og vurderingsrådene kan foretage nye  

 ansættelser, hvor disse tidligere med urette ikke er foretaget.
Ved skatte- og afgiftsministeriets bekendtgørelse nr. 318 af 13.juni 1984  

 er der i § 2 givet sådanne regler.
I tilknytning hertil fastsættes følgende  

 retningslinier:
 1. Skyldrådene kan i overensstemmelse med hidtidig  

 praksis ændre vurderingsrådenes ansættelser inden udløbet af et år fra  

 vurderingens foretagelse.
 2. Bekendtgørelsen giver skyldrådene adgang til også  

 efter udløbet af denne frist at foretage ændringer af vurderingsrådenes  

 ansættelser og fordelinger af ansatte værdier som led i deres revisionsadgang  

 efter vurderingslovens § 35, stk. 1, litra b.
 3. Det under punkt 1 og 2 anførte gælder dog ikke i  

 det omfang, der af landsskatteretten, ligninsrådet eller et skyldråd er taget  

 stilling til en ansættelse, jf. § 2, stk. 2, i bekendtgørelsen.
4. Vurderingsrådene kan foretage nye ansættelser, hvor  

 sådanne med urette ikke er foretaget.
Statsskattedirektoratet skal  

 underrettes om den påtænkte ansættelse, jf. § 2, stk. 4, i bekendtgørelsen.
 5. Statsskattedirektoratets adgang efter  

 bekendtgørelsens § 2, stk. 5, til at bestemme, at en ændring i medfør af § 2,  

 stk. 1, alene skal have fremtidig skattemæssig virkning, henlægges til  

 amtsskatteinspektoraterne (skyldrådssekretariaterne), jf. bestemmelsen i  

 skattestyrelseslovens § 19, stk. 1. I skyldkredsen for Københavns og  

 Frederiksberg kommuner udøves beføjelsen af statsskattedirektoratet med  

 bistand af skyldrådskontoret for København og Frederiksberg.
 Bestemmelsen om, at en ny ansættelse i medfør af bekendtgørelsens § 2,  

 stk. 4, alene skal have fremtidig skattemæssig virkning, træffes af  

 statsskattedirektoratet.
 6. Ved amtsskatteinspektoraternes (skyldrådskontorets)  

 afgørelse efter punkt 5 vil nedenstående almindelige retningslinier være at  

 iagttage:
A.
Beføjelsen angår ikke kendelser som skyldrådet afsiger som led i sin  

 klagebehandling eller under den af hidtidig praksis omfattede revision inden  

 et år efter vurderingens foretagelse.
Disse kendelser tillægges skattemæssig  

 virkning tilbage til det tidspunkt, da den påkendte vurdering tidligst kunne  

 få virkning, uanset om ansættelsen forhøjes eller nedsættes.
B.
For de af dette cirkulære umiddelbart omfattede kendelser (der afsiges  

 af skyldrådet som led i dets revisionsbeføjelse senere end et år efter  

 vurderingens foretagelse) skelnes mellem om kendelsen medfører forhøjelse  

 eller nedsættelse af ansættelsen.
 Taler ganske særlige omstændigheder for at tillægge en forhøjelse  

 oprindelig skattemæssig virkning, f.eks. når ændringen skyldes urigtige  

 oplysninger fra ejeren, eller at tillægge en nedsættelse skattemæssig  

 virkning længere tilbage end 5 år, f.eks. når der foreligger en fejl i  

 vurderingsgrundlaget, forelægges sagen for statsskattedirektoratet med  

 begrundet indstilling.
 7. I tilfælde, hvor en ændret ansættelse alene  

 tillægges fremtidig skattemæssig virkning, får ændringen betydning for  

 ejendomsbeskatningen pr. næstfølgende 1. januar, såfremt  

 "agterskrivelsen" er afgået i 2. halvår, og pr. 1. juli såfremt  

 "agterskrivelsen" er afgået i 1. halvår.
 For indkomst- og formueansættelsernes vedkommende regnes kun med (hele)  

 indkomstår.
Det bemærkes, at tidspunktet for virkningen for indkomstansættelsen ikke  

 falder sammen med tidspunktet for virkningen for formueansættelsen.
Dette  

 skyldes, at lejeværdi af bolig i egen ejendom beregnes med udgangsunkt i  

 ejendomsværdien (evt. ejerboligværdien) forud for indkomstårets begyndelse,  

 medens den ejendomsværdi, der skal medtages i formueansættelsen er  

 ejendomsværdien ved indkomstårets udløb.
 Der henvises i øvrigt til vedlagte bilag med en vejledende oversigt over  

 de skattemæssige virkninger af ændringer i ejendomsvurderingen.
Hans Westerberg Erik Eriksen Bilag 1 Skematisk oversigt over virkningerne på ejendomsskatter, indkomst- og  

 formueansætelser af ændringer i nedenstående vurderingsansættelser.
