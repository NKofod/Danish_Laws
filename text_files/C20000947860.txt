Vejledning om lektorkvalificering og  

 lektorbedømmelse  

  ved lærerseminarier Vejledningen er udarbejdet af Undervisningsministeriet efter  

 drøftelse med Lærerseminariernes Bestyrelsesforening,  

 Lærerseminariernes Rektorforsamling og Dansk Magisterforenings  

 Seminarieafdeling på grundlag af Bekendtgørelse nr. 719 af 21.  

 juli 2000 om lektorbedømmelse ved seminarier, der uddanner  

 lærere til folkeskolen.
 Den henvender sig til seminariernes ledelser, til de adjunkter, der er i  

 gang med lektorkvalificeringen, til deres vejleder(e) og til medlemmerne af  

 lektorbedømmelsesudvalgene.
 Vejledningen giver en oversigt over forholdene i forbindelse med  

 kvalificeringen til lektor, herunder oplysninger om arbejdets art,  

 vejledning, tidsfrister, mulighed for genbedømmelse m.v.
Nærmere enkeltheder om specifikke tjenestlige forhold kan findes i  

 Undervisningsministeriets vejledning af  14. april 1992 om arbejdstid og  

 stillingsstruktur for adjunkt-/lektorer og ledelse på  

 lærerseminarierne pr. 1. august 1992, j.nr. 92-40513-4, LØN 2,  

 med senere ændringer.1) Nærværende vejledning består af 9 hovedpunkter:
 1.
Ansættelsen 2.
Vejledning af adjunkten 3.
Ansøgning om bedømmelse: Form og Indhold.
Grundlaget for  

 bedømmelsen 4.
Tidsrammer 5.
Bedømmelsesudvalgets sammensætning 6.
Bedømmelsen 7.
Konsekvenser af bedømmelsen 8.
Klageadgang 9.
Særlige forhold 1.   ANSÆTTELSEN.
 1.1. Ansættelse som adjunkt.
 Seminariet gør ved ansættelsen adjunkten bekendt med reglerne  

 for lektorbedømmelse m.v., blandt andet ved udlevering af denne  

 vejledning.
 Ansættelse som adjunkt sker normalt for en 2-årig periode ad  

 gangen, dog højst i 3 perioder.
 Normalt indstiller adjunkten sig til lektorbedømmelse i det 4.  

 ansættelsesår, dvs. i slutningen af 2. periode, jf. pkt. 4.1., og  

 overgår derefter til lektoransættelse, hvis bedømmelsen er  

 positiv.
 Hvis adjunkten ikke indstiller sig til bedømmelse, fratræder  

 adjunkten stillingen uden yderligere varsel ved udløbet af 4.  

 ansættelsesår.
 Ansættelse kan i særlige tilfælde ske for en kortere  

 periode, jvf. pkt. 4.2. Derimod kan den samlede ansættelsestid som  

 adjunkt ikke strække sig ud over 6 år i alt, medmindre  

 særlige forhold gør sig gældende, jvf. pkt. 4.3. En  

 ansøger kan således ikke ansættes som adjunkt, hvis den  

 pågældende har 6 års forudgående  

 adjunktansættelse ved lærerseminarier.
 Kompetencen til at ansætte og afskedige adjunkter og lektorer ligger  

 hos seminariernes bestyrelser, evt. med delegation til rektor, jvf. § 10,  

 stk. 2 og 3, i  lovbekendtgørelse nr. 608 af 10. juli 1997 om  

 uddannelse af lærere til folkeskolen.
 Reglerne om lektorbedømmelse medfører ingen ændringer  

 i reglerne for afskedigelse af personale, og seminariernes ledelser skal  

 fortsat være opmærksomme på de særlige  

 procedureregler, der gælder herfor.
 Særligt om tjenestemandsansættelse bemærkes, at aftalen  

 om ansættelsesvilkår for tjenestemandsansatte fraviger  

 Finansministeriets prøveansættelsesbekendtgørelse  

 således, at tjenestemandsansatte adjunkter kan ansættes på  

 prøve i op til 6 år.
 Ansættelse med henblik på lektorbedømmelse ændrer  

 for tjenestemandslignende ansatte adjunkter ansættelsesvilkårene  

 efter § 6 i ansættelsesbekendtgørelsen (nr. 522 af 18. juni  

 1992) således, at prøvetjenestens længde kan  

 udstrækkes til at omfatte maksimalt 6 år, det vil sige 3 perioder  

 af 2 år.
 For overenskomstansatte adjunkter gælder reglerne om  

 ansættelse og opsigelse i henholdsvis overenskomst for akademikere i  

 staten og overenskomst for ledere og lærere ved en række  

 videregående uddannelsesinstitutioner.
1.2. Særligt om ansættelse på deltid Stillingsstrukturen har som normal forudsætning, at adjunkter  

 ansættes på fuld tid.
Skulle der undtagelsesvis ikke være  

 mulighed herfor, kan adjunkten ansættes med nedsat tid, men af hensyn  

 til muligheden for at kunne kvalificere sig til lektor bør adjunkten  

 ansættes med så høj beskæftigelsesgrad som muligt i  

 alle 4 år, og ansættelse med mindre end 15 timer vil ikke  

 være foreneligt med stillingsstrukturaftalens forudsætninger.
 Ansættes en adjunkt på deltid med halv tid eller derover, er  

 adjunkten omfattet af stillingsstrukturen med ret og pligt til  

 lektorbedømmelse.
 I forbindelse med deltidsansættelse af adjunkter er seminarierne  

 ansvarlige for, at de pågældende inden for den aftalte arbejdstid  

 er sikret tid og mulighed for at kvalificere sig til lektor inden for  

 normalforløbet på 4 år, jf. pkt. 1.4. Adjunktperioden  

 forlænges således ikke ud over de 4 (6) år i forbindelse  

 med deltidsansættelse.
 Lektorkvalificeringsperioden regnes fra det tidspunkt, hvor  

 ansættelse som adjunkt på heltid eller deltid finder sted.  

 Timelæreransættelse tæller ikke med, da den ikke rummer  

 mulighed for kvalificering.
 1.3. Arbejdets art.
 Der henvises til den til enhver tid gældende "Arbejdsbeskrivelse for  

 seminarieadjunkter/-lektorer"  

 Beskrivelsen er opdelt i en række opgaver, som påhviler alle  

 undervisere, og en række opgaver, som alene påhviler  

 lektorerne.
 1.4. Lektorkvalificeringen.
Adjunkter skal i henhold til stillingstrukturaftalen sikres mulighed for  

 at kvalificere sig til lektorbedømmelse.
Det vil sige, at adjunkterne  

 skal have mulighed for med vejledning at løse forskellige typer  

 arbejdsopgaver, der indgår i grundlaget for lektorbedømmelsen.  

 Det forudsættes,  at der afsættes den fornødne tid til  

 adjunkterne til løsningen af disse opgaver.
Som led i  

 lektorkvalificeringen kan det endvidere være hensigtsmæssigt at  

 tilbyde deltagelse i relevant kursusvirksomhed, herunder særlige  

 adjunktkurser.
 Udgangspunktet er, at en nyansat adjunkt uden forudgående  

 undervisningserfaring m.v. gennem arbejdstilrettelæggelsen,  

 vejledningen og eventuel  kursusdeltagelse kan kvalificere sig til positiv  

 lektorbedømmelse i løbet af 4 år, jvf. afsnit 4.1.
I den forbindelse kan det nævnes, at ansættelse ved  

 seminarierne overvejende finder sted på grundlag af en kandidatgrad,  

 men at dette ikke er forudsætning for adjunkt- eller  

 lektoransættelse.
Lektorbedømmelse kan derfor også finde  

 sted for adjunkter uden kandidatuddannelse.
 Det er adjunktens eget ansvar at kvalificere sig til  

 lektoransættelse, mens det er seminariets ansvar at støtte  

 adjunkten gennem ledelsesmæssig og kollegial vejledning samt relevant  

 arbejdstilrettelæggelse i forhold til adjunktens fagområde.
 2.  VEJLEDNING AF ADJUNKTEN.
Seminariet tilbyder adjunkten vejledning i adjunktperioden.
Seminariet  

 orienterer ved ansættelsen adjunkten om, hvilke muligheder for  

 vejledning seminariet tilbyder.
 Seminariet vurderer i forståelse med adjunkten, om der skal gives  

 vejledning af både en fagkollega og en kollega fra en anden faggruppe,  

 evt. en fælles vejleder for alle adjunkter ved seminariet.
 Adjunkten, ledelsen og vejlederen drøfter sammen adjunktens  

 arbejdsopgaver, jf. pkt. 1.3, og aftaler et kvalificeringsforløb for  

 adjunkten, hvori også supervision ved vejlederen kan indgå.  

 Adjunkten,  vejlederen og eventuelt ledelsen evaluerer jævnligt det  

 aftalte kvalificeringsforløb, som om nødvendigt justeres.
 Det løbende samarbejde mellem adjunkten og vejlederen(-erne) skal  

 bidrage til, at adjunkten får et grundlag for at følge  

 udviklingen af sine kvalifikationer til lektoransættelse, og at  

 seminariet får et grundlag for eventuelle seminarieudtalelser til  

 bedømmelsesudvalget.
 3.   ANSØGNING OM BEDØMMELSE.
 3.1. Form og indhold.
 Bedømmelse sker normalt i det fag, ansættelsen lyder  

 på.
 Adjunktens ansøgning skal være således udformet, at den  

 kan danne grundlag for bedømmelsesudvalgets vurdering af, om adjunkten  

 "må antages at kunne løse de arbejdsopgaver, der påhviler  

 lektorer ved lærerseminarier", jf. lektorbekendtgørelsens § 3,  

 stk. 2.
 Ansøgningen bør foruden dokumentation for de nedenfor  

 nævnte områder, jf. pkt. 3.2., omfatte kopi af eksamenspapirer,  

 curriculum vitae og eventuelt kopier af  udtalelser fra tidligere  

 ansættelsesforhold.
Relevant publiceret materiale anføres.
Artikler o.l.  

 vedlægges.
Af praktiske hensyn bør mængden af medsendt  

 materiale dog begrænses.
Der kan eventuelt henvises til en vedlagt  

 publikationsliste.
 Ansøgningen bør have et overskueligt omfang, der  

 muliggør en behandling ved udvalget inden for de til formålet  

 afsatte rammer.
Ansøgningen med bilag - alt i 3 eksemplarer - stiles til  

 lektorbedømmelsesudvalget.
Ansøgningen afleveres til  

 seminariet, som videresender den til udvalget.
 Bedømmelsesudvalget har mulighed for at bede om supplerende  

 materiale, herunder en udtalelse fra ansættelsesseminariet og - med  

 adjunktens samtykke - udtalelser fra tidligere ansættelsessteder,  

 ligesom udvalget kan indkalde ansøgeren til en samtale.
 3.2. Grundlaget for bedømmelsen.
 Det understreges, at bedømmelsen er en helhedsbedømmelse af  

 adjunktens kvalifikationer.
 Som grundlag for bedømmelsen skal arbejder inden for nogle af  

 nedenstående områder dokumenteres.
A.
Det fagligt-pædagogiske niveau.
Ved vurderingen af  

 adjunktens kvalifikationer indgår det faglig-pædagogiske niveau  

 med betydelig vægt.
Dette niveau bedømmes på  

 læreruddannelsens præmisser og dokumenteres med synspunkter  

 på og overvejelser over væsentlige didaktiske emner i det fag,  

 hvori der ønskes lektorbedømmelse.
Der bør indgå  

 både et folkeskole- og et læreruddannelsesperspektiv.
Det  

 anbefales, at kandidaten under forløbet til stadighed overvejer  

 didaktiske forhold og hvad der i særlig grad konstituerer faget i  

 læreruddannelsen med udgangspunkt i lov, bekendtgørelse og den  

 lokale studieordning og byggende på adjunktens praktiske  

 erfaringer.
B.
Det undervisningsmæssige niveau dokumenteres med eksempler  

 på planlagte og gennemførte undervisningsforløb,  

 undervisningsoplæg, foredrag, udarbejdede materialer e.l. fra  

  f.eks.
C.
Deltagelse i forsøgs- og udviklingsarbejde omfatter  

 dokumentation - f.eks. i form af dagbøger, oplæg, rapporter o.l.  

 - for medvirken i et eller flere udviklingsprojekter i seminarieregi og/eller  

 i relation til folkeskolen.
 Som eksempler kan i relation til læreruddannelsen eller andre  

 områder inden for institutionens formål nævnes:
 og i relation til folkeskolen:
 Andet arbejde med formidling, videnskabelige arbejder og erfaring med  

 andet uddannelsesarbejde kan også anføres.
D.
Deltagelse i pædagogisk-administrativt arbejde  

 hører ligeledes med til adjunktens opgaver - f.eks. råds-og  

 udvalgsarbejde i seminarie- eller efteruddannelsessammenhæng.
E.
Ved bedømmelse i andre områder end  

 læreruddannelsens fag, jf. lektorbekendtgørelsens § 2, stk.  

 3, finder ovenstående beskrivelse tilsvarende anvendelse.
 Eksempler på artikler, publikationer, jf. pkt. 3.1., egne  

 studieplaner, årsplaner og studiemateriale og -vejledninger i  

 kommenteret form indgår i bedømmelsesgrundlaget eventuelt sammen  

 med opgaver fra studerende, hvor adjunkten har været vejleder eller  

 bedømmer.
 Ovenstående er ikke en "checkliste". Det understreges, at det  

 ikke er omfanget af det indsendte dokumentationsmateriale, der er  

 afgørende ved bedømmelsen, men materialets  

 repræsentativitet og især adjunktens pædagogisk-didaktiske  

 refleksioner over faget.
Det forventes ikke, at adjunkten har dækket alle felter, idet  

 der blandt andet skal tages hensyn til, hvilke felter adjunktens seminarium  

 giver vedkommende mulighed for at dække.
Hvis imidlertid et  

 større område - f.eks. medvirken ved efteruddannelse - helt  

 mangler, vil det være rimeligt, at seminariet oplyser, hvorfor dette er  

 tilfældet.
 4.  TIDSRAMMER.
 4.1. Normalt forløb.
 Senest 6 måneder inden udløbet af 4.  

 ansættelsesår indgiver adjunkten en ansøgning om  

 lektorbedømmelse.
 Har en adjunkt ikke anmodet om lektorbedømmelse senest 6  

 måneder inden udløbet af 4. ansættelsesår,  

 fratræder adjunkten stillingen uden yderligere varsel ved  

 udløbet af 4. ansættelsesår.
 4.2. Afkortet forløb.
 Hvis seminariet ønsker at ansætte en stillingsansøger  

 direkte som lektor, forudsætter det, enten at vedkommende tidligere er  

 blevet positivt lektorbedømt ved et lærerseminarium, eller at  

 der i umiddelbar forbindelse med ansættelsen har fundet  

 lektorbedømmelse sted med positivt resultat, jf. dog pkt. 9.3.
Er resultatet af bedømmelsen ikke meddelt seminariet inden  

 ansættelsestidspunktet, kan ansøgeren ansættes  

 midlertidigt som adjunkt.
Er resultatet af bedømmelsen positivt,  

 overgår adjunkten til lektoransættelse med virkning tilbage fra  

 ansættelsestidspunktet.
 Lektorbedømmelse kan endvidere ske efter en kortere  

 adjunktansættelse end 4 år, men som hovedregel bør en  

 adjunkt have været ansat i mindst 1 år, før  

 ansættelse som lektor kan finde sted.
 Såvel ved ansættelse af adjunkten for mindre end 2 år  

 som ved direkte ansættelse som lektor er det seminariet, der  

 afgør, om en afkortet adjunktperiode kan komme på tale, idet det  

 dog i begge tilfælde forudsættes, at ansøgeren er  

 indforstået med, at den normale procedure fraviges.
Endelig kan adjunkten vælge at ansøge om bedømmelse  

 med henblik på at overgå til lektoransættelse efter kun  

 én adjunktperiode.
Dette må dog normalt frarådes, jf. pkt.  

 7, specielt hvis adjunkten trods måske endda særdeles gode  

 faglige kvalifikationer ikke har nogen erfaring med folkeskole eller  

 læreruddannelse.
 I alle de nævnte tilfælde, bortset fra direkte  

 ansættelse som lektor, indgives ansøgning om  

 lektorbedømmelse som under pkt. 4.1. senest 6 måneder før  

 adjunktperiodens udløb.
 4.3. Forlænget forløb.
I tilfælde, hvor det er begrundet i ganske særlige forhold,  

 herunder ved sygdom eller barsel, kan seminariet forlænge  

 ansættelsesperioden som adjunkt med indtil 1 år.
I sådanne  

 tilfælde skal anmodning om lektorbedømmelse indgives senest 6  

 måneder før udløbet af den forlængede  

 ansættelsesperiode, jf. aftale om stillingsstruktur ved  

 folkeskolelærerseminarier.
 På lærerseminarier, hvortil der er knyttet HF-kursus, kan  

 seminariet endvidere af hensyn til adjunktens mulighed for at  

 gennemføre HF-pædagogikum forlænge adjunktperioden  med  

 indtil 1 år.
 5.  BEDØMMELSESUDVALGETS SAMMENSÆTNING.
Ud over de to faste medlemmer af udvalget, der er udpeget af  

 ministeriet for en fire-årig periode, udpeger seminariet ad hoc et  

 medlem af lektorbedømmelsesudvalget, jf.  

  lektorbekendtgørelsens § 2, stk. 6. Dette medlem skal være  

 lektorkompetent, jf. § 2, stk. 7, - gerne, men ikke nødvendigvis i  

 adjunktens fag - og kan være ansat på seminariet, men  

 behøver ikke at være det.
Medlemmet kan dog ikke være  

 rektor, souschef eller medlem af bestyrelsen på  

 ansættelsesseminariet.
I henhold til lektorbekendtgørelsens § 2, stk. 8, meddeles  

 adjunkten bedømmelsesudvalgets sammensætning af  

 ansættelsesseminariet, når udvalget er endeligt sammensat.  

 Adjunkten har herefter mulighed for inden for en frist på 8  

 kalenderdage over for Undervisningsministeriet at gøre indsigelse mod  

 udvalgets sammensætning.
Indsigelsen kan alene være begrundet i  

 et eller flere medlemmers inhabilitet.
 Undervisningsministeriet behandler herefter sagen og meddeler sin  

 afgørelse til ansættelsesseminariet, adjunkten og  

 lektorbedømmelsesudvalgets formand.
 6.  BEDØMMELSEN.
 6.1. Grundlaget.
 Der henvises til pkt. 3.2.
 6.2. Bedømmelsens udformning og indhold.
Bedømmelsen bør i indledningen anføre, Derefter kan det kort angives, hvad der har ligget til grund for  

 bedømmelsen ud over selve ansøgningen, som f.eks. curriculum  

 vitae, - beskrivelser af undervisningsforløb i læreruddannelsen  

 eller ved efteruddannelseskurser etc., - rapporter,  publikationer og andet,  

 - udtalelse fra seminariet eller tidligere ansættelsessteder og  

 eventuelt samtale med adjunkten.
 Selve bedømmelsen kan bygges op over hovedområderne i pkt.  

 3.2., evt. med fremhævelse af punkter, der særligt er lagt  

 vægt på, eller af områder, som ikke synes dækket ind  

 i ansøgningen. "Karakteriserende adjektiver" bør bruges med  

 skønsomhed.
 Bedømmelsen munder ud i en konklusion:
 6.3. Bedømmelsesfrister og svar.
 Senest 2 måneder og 2 uger efter at adjunkten har indgivet  

 ansøgning om bedømmelse, fremsender formanden for udvalget  

 på udvalgets vegne et udkast til bedømmelse til adjunkten.  

 Hvis udvalget som grundlag for sin bedømmelse har rekvireret og  

 inddraget andet materiale end det af adjunkten indsendte, skal adjunkten  

 gøres bekendt med dette materiale.
Inden for en frist på 8 kalenderdage fra modtagelsen af  

 bedømmelsesudkastet har adjunkten mulighed for til formanden at  

 fremsende kommentarer til udkastet.
Eventuelle kommentarer kan alene dreje  

 sig om påpegning af faktuelle uoverensstemmelser mellem  

 bedømmelsesgrundlaget og udkastet til bedømmelse.
 Lektorbedømmelsesudvalget udformer herefter den endelige  

 bedømmelse.
 Senest 3 måneder efter, at ansøgning om bedømmelse er  

 modtaget fra seminariet, meddeler formanden for  

 lektorbedømmelsesudvalget adjunkten med kopi til seminariet det  

 endelige resultat af bedømmelsen.
 Kopi af bedømmelsen sendes af formanden til ministeriet til  

 orientering.
 7.  KONSEKVENSER AF BEDØMMELSEN.
 Afhængigt af bedømmelsens resultat overgår  

 adjunkten til lektoransættelse, fratræder sin stilling eller  

 ansættes for yderligere en 2-årig periode som adjunkt.
 Hvis bedømmelsen er positiv, sker overgang til  

 lektoransættelse ved udløbet af den igangværende  

 2-årige adjunktansættelsesperiode, jf.  

 lektorbekendtgørelsens § 4.
Positiv lektorbedømmelse midt i en adjunktperiode, f.eks. efter  

 ét eller 3 år, fremskynder således ikke overgangen til  

 lektoransættelse.
Det anbefales derfor altid at udnytte hele den  

 igangværende adjunktperiode til kvalificering.
 Hvis bedømmelsen ikke er positiv kan seminariet efter  

 første bedømmelse ansætte adjunkten for yderligere en  

 periode på indtil 2 år, jf. stillingsstrukturaftalens § 2, stk.  

 6. Ønsker seminariet ikke at genansætte adjunkten for yderligere  

 en periode, skal adjunkten med 3 måneders varsel underrettes om, at  

 ansættelsen ikke forlænges efter den igangværende periodes  

 udløb.
Genansættes adjunkten for en ny to-årig periode, skal  

 adjunkten senest 6 måneder inden udløbet af denne periode  

 ansøge om fornyet bedømmelse i normalt det samme fag, der  

 indgik i den første bedømmelse.
Også en fornyet  

 adjunktansættelsesperiode kan forlænges med et år, jf. det  

 under pkt. 4.3. anførte.
 Er bedømmelsen herefter positiv, overgår adjunkten til  

 lektoransættelse ved udløbet af perioden.
 Undlader adjunkten at ansøge om fornyet lektorbedømmelse,  

 eller er bedømmelsen ikke positiv, fratræder adjunkten  

 stillingen uden yderligere varsel ved udløbet af perioden.
I tilfælde af, at et afkortet forløb, jf. pkt. 4.2.,  

 ender med, at bedømmelsen ikke er positiv, kan adjunkten  

 (gen)ansættes som adjunkt for en 2-årig periode.
Herefter er  

 proceduren som ovenfor anført ved genansættelse.
 Der er under alle omstændigheder højst mulighed for at  

 ansøge om bedømmelse to gange, og den anden ansøgning  

 skal indsendes senest 6 måneder før den anden  

 ansættelsesperiodes udløb.
 Der gøres opmærksom på, at seminariet altid efter de  

 herom gældende regler - f.eks. ved manglende  

 beskæftigelsesgrundlag - kan opsige ansættelsesforholdet,  

 også selvom der ved udløbet af adjunktansættelsesperioden  

 foreligger en positiv lektorbedømmelse.
Det skal endelig understreges, at kvalificeringen konkret sker ved  

 ansættelsesseminariet, men at lektorbedømmelsen er generel og  

 ikke institutionsbundet.
Derfor skal der heller ikke finde ny  

 lektorbedømmelse sted, hvis lektoren skifter ansættelsested til  

 et andet lærerseminarium.
 8.  KLAGEADGANG.
 Som nævnt ovenfor i pkt. 5 og pkt. 6.3. har adjunkten adgang til  

 dels at gøre indsigelse mod bedømmelsesudvalgets  

 sammensætning, dels at fremsætte bemærkninger til  

 bedømmelsesudkastet.
 Herudover kan klager over afgørelser i henhold til  

 lektorbekendtgørelsen kun indbringes for Undervisningsministeriet,  

 hvis de vedrører retlige spørgsmål.
Herved forstås alene klager over brud på fastlagte procedurer  

 samt overtrædelse af almindelige forvaltningsretlige regler og  

 grundsætninger. (Der tænkes her på sådanne uskrevne  

 retsregler, som håndhæves af domstolene og andre myndigheder og  

 anvendes af Folketingets Ombudsmand, og som er almindeligt anerkendt i  

 samfundet uden at kunne udledes direkte af nogen lov, retssædvane eller  

 analogi, og som fastsætter visse begrænsninger i forvaltningens  

 magt.
Begrænsningerne angår både afgørelsernes  

 indhold og præmisser samt de formelle fremgangsmåder).
 Adjunkten har således ikke nogen klageadgang for så vidt  

 angår det skøn, der af lektorbedømmelsesudvalget er  

 anlagt med hensyn til, om adjunkten opfylder betingelserne for positiv  

 lektorbedømmelse.
 9.  SÆRLIGE FORHOLD.
9.1. Opnåelse af titel som seminarielektor For adjunkter ansat efter 1. august 1992 forudsætter titel som  

 seminarielektor positiv lektorbedømmelse.
Tilsvarende gælder for  

 allerede ansatte adjunkter med indtil 6 års ansættelse, som  

 vælger at undergive sig den nye stillingsstruktur, jf. pkt. 9.3.
 9.2. Overgang fra andre områder til lærerseminarier.
 Ansættelse af lærere, som er positivt lektorbedømt  

 inden for et andet institutionsområde, f.eks. universiteter,  

 teknika/ingeniørhøjskoler, Danmarks Erhvervspædagogiske  

 Læreruddannelse, ernærings- og  

 husholdningsøkonomseminarier, pædagogseminarier eller  

 håndarbejdslærerseminarier, sker efter de sædvanlige regler  

 om adjunktansættelse i op til 6 år og positiv bedømmelse  

 forud for overgang til lektoransættelse.
 Seminariet kan i disse situationer enten tillægge adjunkten ekstra  

 tillægsanciennitet og/eller give adjunkten mulighed for at lade sig  

 bedømme enten efter en kortere periode eller allerede ved  

 ansættelsen som lektor, jvf. pkt. 4.2.
 9.3. Overgangsordning for lærere, der er eller har været  

 ansat før 1. august 1992.
 Lærere, som før 1. august 1992 har været fastansat ved  

 et lærerseminarium, er ikke omfattet af stillingsstrukturen pr. 1.  

 august 1992. Dog gælder arbejdsbeskrivelsen, jf. pkt. 1.3., også  

 for disse lærere.
 Lærere med mindre end 6 års ansættelse inden for  

 læreruddannelsesområdet kan dog vælge at overgå til  

 ansættelse i henhold til reglerne om stillingsstruktur pr. 1. august  

 1992. I så fald omfattes de af reglerne om maksimalt 6 års  

 adjunktansættelse, men får til gengæld mulighed for at  

 opnå det tillæg, som følger med lektoransættelse  

 efter positiv lektorbedømmelse.
 En adjunkt vælger at blive omfattet af den nye stillingsstruktur ved  

 senest 6 måneder inden udløbet af det 6.  

 ansættelsesår at anmode om lektorbedømmelse.
 I øvrigt følges de normale regler.
 9.4. Afholdelse af udgifter.
 Honorar til de eksterne medlemmer af lektorbedømmelsesudvalgene  

 ydes i henhold til aftale/protokollat af 2. juli 1992 om vederlag til  

 medlemmer af faglige bedømmelsesudvalg.
 Honoraret samt - efter nærmere aftale med seminariet - eventuelle  

 nødvendige rejseudgifter m.v. afholdes af adjunktens  

 ansættelsesseminarium.
 De eksterne medlemmer af lektorbedømmelsesudvalgene er de  

 medlemmer, der ikke er udpeget af og ansat ved  

 ansættelsesseminariet.
Undervisningsministeriet, den 23. november  

 2000 1)   Vejledning er  

 overflyttet til historisk base pr. 1. april 1993, da den har opfyldt sit  

 formål som redskab for seminarierne i det første år med  

 den ny arbejdstid.
Erstattes af Finansministeriets cirkulære nr. 6256  

 af 2. april 1992 om stillingsstruktur ved  

 folkeskolelærerseminarier.
