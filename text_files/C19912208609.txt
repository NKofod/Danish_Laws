(Til samtlige amtskommuner, Københavns  

 og Frederiksberg Kommuner samt rektorer/forstandere for samtlige  

 gymnasieskoler, studenter- og hf-kurser) I henhold til gymnasiefagbekendtgørelsen (jf. gymnasiebekendtgørelsens §  

 10, stk. 3) og fagbilagene til hf-bekendtgørelsen er der i en række fag afsat  

 timer til eksperimentelt arbejde eller praktiske aktiviteter på skolen.
 Da rektor/forstander har det daglige ansvar for elevernes/kursisternes  

 sikkerhed i forbindelse med undervisningen, overlades det til  

 rektor/forstander at fastsætte i hvilke tilfælde der af hensyn til  

 elevernes/kursisternes sikkerhed skal iværksættes særlige foranstaltninger.  

 Rektor/forstander kan under hensyn til lokaleforholdene og holdenes størrelse  

 bestemme, at holdet deles, eller at undervisningen varetages af to lærere i  

 fællesskab.
 Ved holddannelse i idræt skal rektor/forstander herudover tage hensyn til  

 evt. kønsadskilt undervisning.
 Valghold i idræt for elever i 2. og 3. g og i billedkunst for elever i 3.  

 g kan inddrage de obligatoriske timer, således at det samlede timetal for  

 valgholdet bliver 6 ugetimer.
 Cirkulæret træder i kraft den 15. august 1991 og har virkning fra og med  

 skoleåret 1991/92. Samtidig ophæves skrivelse af den 17. juni 1983 om  

 dispensationer fra overtimeloftet, cirkulære af 28. juni 1990 om deling af  

 klasser og hold ved laboratorieøvelser og lignende i gymnasieskolen,  

 cirkulære af 24. februar 1989 om deling af klasser og hold ved  

 laboratorieøvelser på studenterkursus, cirkulære af 31. marts 1989 om klasser  

 og hold ved hf-kurser, cirkulære af 23. marts 1990 om klasser, hold og  

 timeramme i gymnasiet og cirkulære af 16. september 1967 om fælles  

 undervisning af parallelklasser i gymnasiet (samlæsning).
 P.m.v.
 e.b.
