Fremsat den 6. oktober 1999 af skatteministeren (Ole  

 Stavad) Forslag til Lov om ændring af toldloven, lov om  

 afgift af spiritus m.m., lov om tobaksafgifter, momsloven, kildeskatteloven  

 og lov om en arbejdsmarkedsfond.
(Svigbekæmpende foranstaltninger m.v) § 1 I toldloven, jf. lovbekendtgørelse nr. 113 af 27. februar 1996, som  

 senest ændret ved § 31 i lov nr. 380 af 2. juni 1999, foretages  

 følgende ændringer:
 1. I § 13 ophæves stk. 2, og i stk. 3,  

 der bliver stk. 2, ændres i første linie »stk. 2« til:  

 »stk. 1«.
 2. I § 29, stk. 1, 1. pkt., ændres »skal  

 anmelde sig« til: »skal før de importerer varer anmelde sig« og sidste  

 pkt. udgår.
 3. I § 29 indsættes efter stk.1, som nye  

 stykker:
 »Stk. 2. Når en varemodtager anmelder sig til  

 registrering kan de statslige told- og skattemyndigheder kræve, at  

 varemodtageren fremlægger fornødne økonomiske oplysninger  

 om virksomheden, samt oplysninger om den forventede import af varer.  

 Såfremt de statslige told- og skattemyndigheder konkret skønner,  

 at der er nærliggende risiko for, at told og merværdiafgifter  

 efter § 30 eller told efter § 33, stk. 4, ikke betales  

 rettidigt, kan de nægte varemodtageren kredit efter § 30 eller  

 § 33, stk. 4.
 Stk. 3. Registrerede virksomheder skal anmelde ændringer  

 i registrerede forhold samt væsentlige ændringer i virksomhedens  

 importmønster til de statslige told- og skattemyndigheder før  

 de indfører varer under de ændrede forhold.«.
 Stk. 2 og 3 bliver herefter stk. 4 og 5.
 4. I § 29, stk. 3, der bliver stk. 5,  

 ændres »i stk. 1 og 2« til: »i stk. 1 og 4«.
 5. Efter § 30 indsættes:
»§ 30 a.
Såfremt det konstateres, at en person eller  

 virksomhed har afgivet en urigtig toldangivelse eller i øvrigt i  

 toldforhold har afgivet urigtige eller vildledende oplysninger, således  

 at der er betalt for lidt i told og afgifter eller er udbetalt for meget i  

 godtgørelse, afkræves personen eller virksomheden det skyldige  

 beløb til betaling senest 10 dage efter påkrav.
 Stk.2.Såfremt en person eller virksomhed hæfter for en  

 told- og afgiftskyld, der er forfalden i forbindelse med afviklingen af en  

 toldekspedition eller et toldforhold, afkræves personen eller  

 virksomheden det skyldige beløb til betaling senest 10 dage efter  

 påkrav.
 Stk.3. Overskrides den efter stk. 1 eller stk. 2  

 fastsatte betalingsfrist, beregnes renter efter de i § 37 fastsatte  

 regler, således at beløbet forrentes med en månedlig rente  

 for hver påbegyndt måned fra den 1. i den måned, i hvilken  

 beløbet skal betales.«.
 6. § 33, stk. 3 affattes således:
 »Stk. 3. Told og merværdiafgift af varer der  

 indføres til varemodtagere, som efter § 29, stk. 2 ikke kan  

 opnå kredit eller som efter § 38 ikke har adgang til kredit, skal  

 betales ved fortoldningens afslutning.«.
 7. § 38 affattes således:
 »§ 38. Afgives en fortoldningsangivelse eller  

 udførelsesangivelse ikke inden for den i medfør af § 13,  

 stk. 1, fastsatte frist, kan de statslige told- og skattemyndigheder  

 straks fratage en varemodtager retten til kredit efter § 30 og  

 § 33, stk. 4. Det samme gælder, hvis den registrerede  

 virksomhed ikke betaler skyldig told og merværdiafgift rettidigt, eller  

 der foreligger oplysninger om virksomhedens forhold, der gør det  

 overvejende sandsynligt, at told og merværdiafgift ikke vil blive  

 betalt.«.
 8. I § 39 a ændres »§§ 30-33« til:  

 »§ 29, stk. 2, §§ 30-33«.
 9. I § 40 udgår »(godsregistrering)« og  

 »registrering« ændres til: »toldbehandling«.
10. I § 76, stk. 1, nr. 4, ændres  

 »§ 13, stk. 3, 2. pkt.« til: »§ 13, stk. 2, 2. pkt.« 11. I § 79, stk. 1, nr. 1, ændres »ham« til:  

 »den pågældende«.
 12. I § 79, stk. 1, nr. 3, ændres  

 »§ 29, stk. 1 og 2.« til: »§ 29, stk. 1, 3 og 4.«.
 13. § 81, stk. 1, 2. pkt., affattes  

 således:
 »Den, angivelsespligten påhviler, skal betale en ekspeditionsafgift  

 for hver angivelse, hvor told og afgifter er ansat skønsmæssigt  

 efter § 13, stk. 2.«.
§ 2 I lov om afgift af spiritus m.m., jf. lovbekendtgørelse nr. 564 af  

 3. august 1998, som ændret ved § 20 i lov nr. 166 af 24. marts  

 1999 og § 21 i lov nr. 380 af 2. juni 1999, foretages følgende  

 ændringer:
 1. Overalt i loven ændres »EF-lande« til: »EU-lande«,  

 »EF-land« til: »EU-land«, »EF« til: »EU«, »EF s« til: »EU s« og »EF-landes«  

 til: »EU-landes«.
 2. I § 9 a indsættes efter stk. 4 som nyt  

 stykke:
 »Stk. 5. De statslige told- og skattemyndigheder kan,  

 såfremt sælgeren ikke er registreret efter stk. 1,  

 tilbageholde varer omfattet af stk. 2, indtil afgiften er betalt.«.
 Stk. 5 bliver herefter stk. 6.
 3. I § 9a, stk. 5, der bliver stk. 6,  

 indsættes efter »sikkerhedsstillelse«: »og om den i stk. 5  

 nævnte tilbageholdelse af varer«.
 4. I § 20 indsættes efter stk. 5 som nye  

 stykker:
»Stk. 6. Skatteministeren kan fastsætte regler om  

 indsendelse af modtagne ledsagedokumenter til de statslige told- og  

 skattemyndigheder.
Skatteministeren kan i den forbindelse fastsætte en  

 frist for indsendelsen.
Stk. 7. Skatteministeren kan fastsætte regler om, at de  

 registrerede virksomheder inden afsendelse af varer, skal varsle de statslige  

 told- og skattemyndigheder om afsendelsen og indsende det i stk. 4, 1.  

 pkt. nævnte ledsagedokument til disse myndigheder.
Skatteministeren kan  

 i den forbindelse fastsætte en frist for varslingen og  

 indsendelsen.
 Stk. 8. Der skal betales en ekspeditionsafgift på 500  

 kr. for manglende eller for sen overholdelse af de i medfør af  

 stk. 6 og 7 fastsatte regler og tidsfrister for varsling og indsendelse  

 af ledsagedokumenter.
 Stk. 9. De statslige told- og skattemyndigheder kan  

 meddele fritagelse for ekspeditionsafgiften i henhold til stk. 8, når  

 det på grund af særlige omstændigheder findes  

 rimeligt.«.
 Stk. 6 og 7 bliver herefter stk. 10 og 11.
 5. I § 20 a, stk. 1, indsættes som 2.  

 pkt.:
 »Listerne skal udarbejdes månedsvis og skal senest den 15. i den  

 følgende måned indsendes til de statslige told- og  

 skattemyndigheder.«.
 6. I § 20 a indsættes efter stk. 1 som nyt  

 stykke:
 »Stk. 2. Der skal betales et gebyr på 65 kr. for  

 erindringsskrivelser vedrørende indsendelse af de i stk. 1  

 nævnte lister.«.
 Stk. 2 bliver herefter stk. 3.
 7. I § 31, stk. 1, nr. 2, ændres »§ 20,  

 stk. 1, 4, 5 eller 6« til: »§ 20, stk. 1, 4, 5, 10 eller  

 11«.
§ 3 I lov om tobaksafgifter, jf. lovbekendtgørelse nr. 635 af 21.  

 august 1998, som ændret ved § 24 i lov nr. 380 af 2. juni 1999,  

 foretages følgende ændringer:
 1. Overalt i loven ændres »EF« til: »EU«, »EF-land« til:  

 »EU-land«, »EF-lande« til: »EU-lande«, »EF-landes« til: »EU-landes« og »EF s«  

 til: »EU s«.
 2. I § 2, stk. 6, ændres »§10,  

 stk. 5-9« til: »§10, stk. 5-10«.
 3. I § 10 indsættes efter stk. 8 som nyt  

 stykke:
 »Stk. 9. De statslige told- og skattemyndigheder kan,  

 såfremt sælgeren ikke er registreret efter stk. 5,  

 tilbageholde varer omfattet af stk. 6, indtil afgiften er betalt.«.
 Stk. 9 bliver herefter stk. 10.
 4. I § 10, stk. 9, der bliver stk. 10,  

 indsættes efter »sikkerhedsstillelse«: »og om den i stk. 9  

 nævnte tilbageholdelse af varer«.
 5. I § 18 indsættes efter stk. 5 som nye  

 stykker:
»Stk. 6. Skatteministeren kan fastsætte regler om  

 indsendelse af modtagne ledsagedokumenter til de statslige told- og  

 skattemyndigheder.
Skatteministeren kan i den forbindelse fastsætte en  

 frist for indsendelsen.
Stk. 7. Skatteministeren kan fastsætte regler om, at de  

 registrerede virksomheder inden afsendelse af varer, skal varsle de statslige  

 told- og skattemyndigheder om afsendelsen og indsende det i stk. 4, 1.  

 pkt. nævnte ledsagedokument til disse myndigheder.
Skatteministeren kan  

 i den forbindelse fastsætte en frist for varslingen og  

 indsendelsen.
 Stk. 8. Der skal betales en ekspeditionsafgift på 500  

 kr. for manglende eller for sen overholdelse af de i medfør af  

 stk. 6 og 7 fastsatte regler og tidsfrister for varsling og indsendelse  

 af ledsagedokumenter.
 Stk. 9. De statslige told- og skattemyndigheder kan  

 meddele fritagelse for ekspeditionsafgiften i henhold til stk. 8, når  

 det på grund af særlige omstændigheder findes  

 rimeligt.«.
 Stk. 6 og 7 bliver herefter stk. 10 og 11.
 6. I § 19, stk. 1, indsættes som 2.  

 pkt.:
 »Listerne skal udarbejdes månedsvis og skal senest  

 den 15. i den følgende måned indsendes til de statslige told- og  

 skattemyndigheder.«.
 7. I § 19 indsættes efter stk. 1 som nyt  

 stykke:
 »Stk. 2. Der skal betales et gebyr på 65 kr. for  

 erindringsskrivelser vedrørende indsendelse af de i stk. 1  

 nævnte lister.«.
 Stk. 2 bliver herefter stk. 3.
 8. I § 25, stk. 1, nr. 2, ændres »§ 18,  

 stk. 1, 2, 3, 4, 5 eller 6« til: »§ 18, stk. 1, 2, 3, 4, 5  

 eller 10«.
§ 4 I lov om merværdiafgift (momsloven), jf. lovbekendtgørelse  

 nr. 422 af 2. juni 1999, foretages følgende ændringer:
 1. I § 63 indsættes efter stk. 3, som nye  

 stykker:
»Stk. 4. Krav på udbetalinger efter stk. 1 kan ikke  

 overdrages før udløbet af den afregningsperiode, kravet  

 vedrører.
Aftaler om sådanne overdragelser er ugyldige.
Stk. 5. Såfremt det konstateres at en ejer eller stifter  

 af en nyregistreret virksomhed, tilhører den personkreds, der er  

 nævnt i kildeskattelovens § 56 A, stk. 2, 2. pkt., og de  

 statslige told- og skattemyndigheder vurderer, at der er en nærliggende  

 risiko for tab vedrørende skatter og afgifter m.v., kan beløb,  

 der skal angives i det første registreringsår, og som skulle  

 have været udbetalt efter stk. 1, overføres til de  

 følgende afgiftsperioder i op til 1 år fra  

 registreringstidspunktet.
I denne periode modregnes afgiftstilsvar efter  

 § 56, stk. 1, 4. pkt., heri.«.
§ 5 I lov om opkrævning af indkomstskat samt kommunal og amtskommunal  

 ejendomsskat for personer m.v. (kildeskat), jf. lovbekendtgørelse nr.  

 639 af 3. august 1999, foretages følgende ændring:
 1. I § 62 indsættes som stk. 5:
»Stk. 5. Krav på tilbagebetaling af overskydende skat  

 m.v. kan ikke overdrages før udløbet af det indkomstår,  

 kravet vedrører.
Aftaler om sådanne overdragelser er  

 ugyldige.«.
§ 6 I lov om en arbejdsmarkedsfond, jf. lovbekendtgørelse nr. xx af yy  

 september 1999, foretages følgende ændring:
 1. I § 15, stk. 1, indsættes efter 4.  

 pkt:
»Krav på udbetaling af overskydende bidrag m.v. kan  

 ikke overdrages før udløbet af det indkomstår, kravet  

 vedrører.
Aftaler om sådanne overdragelser er ugyldige.«.
§ 7 Ikrafttrædelse m.v.
 Stk. 1. Loven træder i kraft den 1. januar 2000, jf. dog  

 stk. 2 - 4.
 Stk. 2. § 1 nr. 5 har virkning for told- og afgiftsskyld,  

 der er opstået efter den 1. januar 2000.
 Stk. 3. Skatteministeren fastsætter  

 ikrafttrædelsestidspunktet for så vidt angår § 1, nr.  

 1, 8, 10 og 13, § 2, nr. 4-7 og § 3, nr. 4-8.
 Stk. 4. § 63, stk. 4, i lov om merværdiafgift, som  

 affattet med denne lovs § 4, nr. 1, samt § 5 og 6 har virkning for  

 transporter, som er kommet frem til de statslige told- og skattemyndigeder  

 efter den (fremsættelsestidspunktet).
Bemærkninger til lovforslaget Almindelige bemærkninger Indledning Svig, herunder i særdeleshed international  

 organiseret svig, indenfor told-, moms- og afgiftssystemerne har været  

 stigende de seneste år.
Lovforslaget tager primært sigte på  

 at gennemføre svigbekæmpende foranstaltninger.
 Forslaget indeholder således forslag, der  

 indfører tvungen brug af et EU-system for forhåndsunderretning  

 (early warning) for tobaks- og spiritusforsendelser, forslag til  

 ændring af momsloven, kildeskatteloven og lov om en arbejdsmarkedsfond  

 vedrørende transporter af fordringer, som skal modvirke, at  

 virksomhederne kan afskære told- og skattemyndighederne fra modregning,  

 forslag til bestemmelse med sigte på at imødegå momssvig  

 (negativt momstilsvar), forslag til efter risikovurdering at kunne fratage  

 visse virksomheder adgang til told- og skattekreditordninger, samt  

 genfremsættelse af tidligere foreslåede ændringer i  

 toldloven af rentebestemmelser.
 Endelig indeholder forslaget visse ændringer af  

 toldloven som følge af planlagte ændringer af toldsystemerne,  

 der vil blive gennemført i 2. halvår 2000.
Ad toldloven (§ 1) 1. På baggrund af indførelsen af nye  

 importprocedurer (ekspresprocedure og standardprocedure) foreslås  

 enkelte ændringer i den gældende toldlov  

 (lovbekendtgørelse nr. 113 af 27. februar 1997 som senest ændret  

 ved § 31 i lov nr. 380 af 2. juni 1999). Importsystemet og  

 eksportsystemet vil systemmæssigt blive søgt samlet, så  

 Told Skat får et vareførselssystem, Toldsystemet, hvor  

 risikoanalyser og kontrolparametre bliver hovedelementerne for såvel  

 den fysiske kontrol som dokument- og virksomhedskontrollen.
Det nye  

 toldsystem er et helt nyt edb-system som Told Skat forventes at tage i brug  

 medio år 2000. I forbindelse hermed afskaffes den eksisterende  

 godsregistreringsprocedure, jf.
Bekendtgørelse nr. 467 af 15. juni  

 1999, kapitel 2 (Toldbehandlingsbekendtgørelsen).
Indførelsen af de nye toldprocedurer og det nye  

 toldsystem sker som led i den igangværende modernisering og  

 effektivisering af og kontrollen med toldreglerne og vil imødekomme  

 erhvervslivets krav om hurtig og smidig toldbehandling (just-in-time  

 princippet) samtidig med at EU´s krav om mere effektiv kontrol kan  

 imødekommes.
Det nye toldsystem vil endvidere kunne håndtere en  

 gradvis opbygning af en fortoldningsangivelse allerede inden varernes ankomst  

 her til landet.
Told Skat har i tæt samarbejde med erhvervslivet  

 foreslået, at der etableres 2 nye toldprocedurer ved indførsel  

 af varer fra tredjelande - en ekspresprocedure og en standardprocedure, som  

 virksomhederne kan vælge imellem afhængig af, hvilke oplysninger  

 de er i besiddelse af på indførselstidspunktet og efter hvor  

 hurtigt de ønsker at tage varerne i brug.
Ved ekspresproceduren vil  

 virksomhederne kunne vælge mellem en forenklet ekspresangivelse  

 (få kontrolrelevante oplysninger efterfulgt af en supplerende  

 angivelse) og en fuldstændig ekspresangivelse, afhængig af hvilke  

 oplysninger, der er tilgængelige i forbindelse med  

 grænsepassagen.
Standardproceduren består af en oplæggelse  

 på midlertidigt oplag, svarende til den nuværende  

 godsregistrering.
Dog anvendes i det nye toldsystem en fortoldningsangivelse  

 - i stedet for en godsdeklaration - med stort set de samme  

 transportmæssige oplysninger, varebeskrivelse mv., og der vil  

 være fastsat nogle yderligere kontroller i systemet.
Den midlertidige  

 oplæggelse efterfølges af en endelig fortoldningsangivelse.
Ved  

 afskaffelse af godsdeklarationen i den nye procedure anvendes således  

 kun et dokument, nemlig fortoldningsangivelsen.
Erhvervslivet, herunder bl.a. transport- og  

 speditionsbranchen, der er repræsenteret i Told Skats Toldudvalg samt i  

 et nedsat Følgeudvalg under Toldudvalget, er løbende blevet  

 orienteret om de forestående ændringer.
Endvidere er  

 Følgeudvalget blevet hørt i forbindelse med en  

 interview-runde.
 I § 1 er ændring nummer 1, 9, 10 og 13 en  

 konsekvens af gennemførelsen af disse nye procedurer.
2. Det foreslås at skabe hjemmel til at told- og  

 skattemyndighederne kan kræve, at virksomheder, der ønsker at  

 tilslutte sig told- og skattemyndighedernes toldkreditordning (jf. toldlovens  

 § 30), ved registreringen skal afgive visse økonomiske  

 oplysninger, samt oplysninger om den forventede import.
Endvidere  

 foreslås det, at der skabes hjemmel til, at alle registrerede  

 virksomheder ved efterfølgende ændringer i registrerede forhold  

 eller væsentlige ændringer i deres importmønster, skal  

 orientere myndighederne herom.
Endelig foreslås der skabt hjemmel til  

 at fratage virksomheder adgangen til told- og skattemyndighedernes  

 toldkreditordning, såfremt det vurderes, at der er en meget  

 nærliggende risiko for, at told og merværdiafgift ikke  

 betales.
 I § 1 er ændring nr. 2, 3, 5, 6, 7 og 12 en  

 konsekvens af disse nye hjemler.
3. Det foreslås at skabe hjemmel til at  

 opkræve renter i visse enkeltstående situationer, som i de senere  

 år har foreligget især i forbindelse med uregelmæssigheder  

 inden for EU s ordning for fællesskabsforsendelse og den internationale  

 TIR-ordning for transport af varer ad landevej.
Renterne opkræves hos  

 den eller de, der efter reglerne om toldskyldens opståelse i disse  

 forsendelsessager skal betale told og afgifter, og som ikke har betalt senest  

 10 dage efter påkrav, se forslagets punkt 4 om ny § 30a.
Den  

 eksisterende hjemmel i § 37 dækker alle de normale tilfælde, der  

 udgør langt det overvejende flertal.
 I § 1 er ændring nr. 5 en konsekvens af denne  

 nye hjemmel.
 Ovennævnte forslag under 3 er - med redaktionelle  

 ændringer - en genfremsættelse af L 152 af 17. december 1997, der  

 bortfaldt på grund af folketingsvalget i marts 1998.
Ad lov om spiritusafgift og lov om tobaksafgift ( §§ 2 og 3) Der konstateres i disse år en omfattende svig i EU  

 med højt beskattede varer, navnlig spiritus og cigaretter.
I 1998  

 offentliggjorde EU-Kommissionen en rapport   »High Level Group on fraud in  

 the tobacco and alcohol sectors«   der beskrev problemerne med svig med  

 spiritus og cigaretter.
Af rapporten fremgår det blandt andet, at  

 svigen har en sådan karakter, at det skader både virksomhederne  

 og medlemslandene på grund af konkurrenceforvridning, afgiftstab og  

 øget kriminalitet.
Alene for 1996 blev den samlede svig inden for  

 tobak- og alkoholsektoren inden for EU skønnet til cirka 4,8 mia ECU  

 (cirka 36 mia kr.) i afgifter, moms og told.
I rapporten er der endvidere redegjort for, hvordan svigen  

 finder sted.
Konklusionen er, at svig med alkohol primært finder sted i  

 forbindelse med intern EU-handel, mens svigen med tobak er mere udbredt ved  

 import- og eksportsituationer til tredjelande.
Eksempelvis er cigaretter  

 udført til tredielande atter blevet indsmuglet i EU, eller  

 cigaretterne er reelt ikke udført, men ledsagedokumentet er blevet  

 forsynet med falske toldstempler som kvittering for udførslen.
Ved  

 intern EU-handel er varer eksempelvis erhvervet af unddragere, som har  

 anvendt andre virksomheders punktafgiftsregistrering og returneret  

 ledsagedokumentet med falske kvitteringer og stempler, til opfyldelse af  

 procedurerne.
Under de nuværende procedurer er der eksempler på,  

 at den urigtige fremgangsmåde har kunnet finde sted en vis tid, inden  

 svigen er afsløret.
Medlemslandene er på denne baggrund blevet enige om,  

 at der er behov for et varslingssystem, når punktafgiftspligtige varer,  

 navnlig spiritus og cigaretter, forsendes afgiftsfrit mellem virksomheder  

 inden for EU og ved eksport ud af EU gennem andre EU-lande.
Systemet, som  

 på EU-plan har fået betegnelsen Excise Early Warning System,  

 indebærer, at virksomhederne inden påbegyndelse af transporter  

 sender oplysninger om forestående afsendelser til myndighederne i  

 afgangslandet.
Disse sender oplysningerne videre til myndighederne i  

 bestemmelseslandene.
Disse oplysninger betyder, at myndighederne i  

 bestemmelseslandene hurtigere kan iværksætte  

 undersøgelser, hvis transporterne ikke kommer frem til kunden.  

 Varslingssystemet er etableret inden for rammerne af art. 19 i Rådets  

 direktiv 92/12/EØF af 25. februar 1992 om den generelle ordning for  

 afgiftspligtige varer, om oplægning og omsætning heraf samt om  

 kontrol hermed, i det følgende kaldet cirkulationsdirektivet.  

 Rapporten omhandler alene spiritus og tobak.
Visse medlemslande ønsker  

 dog også, at et lignende system anvendes for de andre harmoniserede  

 afgifter som vin og mineralolie.
Flere EU-lande har i løbet af sommeren 1999  

 været igang med at indføre Early Warning Systemet.
Told Skat har  

 etableret et pilotprojekt, hvor et mindre antal danske virksomheder er  

 inviteret til at deltage på frivillig basis.
Disse virksomheder vil i  

 løbet af sommeren og efteråret anvende en procedure som den, der  

 påtænkes indført med Early Warning Systemet.
Obligatorisk  

 brug af varslingssystemet i Danmark kræver imidlertid, at der  

 indsættes hjemmel i de pågældende afgiftslove.
Early  

 Warning Systemet påtænkes i Danmark at skulle anvendes for  

 spiritus og tobak.
Det foreslås derfor, at der i spiritus- og  

 tobaksafgiftslovene indsættes hjemmel, således at et Early  

 Warning System skal anvendes af danske virksomheder.
Det foreslås, at  

 hjemmelen indsættes i form af en bemyndigelse til, at skatteministeren  

 kan fastsætte de nærmere regler.
Ved afsendelse af cigaretter eller spiritus til andre  

 EU-lande eller i forbindelse med eksport til tredjelande via et andet EU-land  

 skal afsenderen inden afsendelsen varsle Told Skat om afsendelsen.
Varslingen  

 skal ske ved, at oplysningerne fra ledsagedokumentet sendes til Told Skat,  

 således at Told Skat modtager oplysninger om afsender, modtager,  

 afgangstidspunkt for transporten, varernes art og et forventet  

 ankomsttidspunkt m.v.
Myndighederne i bestemmelseslandet kan herefter  

 undersøge om modtagervirksomheden overhovedet eksisterer, og om  

 virksomheden vil vedkende sig de varer, der er undervejs.
Desuden får  

 myndighederne i bestemmelseslandet lejlighed til at vurdere, om der skal  

 foretages en fysisk kontrol, når varerne ankommer.
Opdager  

 myndighederne i bestemmelseslandet, at der er uregelmæssigheder i  

 forbindelse med varemodtagelsen kan de underrette myndighederne i  

 afsendelseslandet om dette eller andre grunde til, at varerne ikke bør  

 afgå fra afgangslandet.
Mange EU-lande har en procedure, hvor virksomheder, der  

 modtager spiritus eller tobak fra andre EU-lande, skal underrette  

 modtagerlandets myndigheder om, at varerne er nået frem.  

 Modtagerlandets myndigheder kan herefter i de tilfælde, hvor det viser  

 sig nødvendigt, melde tilbage til afsenderlandets myndigheder, at  

 varerne er nået frem til bestemmelsesstedet.
De danske myndigheder har  

 ikke hidtil valgt denne fremgangsmåde.
For yderligere at sikre en  

 korrekt gennemførelse af samhandlen mellem medlemslandene  

 påtænkes denne fremgangsmåde taget i brug samtidig med  

 indførelsen af Early Warning Systemet.
Det vil sige, at danske  

 virksomheder i fremtiden skal underrette Told Skat om modtagelse af spiritus  

 eller tobak.
Virksomhederne skal, når de har kvitteret for modtagelsen  

 af varerne på det ledsagedokument, som følger varerne, indlevere  

 ledsagedokumentet til stempling hos Told Skat.
Når det stemplede  

 dokument er returneret til virksomheden, kan det sendes tilbage til  

 afsenderen.
Ved afstempling af ledsagedokumentet gives der mulighed for  

 hurtigere at kunne konstatere eventuelle uregelmæssigheder i samhandlen  

 mellem medlemslandene.
Som anført har Told Skat etableret et pilotprojekt,  

 hvor et mindre antal danske virksomheder er inviteret til at deltage på  

 frivillig basis.
De virksomheder, som deltager i projektet, skal inden  

 afsendelse af spiritus og cigaretter til andre EU-lande eller i forbindelse  

 med eksport til tredjeland via et andet EU-land, varsle myndighederne om  

 afsendelsen.
På baggrund af de erfaringer, som opnås gennem  

 pilotprojektet, vil de nærmere regler for varslingssystemet blive  

 fastsat i samarbejde med brancherne.
 Det foreslås endvidere, at Told Skat får  

 hjemmel til, indtil afgiften er betalt, at tilbageholde forsendelser m.m.  

 indeholdende spiritus og tobaksvarer, som sælges fra andre EU-lande ved  

 fjernsalg, og hvor det fremgår, at sælgeren ikke er registret i  

 Danmark, hvorfor afgifterne ikke bliver afregnet i overensstemmelse med  

 reglerne.
Ifølge artikel 10 i cirkulationsdirektivet og dansk  

 lovgivning (spiritusafgiftslovens § 9 a og tobaksafgiftslovens §10) skal  

 virksomheder, der sælger spiritus- og tobaksvarer ved fjernsalg, betale  

 afgiften i bestemmelsesstaten.
For at sikre, at den udenlandske sælger  

 betaler afgifterne i bestemmelsesstaten, kan medlemsstaterne træffe  

 bestemmelse om, at virksomheden skal være registreret i  

 bestemmelsesstaten ved en repræsentant, der er en anden person end  

 varemodtageren, og som er godkendt af denne medlemsstats myndigheder.
Momsloven og punktfgiftslovene indeholder hjemmel til  

 kontrol af varer under transport, når varerne erhvervsmæssigt  

 sælges fra udlandet.
Eksempelvis kommer al almindelig post fra udlandet  

 ind i landet via særlige internationale postcentre, hvor postpakkerne  

 visiteres til kontrol af Told Skat.
I tilfælde, hvor udenlandske  

 sælgervirksomheder undlader at følge de fælles EU-regler,  

 herunder at lade sig registrere i Danmark, bliver danske afgifter ikke  

 betalt.
Den foreslåede bestemmelse skal have en præventiv  

 virkning overfor de virksomheder, som måtte undlade at lade sig  

 registrere og skal skabe mulighed for en effektiv kontrol og  

 håndhævelse af lovgivningen.
 Ved at få hjemmel til at tilbageholde forsendelser,  

 hvor reglerne ikke er overholdt, får Told Skat mulighed for at rette  

 krav om betaling af afgiften til afsenderen eller eventuelt til modtageren,  

 som mod betaling af afgiften kan få varerne udleveret.
Ad kildeskatteloven og lov om en arbejdsmarkedsfond samt momsloven for  

 så vidt angår transporter (§ 4, nr. 1, vedrørende  

 stk. 4, og §§ 5 og 6) Det er inden for det sidste år blevet muligt at give  

 transport i alle fremtidige krav på negativ moms og overskydende skat  

 og arbejdsmarkedsbidrag.
Dette medfører, at man for altid kan  

 afskære Told Skat fra at modregne, hvis man senere kommer i restance  

 med skatter eller afgifter m.v.
Eftersom Told Skat er både  

 tvangsdebitor og tvangskreditor, er det ikke rimeligt, at de for altid kan  

 afskæres fra muligheden for at modregne.
Der foreslås derfor i  

 momsloven, i arbejdsmarkedsfondsloven og i kildeskatteloven indsat en  

 bestemmelse om, at der kun kan gives transport i krav, som vedrører  

 perioder/indkomstår, som er afsluttede.
Økonomiske og administrative konsekvenser for det  

 offentlige I en vis udstrækning vil disse forslag, der  

 primært er rettet mod bekæmpelse af svig, have positive  

 provenumæssige konsekvenser.
Disse virkninger er det i sagens natur  

 svært at kvantificere.
 De foreslåede ændringer af toldloven  

 (lovforslagets § 1) samt forslagene til ændring af lov om afgift  

 af spiritus m.m. og lov om tobaksafgifter (lovforslagets §§ 2 og 3)  

 skønnes ikke at have nævneværdige direkte  

 provenumæssige konsekvenser.
Forslagene om, at der ikke længere kan gives  

 transport i negativ moms før udløbet af afregningsperioden og i  

 overskydende skat eller arbejdsmarkedsbidrag før indkomstårets  

 udløb m.v. (lovforslagets § 4, nr. 1 vedr. § 63 stk. 4  

 og §§ 5 og 6 ), indebærer, at der ikke sker udhuling af det  

 offentliges adgang til modregning af skatte- og afgifts krav i sådanne  

 beløb.
Forslagene vil dermed begrænse tabene på  

 uerholdelige restancer.
 Forslagene til ændring af toldloven (lovforslagets  

 § 1) skønnes ikke at have nævneværdige administrative  

 konsekvenser.
 Forslagene til ændring af lov om spiritus m.m. og  

 lov om tobaksafgifter (lovforslagets §§ 2 og 3) skønnes at  

 medføre et begrænset løbende merarbejde.
 Forslagene til ændring af kildeskatteloven og lov om  

 en arbejdsmarkedsford (lovforslagets §§ 6 og 7) skønnes at  

 medføre engangsudgifter på 50.000 kr. i år 2000. Herudover  

 skønnes forslagene ikke at have nævneværdige  

 administrative konsekvenser.
Økonomiske og administrative konsekvenser for  

 erhvervslivet Forslagets § 1, nr. 5 dækker nogle i praksis  

 sjældent forekommende situationer og indebærer alene, at  

 virksomheder, der ikke er registreret efter toldloven, får pligt til at  

 betale renter, når et fremsat krav på told og afgifter ikke  

 betales ved betalingsfristens udløb.
Hermed sidestilles disse  

 virksomheder med alle andre - registrerede - virksomheder, der, hvis de  

 oversidder en betalingsfrist, altid har skullet betale renter.
De  

 øvrige elementer skønnes ikke at have nævneværdige  

 konsekvenser for erhvervslivet.
Indførslen af Early Warning Systemet (forslagene  

 til ændring af lov om afgift af spiritus m.m. (§2) og lov om  

 tobaksafgift (§ 3)) kan betyde, at virksomhederne kan undgå nogle  

 tab, fordi det på forhånd afsløres, at en  

 modtagervirksomhed viser sig ikke at eksistere eller at være svigagtig.  

 Herudover indebærer lovforslaget, at virksomheder, der afsender enten  

 spiritus eller cigaretter til et andet EU-land, skal indsende et eksemplar af  

 ledsagedokumentet til Told Skat inden afsendelsen til et andet EU-land eller  

 til et tredjeland via et andet EU-land.
De nye procedurer er midlertidige,  

 idet der er planer om indførelse af et fælles elektronisk system  

 i EU til brug ved forsendelsesprocedurerne.
Lovforslaget skønnes  

 derfor at give anledning til en vis, men midlertidig, administrativ byrde for  

 virksomheder, der forsender spiritus og cigaretter.
 Lovforslagets § 4, nr. 1 vedr. stk. 3, § 5  

 og § 6 skønnes ikke at have nævneværdige  

 økonomiske og administrative konsekvenser for erhvervslivet, bortset  

 fra de virksomheder, der direkte bliver berørt.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Lovforslagets § 1 og §§ 4-7 indeholder ikke  

 EU-retlige aspekter.
 For så vidt angår de foreslåede  

 ændringer til lov om afgift af spiritus m.m. og lov om tobaksafgifter  

 (lovforslagets §§ 2 og 3) er der tale om ændringer, der ligger  

 inden for rammerne af cirkulationsdirektivet.
Høring Lovforslaget har været til høring hos Advokatrådet, Amtsrådsforeningen i Danmark,  

 Arbejderbevægelsens Erhvervsråd, Danisco A/S, Danisco Distillers,  

 Danmarks Rederiforening, Danmarks Skibskreditfond, Dansk  

 Arbejdsgiverforening, Dansk Automobilforhandler Forening, Dansk Handel &  

 Service, Dansk Industri, Dansk Landbrugs Realkreditfond, Dansk Transport og  

 Logistik, Danske Finansieringsselskabers Forening, Danske Speditører,  

 De Danske Bilimportører, De Danske Landboforeninger, Det Danske  

 Handelskammer, Entreprenørforeningen, Erhvervenes Skattesekretariat,  

 Erhvervenes Transportudvalg, Erhvervsministeriet, Erhvervsfremmestyrelsen,  

 FDM, Finansieringsinstituttet for Industri og Håndværk A/S,  

 Finansministeriet, Finansrådet, Finanstilsynet, Forbrugerrådet,  

 Foreningen af danske Kemiske Industrier, Foreningen af Danske  

 Spiritusfabrikanter, Foreningen af Registrerede Revisorer, Foreningen af  

 Statsautoriserede Revisorer, Forsvarsministeriet, Frederiksberg Kommune,  

 Garantifonden for Danske Optioner og Futures, Hans Just A/S, House of Prince  

 A/S, Håndværksrådet, InvesteringsForeningsRådet,  

 Justitsministeriet, Kommunernes Landsforening, Kulturministeriet,  

 Københavns Fondsbørs, København Kommune,  

 Landbrugsrådet, Landsorganisationen i Danmark, Ministeriet for  

 Fødevarer, Landbrug og Fiskeri, Nationalbanken, Realkreditrådet,  

 Remy Danmark A/S, Rådet for Dansk Forsikring og Pension,  

 Skattechefforeningen, Skatterevisorforeningen, Statsministeriet,  

 Strandgaardens Vinhandel A/S, TeleDanmark, Tobaksindustrien, Told- og  

 Skatteregion Frederiksberg, Told- og Skattestyrelsen, Trafikministeriet,  

 TransAlko A/S, Udenrigsministeriet, Vingaarden A/S, V.S.O.D.
 De fra organisationerne modtagne høringssvar samt  

 kommentarer hertil er kort gengivet i skemaet nedenfor.
Organisation/myndighed Bemærkninger i høringssvar Kommentarer til høringssvar Advokatrådet Bemærkninger vedr. transport af fordringer.
Har vendt  

 sig kraftigt imod en sådan regel, der ville udgøre en  

 vidtgående fravigelse af de almindelige obligationsretlige regler om  

 først i tid, først i ret.
 Bestemmelserne er nu lavet om, således at de  

 almindelige obligationsretlige regler om transporter ikke fraviges, men  

 transporter i stedet kun kan noteres, når den periode, et krav  

 vedrører, er afsluttet.
Amtsrådsforeningen i Danmark Ingen bemærkninger.
Danmarks Rederiforening Ingen bemærkinger.
Dansk Arbejdsgiverforening Ingen bemærkninger.
Dansk Handel & Service Foreningen er kritisk overfor den foreslåede  

 opstramning af reglerne om udbetaling af negativ moms.
 Er delvist imødekommet.
Dansk Industri Ingen bemærkninger.
Dansk Transport og Logistik Ingen bemærkninger.
Danske Finansieringsselskabers Forening Ingen bemærkninger.
Danske Landboforeninger Ingen bemærkninger.
Det Danske Handelskammer Generel tilfredshed med forsøget på at  

 dæmme op for svig med spiritus og cigaretter.
Finder dog at  

 indførelsen af Early Warning Systemet burde vente, til der er  

 indført et fælles elektronisk system i EU.
Påpeger at der  

 er tale om en unødig administrativ byrde for virksomhederne.
Skatteministeriet fastholder, at Early Warning Systemet  

 bør indføres pr. 1. januar 2000 og ikke afvente et fælles  

 elektronisk EU-system.
Det er væsentligt, at der snarest dæmmes  

 op for svig med spiritus og cigaretter.
Flere EU-lande er allerede i gang med  

 at indføre systemet.
Erhvervenes Skattesekretariat Kun bemærkninger vedr. transport af fordringer.
Har  

 vendt sig kraftigt imod en sådan regel, der ville udgøre en  

 vidtgående fravigelse af de almindelige obligationsretlige regler om  

 først i tid, først i ret.
 Bestemmelserne er nu lavet om, således at de  

 almindelige obligationsretlige regler om transporter ikke fraviges, men  

 transporter i stedet kun kan noteres, når den periode, et krav  

 vedrører, er afsluttet.
Erhvervenes Transportudvalg Ingen bemærkninger.
Finansrådet Kun bemærkninger vedr. transport af fordringer.
Har  

 vendt sig kraftigt imod en sådan regel, der ville udgøre en  

 vidtgående fravigelse af de almindelige obligationsretlige regler om  

 først i tid, først i ret.
 Bestemmelserne er nu lavet om, således at de  

 almindelige obligationsretlige regler om transporter ikke fraviges, men  

 transporter i stedet kun kan noteres, når den periode, et krav  

 vedrører, er afsluttet.
Finanstilsynet Ingen bemærkninger.
Forbrugerrådet Ingen bemærkninger.
Foreningen af Statsautoriserede Revisorer Foreningen er kritisk overfor den foreslåede  

 opstramning af reglerne om udbetaling af negativ moms.
 Forslagene er delvist imødekommet.
F&P Forsikring & Pension Ingen bemærkninger.
Frederiksberg Kommune Ingen bemærkninger.
InvesteringsForeningsRådet Ingen bemærkninger.
Kommunernes Landsforening Ingen bemærkninger.
København Kommune Ingen bemærkninger.
Landbrugsrådet Ingen bemærkninger.
Nationalbanken Ingen bemærkninger.
Realkreditrådet Ingen bemærkninger.
Skattechefforeningen Ingen bemærkninger.
Skatterevisorforeningen Ingen bemærkninger.
TeleDanmark Har afgivet enkelte bemærkninger af teknisk  

 karakter.
 Er indarbejdet.
Tobaksindustrien Forventer ikke at forslaget medfører væsentlige  

 økonomiske men øgede administrative byrder for virksomhederne,  

 der dog vil blive lettet, hvis der samtidig indføres et  

 EDB-system.
 Påpeger, at de frister, der bliver fastsat, bør  

 fastsættes således at virksomhederne har en praktisk mulighed for  

 at overholde dem.
 Skatteministeriet vil på baggrund af erfaringerne fra  

 pilotprojektet fastsætte de nærmere regler i samarbejde med  

 branchen, herunder også påse at fristerne er  

 realistiske.
V.S.O.D Har positive forventninger til, at der tages et betydeligt  

 hensyn til de berørte virksomheder ved udmøntning af de  

 nærmere regler i bekendtgørelsen.
 Indsendelse af månedlige lister vil medføre en øget  

 administrativ byrde, men må accepteres, hvis det skønnes  

 formålstjenligt.
Gebyret for manglende eller forsinket indsendelse af ledsagedokumenter og  

 lister bør administreres med lempe.
Det bør overvejes, om en  

 foreløbig indberetning af de oplysninger, man har inden for fristerne,  

 kan accepteres.
 Påpeger at det må drøftes med de virksomheder, der  

 deltager i pilotprojektet, hvilke frister der realistisk kan  

 overholdes.
 Skatteministeriet vil på baggrund af erfaringerne fra  

 pilotprojektet fastsætte de nærmere regler i samarbejde med  

 branchen.
 Det bemærkes, at gebyret for manglende eller for sen varsling m.v.  

 efter høringen er foreslået ændret til en  

 ekspeditionsafgift på 500 kr.
Vurdering af konsekvenser af lovforslag Positive konsekvenser Negative konsekvenser Økonomiske konsekvenser for stat, amter og kommuner Forslaget skønnes ikke at have  

 nævneværdige provenumæssige konsekvenser, dog Forslagene om, at der ikke længere kan gives transport i negativ  

 moms før udløbet af afregningsperioden og i overskydende skat  

 eller arbejdsmarkedsbidrag før indkomstårets udløb m.v.  

 (lovforslagets § 4, nr. 1 og §§ 5 og 6 ), indebærer, at der  

 ikke sker udhuling af det offentliges adgang til modregning af skatte- og  

 afgiftskrav i sådanne beløb.
Forslagene vil dermed  

 begrænse tabene på uerholdelige restancer.
Ingen Administrative konsekvenser for stat, amter og  

 kommuner Forslaget skønnes ikke at have positive  

 konsekvenser.
 § 1: Forslaget skønnes ikke, at have  

 nævneværdige administrative konsekvenser.
 §§ 2-3: Forslaget skønnes at medføre et begrænset  

 løbende merarbejde.
 §§ 4-6: Forslagene skønnes at medføre engangsudgifter  

 på 50.000 kr. i år 1999.
Økonomiske konsekvenser for erhvervslivet §§ 1, 4-6: Ingen.
 §§ 2-3: Virksomheder kan undgå tab i situationer, hvor  

 modtagervirksomheden eksempelvis er svigagtig.
 Forslaget skønnes ikke at have  

 nævneværdige økonomiske konsekvenser for erhvervslivet,  

 dog vil der kunne være udgifter forbundet med den øgede  

 administative byrde afledt af §§2-3.
Administrative konsekvenser for erhvervslivet Ingen.
 §§ 1, 4- 6: Ingen.
 §§ 2-3: En vis midlertidig byrde for virksomheder, der forsender  

 spiritus og cigaretter.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Ingen.
Forholdet til EU-retten § 1 og §§ 4-7 indeholder ikke EU-retlige  

 aspekter.
 §§ 2-3: Ændringerne er i overensstemmelse med  

 cirkulationsdirektivet.
Bemærkninger til de enkelte  

 bestemmelser Til § 1 Til nr. 1 Som følge af de forventede ændringer i  

 administrationen af toldsystemet i 2. halvår 2000 ændres  

 indholdet af den ekspeditionsafgift, der i dag - i forbindelse med udsendelse  

 af påkrav - opkræves ved for sent indleveret  

 fortoldningsangivelse.
Hvor den tidligere skulle betales ved for sent  

 indleveret toldangivelse, skal den fremover dække den tilsvarende  

 hændelse i det nye toldssystem, der vil bestå i , at told- og  

 skattemyndighederne må foretage en skønsmæssig  

 ansættelse af told og afgifter for indførte varer.
Den  

 skønsmæssige ansættelse kan foretages når en  

 forenklet ekspresangivelse ikke følges op af supplerende  

 ekspresoplysninger indenfor den fastsatte frist og når en  

 oplæggelse på midlertidigt oplag ikke følges op af en  

 vareførselsprocedure (fortoldning, udførsel eller forsendelse)  

 indenfor den fastsatte frist.
 Ændringen - som ikke medfører ændring i  

 tidspunktet for opkrævning af gebyret - er en forenkling af proceduren  

 for skønsmæssig ansættelse, der følger af det nye  

 toldsystem under ekspresproceduren, der kan generere sådanne  

 angivelser, hvorved udsendelse af påkrav  

 overflødiggøres.
Til nr. 2 Forslaget er en konsekvens af ændringerne  

 anført under § 1, nr. 3, hvortil der henvises.
Til nr. 3 Efter de nugældende regler i toldlovens § 30 kan  

 varemodtagere registreret i henhold til toldloven opnå 1 måned og  

 16 dages kredit mod at de stiller sikkerhed for tolden.
Betingelsen for at  

 opnå denne kredit er, at varemodtageren stiller sikkerhed.
Denne  

 sikkerhed kan enten stilles som en individuel sikkerhed, f.eks. bankgaranti  

 eller ved tilmelding til Told Skats sikkerhedsstillelsesordning.
Ved denne  

 ordning betales der 2,5 promille af told- og afgiftsbeløbet til en  

 fælles pulje, som herefter skal dække ubetalte told- og  

 afgiftsbeløb.
I forbindelse med svig har der været varemodtagere,  

 der har misbrugt Told Skats sikkerhedsstillelsesordning med tab til  

 følge for staten, idet varemodtagerne har været uden midler og  

 ikke har kunnet betale skyldige told- og afgifter.
Der kan endvidere  

 være en nærliggende risiko for, at sådanne varemodtagere  

 også kan misbruge kreditten på 5 dage efter § 33,  

 stk. 4.
Forslaget har bl.a. til formål at sikre, at  

 varemodtagere har den fornødne økonomiske baggrund for deres  

 virke set i forhold til den forventede import af varer.
Når en  

 varemodtager anmelder sig til registrering, kan der foretages en vurdering af  

 virksomhedens kreditværdighed, d.v.s. om der er nærliggende  

 risiko for, at varemodtageren ikke vil betale told og merværdiafgift  

 rettidigt.
Denne vurdering kan foretages såvel i forbindelse med selve  

 registreringen af virksomhederne som hos virksomheder, der allerede er  

 registreret.
Ved denne vurdering vil de statslige told- og skattemyndigheder  

 lægge vægt på, om der foreligger sådanne sikre  

 oplysninger om virksomhedens betalingsevne og -vilje, at det må  

 formodes, at told og merværdiafgiften ikke vil blive betalt rettidigt.  

 I vurderingen indgår derfor oplysninger om varemodtagerens  

 økonomiske forhold, herunder bankoplysning etc.
De økonomiske  

 oplysninger sammenholdes med oplysninger om, hvilke varer, der ønskes  

 importeret.
En varemodtager, der er blevet nægtet kredit, vil  

 efter bestemmelsens indhold senere have mulighed for at genvinde tilladelsen  

 til at opnå toldkredit.
Det vil dog være en forudsætning,  

 at de statslige told- og skattemyndigheder ved en fornyet  

 kreditværdighedsundersøgelse i henhold til den foreslåede  

 bestemmelse skønner, at der ikke længere er nærliggende  

 risiko for, at varemodtageren ikke betaler told og merværdiafgiften  

 rettidigt.
Forslaget til nyt stk. 3 indeholder i 1. punktum et  

 direkte krav om, at registrerede virksomheder skal anmelde ændringer i  

 de registrerede forhold.
Et sådant krav fremgik ikke tidligere direkte  

 af bestemmelsen.
Efter den gældende § 29, stk. 1, fremgår alene  

 tidspunktet for anmeldelse af ændringer i registrerede forhold.  

 Forslagets nr. 3, 2. punktum indeholder en udvidelse af kravet om anmeldelse  

 til også at gælde væsentlige ændringer i  

 virksomhedens importmønster.
Oplysninger om ændringer i en  

 virksomheds importmønster kan være nyttige oplysninger for told-  

 og skattemyndighederne i deres vurdering af f.eks. risikoen for svig, idet  

 der erfaringsmæssigt er større risiko for svig i forbindelse med  

 visse f.eks. højt beskattede/afgiftsbelagte varegrupper end andre  

 f.eks. lavt beskattede/afgiftsbelagte.
Til nr. 4 Ændringen er en konsekvens af § 1 nr. 3,  

 hvortil der henvises.
Til nr. 5 Den internationale samhandel er i vidt omfang  

 afhængig af en gnidningsløs afvikling af godstransporten ad  

 landevej, hvilket for Europas vedkommende sker ved hjælp af EU s  

 ordning for fællesskabsforsendelse og den internationale TIR-ordning,  

 jf.
Rådets forordning 2913/92 af 12. oktober 1992 om indførelse  

 af en EF-toldkodeks, i det følgende kaldet EF-toldkodeks, art. 91 -97,  

 for transport af varer ad landevej.
I begge tilfælde kan varer  

 transporteres i uberigtiget stand mellem tredjelande og EU eller omvendt,  

 uden at der skal betales told og afgifter, før varerne ankommer til  

 bestemmelseslandet.
Efter EU s toldregler, jf.
EF-Toldkodeks art. 96,  

 hæfter den hovedforpligtede (det vil sige den person, der har  

 underskrevet forsendelsesdokumentet, respektive den person, der er indehaver  

 af et TIR-carnet, som er underskrevet af den pågældende selv  

 eller dennes repræsentant) for den told- og afgiftsskyld, der  

 måtte opstå, såfremt varerne forsvinder under transporten.  

 Dette ansvar er blevet demonstreret i forbindelse med de seneste års  

 uregelmæssigheder (misbrug af ordningen ved svig)inden for de  

 nævnte forsendelsesordninger.
Der har derimod ikke hidtil været  

 hjemmel til at kræve forrentning af told- og afgiftsskylden,  

 såfremt denne ikke bliver betalt inden for den fastsatte tidsfrist,  

 idet den sædvanlige forrentningshjemmel i toldlovens § 37,  

 stk. 1, kun omfatter virksomheder og personer, der er registreret for  

 erhvervsmæssig ind- eller udførsel af varer.
Dette udgør  

 til gengæld det helt overvejende antal tilfælde.
Den  

 foreslåede ændring betyder, at der kan kræves forrentning  

 af al told- og afgiftsskyld, der ikke bliver betalt indenfor den fastsatte  

 frist.
Den foreslåede § 30 a tilsigter at skabe en  

 tilsvarende hjemmel til overfor virksomheder/personer, der ikke er  

 registreret efter toldlovens § 29, at kunne kræve forrentning dels i  

 tilfælde af, at skylden ikke betales rettidigt, dels i tilfælde  

 af tilsvarende karakter, hvor der er konstateret uregelmæssigheder i  

 forbindelse med afviklingen af toldekspeditioner - f.eks. urigtig angivelse  

 af toldsats, toldværdi eller oprindelsesland fra varemodtagere med 5  

 dages afregning, eller toldforhold iøvrigt - f.eks. under EU´s  

 forsendelsesordning.
Betalingsfristen er fastsat til 10 dage efter  

 påkrav, hvilket for toldens vedkommende er EU-reguleret, jf.  

 EF-Toldkodeks art. 222. Betales beløbet ikke rettidigt, beregnes  

 renter efter sædvanlige regler ifølge toldlovens §37,  

 således at beløbet forrentes fra den 1. i den måned,  

 beløbet skulle have været betalt.
Det betyder f.eks. at en  

 varemodtager, der den 2. september får påkrav om betaling af  

 told- og afgifter og ikke senest 10 dage efter har indbetalt det skyldige  

 beløb, bliver mødt med forrentning af det skyldige beløb  

 fra den 1. september.
Til nr. 6 § 33, stk. 3, ændres som konsekvens af  

 ændringen anført i § 1, nr. 3 og nr. 6, hvortil der  

 henvises.
Til nr. 7 Efter den nugældende bestemmelse kan de statslige  

 told- og skattemyndigheder fratage en varemodtager toldkreditten  

 såfremt denne gentagne gange har indgivet fortoldningsangivelsen for  

 sent eller ikke har betalt skyldige beløb rettidigt.
Forslaget er en  

 stramning af den nugældende bestemmelse således, at de statslige  

 told- og skattemyndigheder vil kunne fratage varemodtageren toldkreditten  

 straks.
 Det er hensigten at den ændrede § 38 skal  

 administreres således, at den kun vil blive brugt i de situationer,  

 hvor de statslige told- og skattemyndigheder ved en konkret vurdering  

 skønner, at der er nærliggende risiko for at told og  

 merværdiafgift ikke vil blive betalt, f.eks. fordi der er tale om  

 virksomheder uden personligt gældsansvar og med utilstrækkelig  

 kapitalgrundlag, eller hvis der foreligger oplysninger om virksomhedens  

 forhold, f.eks. oplysninger om væsentlige ændringer af  

 virksomhedens økonomiske forhold og importmønster, der  

 skønnes at medføre en sådan risiko for svig.
At en varemodtager vil kunne få frataget  

 toldkreditten straks indebærer, at de statslige told- og  

 skattemyndigheder underretter varemodtageren om, at man   inden for en ofte  

 meget kort tidsfrist   agter at fratage toldkreditten straks, såfremt  

 den manglende fortoldningsangivelse eller det skyldige beløb ikke er  

 modtaget af de statslige told- og skattemyndigheder inden for den ovenfor  

 nævnte tidsfrist.
Forslaget indebærer således bl.a. ingen  

 ændringer i parternes retsstilling efter forvaltningsloven, herunder  

 m.h.t. partshøring, jf. forvaltningslovens § 19.  

 Afgørelsen om kreditfratagelsen vil kunne påklages efter de  

 almindelige regler herom.
Til nr. 8 Efter toldlovens § 39 a kan eksportører også  

 opnå toldkredit efter § 30 ved eventuel betaling af  

 eksportafgifter, d.v.s. f.eks. 1 måned og 16 dage.
 Ved forslaget kommer de nye bestemmelser for varemodtagere  

 i toldlovens § 29, stk. 2, jf. nr. 3,til at gælde tilsvarende  

 for eksportører, der udfører varer belagt med  

 eksportafgift.
Til nr. 9 Forslaget er en konsekvens af afskaffelsen af  

 godsregistreringssystemet, jf. de almindelige bemærkninger nr. 1.  

 Ordene »registrering(godsregistrering)« erstattes derfor af ordet  

 »toldbehandling«.
Til nr. 10 Forslaget til ændring er en konsekvens af §1, nr.  

 1.
Til nr. 11 Den ændrede formulering er begrundet i ønsket  

 om at anvende en kønsneutral betegnelse.
Til nr. 12 Forslaget til ændring er en konsekvens af § 1,  

 nr. 3.
Til nr. 13 Se bemærkningerne til nr. 1.
Til § 2 Til nr. 1 Det foreslås at ændre betegnelsen EF til EU  

 overalt i lovene.
Til nr. 2 Efter såvel EU s regler   art. 10 i  

 cirkulationsdirektivet   som den danske spiritusafgiftslovs § 9 a skal  

 virksomheder, der sælger varer her til landet ved fjernsalg (postordre)  

 registreres her i landet og betale afgiften, men ikke alle fjernsælgere  

 overholder disse regler.
Det foreslås derfor, at der etableres en hjemmel  

 til, at Told Skat, indtil afgiften er betalt, kan tilbageholde forsendelser  

 m.m. indeholdende spiritus, som sælges fra andre EU-lande ved  

 fjernsalg, og hvor det fremgår, at sælgeren ikke er registreret i  

 Danmark, hvorfor afgifterne ikke bliver afregnet i overensstemmelse med  

 reglerne.
Den danske modtager har mulighed for at betale afgiften og herefter  

 få varerne udleveret.
 Skatteministeren bemyndiges til at fastsætte  

 nærmere regler om de statslige told- og skattemyndigheders  

 tilbageholdelse af varer, bl.a. vedrørende underretning af  

 sælger og modtager, frister og evt. opbevaring af pakkerne.
Til nr. 3 Ændringen er en konsekvens af ændringen i nr.  

 2.
Til nr. 4 Til stk. 6 Ved forsendelse af afgiftspligtige varer mellem EU-landene  

 skal der udstedes et ledsagedokument efter § 20, der skal medbringes under  

 transporten.
Det foreslås, at der samtidig med indførelsen  

 af Early Warning Systemet indsættes en bemyndigelse til  

 skatteministeren til at fastsætte regler for en procedure, hvor danske  

 virksomheder, der modtager spiritus fra andre EU-lande, skal underrette Told  

 Skat om, at varerne er nået frem.
Denne underretning af myndighederne  

 foreslås gennemført ved, at virksomhederne, når de har  

 kvitteret for modtagelsen af varerne på det ledsagedokument, som  

 følger varerne, indleverer ledsagedokumentet til stempling hos Told  

 Skat.
Til stk. 7 Som et led i EU s bestræbelser på at  

 dæmme op for den omfattende svig med spiritus har medlemslandene  

 besluttet at indføre et varslingssystem, således at der i  

 forbindelse med ikke-afgiftsberigtigede forsendelser af spiritus gives en  

 forhåndsanmeldelse til bestemmelsesmedlemslandet om, at transporten  

 afgår, og hvornår den vil ankomme.
Flere EU-lande har i løbet af sommeren 1999  

 været i gang med at indføre Early Warning Systemet.
Obligatorisk  

 brug af varslingssystemet i Danmark kræver imidlertid, at der  

 indsættes en hjemmel i spiritusafgiftsloven.
Det foreslås derfor,  

 at der indsættes en bemyndigelse, således at et Early Warning  

 System skal anvendes af danske virksomheder, der afsender spiritus til andre  

 EU-lande eller til tredjelande via andre EU-lande.
Til stk. 8 og 9 Manglende eller for sen underretning vil give Told Skat en  

 øget administrativ og kontrolmæssig byrde med speciel  

 underretning af de pågældende udenlandske myndigheder m.v.
For at  

 tilskynde virksomhederne til at overholde de regler, der bliver fastsat  

 vedrørende varsling og indsendelse af ledsagedokumenter foreslås  

 det, at der fastsættes en ekspeditionsafgift på 500 kr. for  

 manglende eller for sen underretning af Told Skat.
Told Skat kan fritage for  

 ekspeditionsafgiften, hvis særlige omstændigheder gør det  

 rimeligt.
Der vil blive lagt vægt på om den manglende eller  

 forsinkede underretning skyldes forhold, som ikke kan lægges  

 virksomheden til last.
Til nr. 5 og 6 Det foreslås, at der skal ske indsendelse af lister  

 over virksomhedens EU-køb og EU-salg på ledsagedokument, samt at  

 listerne skal udarbejdes hver måned mod hidtil hvert kvartal.
Disse  

 lister udarbejdes altså allerede i dag, men har hidtil ikke skulle  

 indsendes til Told Skat.
Listerne skal primært anvendes af told- og  

 skatteregionerne til stikprøvevis at sammenholde med de kvitteringer,  

 der modtages fra virksomhederne, og de varslinger, der modtages fra  

 udlandet.
 Det foreslås endvidere, at der fastsættes et  

 gebyr på 65 kr. for erindringsskrivelser ved manglende indsendelse af  

 lister.
Til nr. 7 Der er tale om konsekvensændringer som følge  

 af de øvrige ændringer.
Der er endvidere tale om rettelse af en  

 fejl, idet henvisningen i straffebestemmelsen til den nuværende § 20,  

 stk. 7, ved en fejltagelse gled ud ved formuleringen af nr. 37 i lov nr. 1017  

 af 19. december 1992.
Til § 3 Til nr. 1 Det foreslås at ændre betegnelsen EF til EU  

 overalt i loven.
Til nr. 2 Ændringen er en konsekvens af ændringen i nr.  

 3.
Til nr. 3 Efter såvel EU s regler   art. 10 i  

 cirkulationsdirektivet   som den danske tobaksafgiftslovs § 10 skal  

 virksomheder, der sælger varer her til landet ved fjernsalg (postordre)  

 registreres her i landet og betale afgiften, men ikke alle fjernsælgere  

 overholder disse regler.
Det foreslås derfor, at der etableres en hjemmel  

 til, at Told Skat, indtil afgiften er betalt, kan tilbageholde forsendelser  

 m.m. indeholdende tobak, som sælges fra andre EU-lande ved fjernsalg,  

 og hvor det fremgår, at sælgeren ikke er registreret i Danmark,  

 hvorfor afgifterne ikke bliver afregnet i overensstemmelse med reglerne.
Den  

 danske modtager har mulighed for at betale afgiften og herefter få  

 varerne udleveret.
 Skatteministeren bemyndiges til at fastsætte  

 nærmere regler om de statslige told- og skattemyndigheders  

 tilbageholdelse af varer, bl.a. vedrørende underretning af  

 sælger og modtager, frister og evt. opbevaring af pakkerne.
Til nr. 4 Ændringen er en konsekvens af ændringen i nr.  

 3.
Til nr. 5 Til stk. 6 Ved forsendelse af afgiftspligtige varer mellem EU-landene  

 skal der udstedes et ledsagedokument efter § 18, der skal medbringes under  

 transporten.
Det foreslås, at der samtidig med indførelsen  

 af Early Warning Systemet indsættes en bemyndigelse til  

 skatteministeren til at fastsætte regler for en procedure, hvor danske  

 virksomheder, der modtager cigaretter fra andre EU-lande, skal underrette  

 Told Skat om, at varerne er nået frem.
Denne underretning af  

 myndighederne foreslås gennemført ved, at virksomhederne,  

 når de har kvitteret for modtagelsen af varerne på det  

 ledsagedokument, som følger varerne, indleverer ledsagedokumentet til  

 stempling hos Told Skat.
Til stk. 7 Som et led i EU s bestræbelser på at  

 dæmme op for den omfattende svig med cigaretter har medlemslandene  

 besluttet at indføre et varslingssystem, således at der i  

 forbindelse med ikke-afgiftsberigtigede forsendelser af cigaretter gives en  

 forhåndsanmeldelse til bestemmelsesmedlemslandet om, at transporten  

 afgår, og hvornår den vil ankomme.
Flere EU-lande har i løbet af sommeren 1999  

 været i gang med at indføre Early Warning Systemet.
Obligatorisk  

 brug af varslingssystemet i Danmark kræver imidlertid, at der  

 indsættes en hjemmel i tobaksafgiftsloven.
Det foreslås derfor,  

 at der indsættes en bemyndigelse, således at et Early Warning  

 System skal anvendes af danske virksomheder, der afsender cigaretter til  

 andre EU-lande eller til tredjelande via andre EU-lande.
Til stk. 8 og 9 Manglende eller for sen underretning vil give Told Skat en  

 øget administrativ og kontrolmæssig byrde med speciel  

 underretning af de pågældende udenlandske myndigheder m.v.
For at  

 tilskynde virksomhederne til at overholde de regler, der bliver fastsat  

 vedrørende varsling og indsendelse af ledsagedokumenter foreslås  

 det, at der fastsættes en ekspeditionsafgift på 500 kr. for  

 manglende eller for sen underretning af Told Skat.
Told Skat kan fritage for  

 ekspeditionsafgiften, hvis særlige omstændigheder gør det  

 rimeligt.
Der vil blive lagt vægt på om den manglende eller  

 forsinkede underretning skyldes forhold, som ikke kan lægges  

 virksomheden til last.
Til nr. 6 og 7 Det foreslås, at der skal ske  

 indsendelse af lister over virksomhedens EU-køb og EU-salg på  

 ledsagedokument, samt at listerne skal udarbejdes hver måned mod hidtil  

 hvert kvartal.
Disse lister udarbejdes altså allerede i dag, men har  

 hidtil ikke skullet indsendes til Told Skat.
Listerne skal primært  

 anvendes af told- og skatteregionerne til stikprøvevis at sammenholde  

 med de kvitteringer, der modtages fra virksomhederne, og de varslinger, der  

 modtages fra udlandet.
 Det foreslås endvidere, at der fastsættes et  

 gebyr på 65 kr. for erindringsskrivelser ved manglende indsendelse af  

 lister.
Til nr. 8 Ændringen er en konsekvens af ændringen i nr.  

 5.
Til § 4 Til nr. 1 For så vidt angår bemærkninger til  

 ændringen af stk. 4 henvises til de samlede bemærkninger til  

 § 4 nr. 1 vedr. stk. 4 samt §§5 - 6, nedenfor.
 Reglen i det nye stk. 5 foreslås indført  

 for at forhindre misbrug af reglerne om udbetaling af negativt tilsvar, som  

 det er set i forbindelse med bl.a. karruselsvindel med moms, hvor  

 virksomheden køber en vare og trækker momsen af  

 købsprisen fra og derefter sælger varen videre og opkræver  

 moms af salgsprisen, men beholder momsen.
Efter de gældende bestemmelser i momslovens §63, stk  

 1 udbetales det overstigende afgiftsbeløb, når virksomhedens  

 indgående afgift i en afgiftsperiode overstiger den udgående  

 afgift.
Det foreslås, at indføre visse begrænsninger heri  

 for særlige nyregistrerede virksomheder.
 Bestemmelsen omfatter virksomheder, der er omfattet af  

 Kildeskattelovens § 56A, stk. 2, 2.pkt. dvs. virksomheder, hvis  

 ejer eller lign. tidligere har været skyld i, at told- og  

 skattemyndighederne har lidt et samlet tab på mere end 50.000 kr.
 Såfremt de statslige told- og skattemyndigheder ved  

 nyregistrering således konstaterer, at det drejer sig om  

 ovennævnte personkreds samt at myndighederne vurderer, at der er  

 en nærliggende risiko for tab vedrørende skatte og afgifter m.v.  

 kan myndighederne beslutte, at der skal ske overførsel af de  

 momsbeløb, der skulle være udbetalt, til følgende  

 afgiftsperioder.
 Beløbene kan overføres i op til et år  

 fra registreringstidspunktet, idet der vil finde modregning sted af evt.  

 positivt afgiftstilsvar.
Til § 4, nr. 1, (momslovens § 63, stk. 4) samt  

 §§ 5 og 6 De statslige told- og skattemyndigheder har i mange  

 år haft en praksis, hvorefter overdragelser (transporter) af negativ  

 moms blev noteret, men således at told- og skattemyndighedernes krav  

 gik forud for den noterede transport, uanset om kravet var opstået  

 efter noteringen af transporten.
En ophævelse af momslovens § 63,  

 stk. 3, 2. pkt., fjernede utilsigtet hjemlen til denne praksis.
 Ligeledes kan man på indkomstskatteområdet  

 notere transporter på overskydende skat, der vedrører  

 indkomstår, der ikke er afsluttede (eller for den sags skyld  

 påbegyndt) på tidspunktet for transporten.
Dette betyder, at det på nuværende tidspunkt  

 er muligt at overdrage sine krav på udbetaling i negativ moms og  

 overskydende skat for al fremtid.
Dette afskærer effektivt og for altid  

 myndighederne fra at modregne restancer, der opstår efter noteringen af  

 transporten, i en eventuel udbetaling af negativ moms eller overskydende  

 skat.
En overdragelse for al fremtid, der afskærer Told  

 Skat fra nogensinde at modregne, vil ikke være rimelig, set i  

 sammenhæng med, at Told Skat for så vidt angår indkomstskat  

 og moms er tvangskreditor og -debitor og dermed ikke har muligheden for - som  

 en privat virksomhed - at regulere, hvorvidt virksomheden har restancer eller  

 penge til gode.
Dette afhænger af forhold, som er helt uden for Told  

 Skat s kontrol.
Skønt en virksomhed kan have en legitim og  

 handelsmæssig interesse i at kunne overdrage sin negative moms til en  

 kreditor, vil en overdragelse ud i al fremtid være af så usikker  

 en karakter, at den sjældent er udtryk for et handelsmæssigt  

 mellemværende (i modsætning til, hvor virksomheden mod vederlag  

 overdrager en konkret fordring på et konkret beløb).
Bestemmelserne i § 4, nr. 1 (momslovens § 63, stk. 4)  

 og i §§ 5 og 6 betyder, at det gøres umuligt at transportere  

 krav, før den periode, som kravet vedrører, er afsluttet.
En  

 transport, der er foretaget før periodens afslutning, vil efter  

 bestemmelserne være ugyldig.
 En sådan overdragelse kan altså i fremtiden  

 tidligst foretages den 1. januar for indkomstskat og eksempelvis den 1.  

 februar for moms for januar måned for virksomheder, der afregner moms  

 månedsvis, og 1. april for januar kvartal for virksomheder, der  

 afregner moms kvartårligt.
Til § 7 Til stk. 1 Det er foreslået, at loven træder i kraft den  

 1. januar 2000, bortset fra visse af bestemmelserne, som er nævnt i  

 stk. 2 - 4.
Til stk. 2 Det foreslås, at § 1 nr. 5 får virkning  

 for told- og afgiftsskyld, der er opstået efter lovens  

 ikrafttræden den 1. januar 2000.
Til stk. 3 Det foreslås, at skatteministeren kan  

 fastsætte tidspunktet for ikrafttræden af lovens § 1, nr. 1,  

 8, 10 og 13 som vedrører ændringer som følge af  

 gennemførelsen af de nye toldprocedurer og toldsystemet.  

 Ikrafttræden forventes at blive i løbet af år 2000, idet  

 såvel de nye toldprocedurer som det nye toldsystem forventes at kunne  

 tages i brug medio år 2000.
Det foreslås endvidere, at skatteministeren kan  

 fastsætte tidspunktet for ikrafttræden af lovens § 2, nr. 4-7 og  

 § 3, nr. 4-8. Ved ikke at fastsætte et tidspunkt for ikrafttræden  

 på nuværende tidspunkt, kan det pilotprojekt som Told Skat har  

 etableret, løbe indtil der er opnået tilstrækkelige  

 erfaringer til, at de detaljerede regler for forvarslingssystemet kan  

 fastsættes.
Et af de punkter der skal afklares i forbindelse med  

 gennemførelsen af pilotprojekter er, hvorvidt en varslingsfrist  

 på 24 timer kan fungere som hovedregel.
Til stk. 4 Bestemmelsen betyder, at § 4, nr. 1,  

 vedrørende stk. 4, § 5 og § 6, hvorefter der ikke kan  

 udstedes transproter vedr. krav, der vedrører perioder, der endnu ikke  

 er afsluttet, har virkning for transporter, som er kommet frem til de  

 statslige told- og skattemyndigheder efter lovens fremsættelse.  

 Virkningstidspunktet, der er i overensstemmelse med gældsbrevslovens §  

 31, er fastsat for at undgå, at der mellem lovens fremsættelse og  

 dens ikrafttræden udstedes tidsubegrænsede transporter, der  

 så ikke vil være omfattede af lovændringen.
Bilag 1 Lovforslag sammenholdt med gældende lov Gældende formulering Lovforslaget § 1 I toldloven, jf. lovbekendtgørelse nr. 113 af 27. februar 1996, som  

 senest ændret ved § 31 i lov nr. 380 af 2. juni 1999, foretages  

 følgende ændringer:
§ 13. - - - 1. § 13 stk. 2 ophæves, og i stk. 3,  

 der bliver stk. 2, ændres i første linie »stk. 2« til:  

 » stk. 1«.
 Stk. 2. Overskrides den efter stk. 1 fastsatte frist for  

 angivelse af varer til fortoldning eller udførsel, giver de statslige  

 told- og skattemyndigheder skriftligt den angivelsespligtige en ny frist til  

 at indsende angivelsen.
Stk. 3. Overskrides den efter stk. 2 fastsatte frist, kan  

 told og afgifter ansættes på grund lag af en  

 skønsmæssigt ansat mængde og værdi og efter de  

 satser, der var gæl dende den dag, hvor varerne senest skulle  

 være angivet rettidigt til fortoldning.
Er en sådan  

 ansættelse for lav, skal den angivelsespligtige inden 14 dage efter at  

 have modtaget meddelelse om ansættelsen underrette de statslige told-  

 og skattemyndigheder herom.
§ 29. Varemodtagere, der er hjemmehørende i EU's  

 toldområde, og som i erhvervsmæssigt øjemed i det danske  

 toldområde indfører varer, der ikke er i fri omsætning i  

 EU's toldområde, skal anmelde sig til registrering hos de statslige  

 told- og skattemyndigheder.
Ved indførsel af varer i  

 erhvervsmæssigt øjemed forstås indførsel, der  

 foretages af en virksomhed i eller for dennes bedrift.
Anmeldelse til  

 registrering samt anmeldelse af ændringer i registrerede forhold skal  

 ske, før vareindførsel foretages.
 2. I § 29, stk. 1, 1. pkt. ændres »skal  

 anmelde sig« til: »skal før de importerer varer anmelde sig« og  

sidste pkt. udgår.
 3. I § 29 indsættes efter stk. 1, som nye  

 stykker:
»Stk. 2. Når en varemodtager anmeldelder sig til  

 registrering kan de statslige told- og skattemyndigheder kræve, at  

 varemodtage- ren fremlægger fornødne økonomiske  

 oplysninger om virksomheden, samt oplysninger om den forventede import af  

 varer.
Såfremt de statslige told- og skattemyndigheder konkret  

 skønner, at der er nærliggende risiko for, at told og  

 merværdiafgifter efter § 30 eller told efter § 33,  

 stk. 4, ikke betales rettidigt, kan de nægte varemodtageren kredit  

 efter § 30 eller § 33, stk. 4.
 Stk. 3.Registrerede virksomheder skal anmelde ændringer  

 i registrerede forhold samt væsentlige ændringer i virksomhedens  

 importmønster til de statslige told- og skattemyndigheder før  

 de indfører varer under de ændrede forhold.«.
 Stk. 2. Vareafsendere, der er hjemmehørende i EU's  

 toldområde, og som fra det danske toldområde i  

 erhvervsmæssigt øjemed udfører varer med henblik på  

 udførsel fra EU's toldområde, skal anmelde sig til registrering  

 hos de statslige told- og skattemyndigheder efter disses nærmere  

 bestemmelser.
 Stk. 2 og 3 bliver herefter stk. 4 og 5.
 Stk. 3. Varemodtagere eller -afsendere, der er  

 hjemmehørende uden for EU's toldområde, kan ind- og  

 udføre varer som omtalt i stk. 1 og 2, hvis de registreres ved en  

 person, der er hjemmehørende i det danske toldområde, eller ved  

 en virksomhed, der har forretningssted i det danske toldområde.
 4. I § 29, stk. 3, der bliver stk. 5,  

 ændres :« i stk. 1 og 2« til: »i stk. 1 og 4«.
§ 30. - - - 5. Efter § 30 indsættes:
»§ 30 a.
Såfremt det konstateres, at en person eller  

 virksomhed har afgivet en urigtig toldangivelse eller i øvrigt i  

 toldforhold har afgivet urigtige eller vildledende oplysninger, således  

 at der er betalt for lidt i told og afgifter eller er udbetalt for meget i  

 godtgørelse, afkræves personen eller virksomheden det skyldige  

 beløb til betaling senest 10 dage efter påkrav.
 Stk.2.Såfremt en person eller virksomhed hæfter for en  

 told- og afgiftskyld, der er forfalden i forbindelse med afviklingen af en  

 toldekspedition eller et toldforhold, afkræves personen eller  

 virksomheden det skyldige beløb til betaling senest 10 dage efter  

 påkrav.
 Stk.3. Overskrides den efter stk. 1 eller stk. 2  

 fastsatte betalingsfrist, beregnes renter efter de i § 37 fastsatte  

 regler, således at beløbet forrentes med en månedlig rente  

 på 1,3 pct. for hver påbegyndt måned fra den 1. i den  

 måned, i hvilken beløbet skal betales.«.
§ 33. - - - 6. § 33, stk. 3 affattes således:
 Stk. 3. Told og merværdiafgift af varer, der  

 indføres til varemodtagere, som efter § 38 ikke har adgang til  

 kredit, skal betales ved fortoldningens afslutning.
»Stk. 3. Told og merværdiafgift af varer der  

 indføres til varemodtagere, som efter § 29, stk. 2 ikke kan  

 opnå kredit eller som efter § 38 ikke har adgang til kredit, skal  

 betales ved fortoldningens afslutning.« § 38. De statslige told- og skattemyndigheder kan fratage en  

 varemodtager retten til kredit efter § 30, hvis den  

 pågældende gentagne gange ikke har overholdt den i medfør  

 af § 13, stk. 1, fastsatte frist for angivelse til fortoldning  

 eller genudførsel af registrerede varer, eller såfremt  

 varemodtageren gentagne gange ikke har indbetalt skyldige told- og  

 afgiftsbeløb rettidigt.
 7. § 38 affattes således:
 »§ 38. Afgives en fortoldningsangivelse eller  

 udførelsesangivelse ikke inden for den i medfør af § 13,  

 stk. 1, fastsatte frist, kan de statslige told- og skattemyndigheder  

 straks fratage den registrerede virksomhed retten til kredit efter § 30  

 og § 33, stk. 4. Det samme gælder, hvis en varemodtager ikke  

 betaler skyldig told og merværdiafgift rettidigt, eller der foreligger  

 oplysninger om virksomhedens forhold, der gør det overvejende  

 sandsynligt, at told og merværdiafgift ikke vil blive betalt.«.
§ 39 a.
For varer, der ved udførsel fra EU's  

 toldområde er belagt med eksportafgifter, finder bestemmelserne om told  

 i §§ 30-33, § 34, stk. 1, og §§ 35-39 tilsvarende  

 anvendelse.
 8. I § 39 a ændres »§§ 30-33« til:  

 »§ 29, stk. 2, §§ 30-33«.
 § 40. De statslige told- og skattemyndigheder kan træffe  

 aftale med havne, fragtcentraler og lign. om at stille fornødne  

 indretninger til rådighed for registrering (godsregistrering) af  

 indførte varer samt til brug ved udførselskontrol.
 9. I § 40 udgår »(godsregistrering)« og  

 »registrering« ændres til: »toldbehandling«.
 § 76. Med bøde straffes den, der, uden at forholdet er  

 omfattet af § 73 eller straffelovens § 289, forsætligt, groft  

 uagtsomt eller i gentagne tilfælde inden for 2 år over for de  

 statslige told- og skattemyndigheder til brug i toldforhold:
 1)	Foretager en urigtig angivelse.
 2)	Fremlægger urigtige eller mangelfulde dokumenter eller  

 regnskaber.
 3)	I øvrigt afgiver urigtige eller vildledende  

 oplysninger.
 4)	Undlader at underrette de statslige told- og skattemyndigheder om en  

 for lav ansættelse, jf. § 13, stk. 3, 2. pkt.
10. I § 76, stk. 1, nr. 4, ændres  

 »§ 13, stk. 3, 2. pkt.« til: »§ 13, stk. 2, 2. pkt.« § 79. Med bøde straffes den, der forsætligt eller  

 groft uagtsomt:
 1)	Undlader at give oplysninger, som de statslige told- og  

 skattemyndigheder kan afkræve ham efter § 17, stk. 1,  

 § 27, stk. 1, og § 62, stk. 1.
 11. I § 79, stk. 1, nr. 1, ændres »ham« til:  

 »den pågældende«.
 2)	Undlader at efterkomme et i medfør af § 15, stk. 2,  

 § 17, stk. 1, § 19, stk. 4, § 20, stk. 1, og  

 § 20, stk. 2, eller § 27, stk. 1, meddelt  

 påbud.
 3)	Overtræder eller forsøger at overtræde § 18,  

 § 19, stk. 1-3, § 20, stk. 2, § 23, § 27,  

 stk. 2, § 28, stk. 3 og 5, og § 29, stk. 1 og  

 2.
 12. I § 79, stk. 1, nr. 3, ændres  

 »§ 29, stk. 1 og 2.« til: »§ 29, stk. 1, 3 og 4.«.
 4)	Overtræder eller forsøger at overtræde ordens- og  

 kontrolforskrifter i de af EF udstedte forordninger på  

 toldlovgivningens område.
 § 81. Overskridelse af en af EF eller i medfør af  

 § 13 fastsat frist for angivelse af varer til fortoldning eller  

 udførsel straffes ikke, medmindre forholdet er omfattet af § 73.  

 Det pålægges den, hvem angivelsespligten påhviler, at  

 betale en ekspeditionsafgift for hver angivelse, der indgives for sent.
 13. § 81, stk. 1, 2. pkt., affattes  

 således:
 »Den angivelsespligten påhviler, skal betale en  

 ekspeditionsafgift for hver angivelse, hvor told og afgifter er ansat  

 skønsmæssigt efter § 13, stk. 2.«.
§ 2 I lov om afgift af spiritus m.m., jf.  

 lovbekendtgørelse nr. 564 af 3. august 1998, som ændret ved  

 § 20 i lov nr. 166 af 24. marts 1999 og § 21 i lov nr. 380 af 2.  

 juni 1999, foretages følgende ændringer:
 1. Overalt i loven ændres »EF-lande« til: »EU-lande«,  

 »EF-land« til: »EU-land«, »EF« til: »EU«, »EF s« til: »EU s« og »EF-landes«  

 til: »EU-landes«.
§ 9 a. - - - Stk. 2-4. - - - 2. I § 9 a indsættes efter stk. 4 som  

 nyt stykke:
 »Stk. 5. De statslige told- og skattemyndigheder kan  

 såfremt sælgeren ikke er registreret efter stk. 1,  

 tilbageholde varer omfattet af stk. 2, indtil afgiften er betalt.«.
 Stk. 5. Skatteministeren kan fastsætte regler om  

 sikkerhedsstillelse.
 Stk. 5 bliver herefter stk. 6.
 3. I § 9a, stk 5, der bliver stk. 6,  

 indsættes efter »sikkerhedsstillelse«: »og om den i stk. 5  

 nævnte tilbageholdelse af varer«.
§ 20. - - - 4. I § 20 indsættes efter stk. 5 som  

 nye stykker:
Stk. 2-5. - - - »Stk. 6. Skatteministeren kan fastsætte regler om  

 indsendelse af modtagne ledsagedokumenter til de statslige told- og  

 skattemyndigheder.
Skatteministeren kan i den forbindelse fastsætte en  

 frist for indsendelsen.
 Stk. 7. Skatteministeren kan fastsætte regler om, at de  

 registrerede virksomheder inden afstendelse af varer, skal varsle de  

 statslige told- og skattemyndigheder om afsendelsen og indsende det i  

 stk. 4, 1. pkt. nævnte ledsagedokument til disse myndigheder.  

 Skatteministeren kan i den forbindelse fastsætte en frist for  

 varslingen og indsendelsen.
Stk. 8. Der skal betales en ekspeditionsafgift på 500  

 kr. for manglende eller for sen overholdelse af de i medfør af  

 stk. 6 og 7 fastsatte regler og tidsfrister for varsling og indsendelse  

 af ledsagedokumenter.« Stk. 9. De statslige told- og skattemyndigheder kan  

 meddele fritagelse for ekspeditionsafgiften i henhold til stk. 8, når  

 det på grund af særlige omstændigheder findes  

 rimeligt.«.
 Stk. 6 og 7 bliver herefter stk. 10 og 11.
§ 20 a.
Virksomheder m.v., der leverer varer til eller  

 modtager varer fra andre EF-lande, skal udarbejde lister over sådanne  

 leverancer m.v. med henvisning til det i § 20, stk. 4, nævnte  

 dokument.
 5. I § 20 a, stk. 1, indsættes som 2. pkt.:
 »Listerne skal udarbejdes månedsvis og skal senest  

 den 15. i den følgende måned indsendes til de statslige told- og  

 skattemyndigheder.«.
 6. I § 20 a indsættes efter stk. 1  

 som nyt stykke:
 »Stk. 2. Der skal betales et gebyr på 65 kr. for  

 erindringsskrivelser vedrørende indsendelse af de i stk. 1  

 nævnte lister.«.
 Stk. 2 bliver herefter stk. 3.
 § 31. Med bøde straffes den, der forsætligt eller  

 groft uagtsomt:
1)	- - - 2)	overtræder § 1, stk. 2 eller 3, § 3,  

 stk. 3, § 7, stk. 1, § 9, stk. 2 eller 4, § 9  

 a, stk. 1, 3 eller 4, 3. pkt., § 18, stk. 3, § 20,  

 stk. 1, 4, 5 eller 6, § 20 a, stk. 1, § 21, stk. 1,  

 2 eller 4, § 27, stk. 2, 3 4 eller 5, § 27 a, § 36,  

 stk. 1, eller § 37, 7. I § 31, stk. 1, nr. 2, ændres »§ 20,  

 stk. 1, 4, 5 eller 6« til: »§ 20, stk. 1, 4, 5, 10 eller  

 11«.
3)-6) - - - Stk. 2 -4. - - - § 3 I lov om tobaksafgifter, jf. lovbekendtgørelse nr.  

 635 af 21. august 1998, som ændret ved § 24 i lov nr. 380 af 2.  

 juni 1999, foretages følgende ændringer:
§ 2. - - - Stk. 2-5. - - - 1. Overalt i loven ændres »EF« til: »EU«, »EF-land« til:  

 »EU-land«, »EF-lande« til: »EU-lande«, »EF-landes« til: »EU-landes« og »EF s«  

 til: »EU s«.
 Stk. 6. Bestemmelserne i § 10, stk. 5-9, finder  

 tilsvarende anvendelse for varer omfattet af § 1.
 2. I § 2, stk. 6, ændres »§10,  

 stk. 5-9« til: »§10, stk. 5-10«.
Stk. 7. - - - § 10. - - - Stk. 2-8. - - - 3. I § 10 indsættes efter stk. 8 som  

 nyt stykke:
 »Stk. 9. De statslige told- og skattemyndigheder kan,  

 såfremt sælgeren ikke er registreret efter stk. 5, tilbageholde  

 varer omfattet af stk. 6, indtil afgiften er betalt.«.
 Stk. 9 bliver herefter stk. 10.
 Stk. 9. Skatteministeren kan fastsætte regler om  

 sikkerhedsstillelse.
 4. I § 10, stk. 9, der bliver stk. 10,  

 indsættes efter »sikkerhedsstillelse«: »og om den i stk. 9  

 nævnte tilbageholdelse af varer«.
§ 18.- - - Stk. 2-5 5. I § 18 indsættes efter stk. 5 som  

 nye stykker:
»Stk. 6. Skatteministeren kan fastsætte regler om  

 indsendelse af modtagne ledsagedokumenter til de statslige told- og  

 skattemyndigheder.
Skatteministeren kan i den forbindelse fastsætte en  

 frist for indsendelsen.
 Stk. 7. Skatteministeren kan fastsætte regler om, at de  

 registrerede virksomheder inden afstrendelse af varer, skal varsle de  

 statslige told- og skattemyndigheder om afsendelsen og indsende det i  

 stk. 4, 1. pkt. nævnte ledsagedokument til disse myndigheder.  

 Skatteministeren kan i den forbindelse fastsætte en frist for  

 varslingen og indsendelsen.
 Stk. 8. Der skal betales en ekspeditionsafgift på 500  

 kr. for manglende eller for sen overholdelse af de i medfør af  

 stk. 6 og 7 fastsatte regler og tidsfrister for varsling og indsendelse  

 af ledsagedokumenter.
 Stk. 9. De statslige told- og skattemyndigheder kan  

 meddele fritagelse for ekspeditionsafgiften i henhold til stk. 8, når  

 det på grund af særlige omstændigheder findes  

 rimeligt.«.
 Stk. 6 og 7 bliver herefter stk. 10 og 11.
 § 19. Virksomheder, der leverer varer til eller modtaget varer  

 fra andre EF-lande, skal udarbejde lister over sådanne leverancer m.v.  

 med henvisning til det i § 18, stk. 4, nævnte dokument.
 6. I § 19, stk. 1, indsættes som 2. pkt.:
 »Listerne skal udarbejdes månedsvis og skal senest den 15. i den  

 følgende måned indsendes til de statslige told- og  

 skattemyndigheder.«.
Stk. 2. - - - 7. I § 19 indsættes efter stk. 1 som  

 nyt stykke:
 »Stk. 2. Der skal betales et gebyr på 65 kr. for  

 erindringsskrivelser vedrørende indsendelse af de i stk. 1  

 nævnte lister.«.
 Stk. 2 bliver herefter stk. 3.
§ 25. Med bøde straffes den, der forsætligt eller  

 groft uagtsomt 1)	- - - 2)	overtræder § 2, stk. 3, § 3, § 4,  

 § 9, stk. 1 eller 4, § 10, stk. 1, 5, 7 eller 8, 3. pkt.,  

 § 11, stk. 1 eller 2, § 13, stk. 1 eller 3, § 18,  

 stk. 1, 2, 3, 4, 5 eller 6, § 19, stk. 1, § 20,  

 stk. 1, § 21, stk. 2, 3 eller 4, § 29, stk. 4, 2.  

 pkt., eller § 30, stk. 1, 3)-5) - - - Stk. 2-4. - - - 8. I § 25, stk. 1, nr. 2, ændres »§ 18, stk. 1, 2, 3,  

 4, 5 eller 6« til: »§ 18, stk. 1, 2, 3, 4, 5 eller 10«.
§ 4 I lov om merværdiafgift (momsloven), jf.  

 lovbekendtgørelse nr. 422 af 2. juni 1999, foretages følgende  

 ændringer:
§ 63. - - - Stk. 2-3. - - - 1. I § 63 indsættes efter stk. 3, som nye  

 stykker:
»Stk. 4. Krav på udbetalinger efter stk. 1 kan ikke  

 overdrages før udløbet af den afregningsperiode, kravet  

 vedrører.
Aftaler om sådanne overdragelser er ugyldige.
Stk. 5. Såfremt det konstateres at en ejer eller stifter  

 af en nyregistreret virksomhed, tilhører den personkreds, der er  

 nævnt i kildeskattelovens § 56 A, stk. 2, 2. pkt., og de  

 statslige told- og skattemyndigheder vurderer, at der er en nærliggende  

 risiko for tab vedrørende skatter og afgifter m.v., kan beløb,  

 der skal angives i det første registreringsår, og som skulle  

 have været udbetalt efter stk. 1, overføres til de  

 følgende afgiftsperioder i op til 1 år fra  

 registreringstidspunktet.
I denne periode modregnes afgiftstilsvar efter  

 § 56, stk. 1, 4.pkt., heri.«.
§ 5 I lov om opkrævning af indkomstskat samt kommunal og  

 amtskommunal ejendomsskat for personer m.v. (kildeskat), jf.  

 lovbekendtgørelse nr. 639 af 3. august 1999, foretages følgende  

 ændringer:
§ 62.- - - 1. I § 62 indsættes som stk. 5:
Stk. 2-4.- - - »Stk. 5. Krav på tilbagebetaling af overskydende skat  

 m.v. kan ikke overdrages før udløbet af det indkomstår,  

 kravet vedrører.
Aftaler om sådanne overdragelser er  

 ugyldige.«.
§ 6 I lov om en arbejdsmarkedsfond, jf.  

 lovbekendtørelse nr. 720 af 14. september 1999, foretages  

 følgende ændringer:
§ 15. Er der ikke sket indeholdelse af bidrag efter § 11,  

 stk. 1, 5 eller 6, eller er indeholdelse sket med et for lavt  

 beløb, skal den bidragspligtige efter § 7, stk. 1, indbetale  

 det manglende beløb til de statslige told- og skattemyndigheder.
Det  

 samme gælder for bidragspligtige efter § 7, stk. 1 eller 2,  

 såfremt der af anden indkomst ikke er betalt bidrag eller betaling af  

 bidrag er sket med et for lavt beløb.
Er der indbetalt bidrag med et  

 for stort beløb, modregnes eventuel uforfalden restskat efter  

 kildeskattelovens § 61, stk. 3-6, og 62 A, stk. 1, 1. og 3.  

 pkt., samt eventuelle tilbagebetalingspligtige beløb efter  

 kildeskattelovens § 62 A, stk. 2, forinden udbetaling af  

 beløbet til den bidragspligtige.
Der foretages dog ikke modregning i  

 uforfalden restskat, hvis det vil berøre en overførsel af  

 restskat til det følgende år, der er sket efter  

 kildeskattelovens § 61, stk. 3. Skatteministeren kan  

 fastsætte nærmere regler om modregning samt om indbetaling,  

 udbetaling og forrentning af sådanne beløb, herunder regler om,  

 at indbetaling, udbetaling og forrentning sker efter reglerne for personlige  

 skatter i kildeskatteloven i tilfælde, hvor bidragsgrundlaget  

 ændres som følge af ændringer i den skattepligtige  

 indkomst.
 1. I § 15, stk. 1, indsættes efter 4.  

 pkt:
»Krav på udbetaling af overskydende bidrag m.v. kan  

 ikke overdrages før udløbet af det indkomstår, kravet  

 vedrører.
Aftaler om sådanne overdragelser er ugyldige.«.
