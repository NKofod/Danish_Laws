(Skovloven) Herved bekendtgøres lov nr. 164 af 11. maj 1935 om skove  

 som ændret ved lov nr. 497 af 8. december 1949, lov nr. 213 af 4. juni 1965,  

 lov nr. 247 af 9. juni 1967 og lov nr. 311 af 19. juni 1974.
A.
Skovenes behandling § 1 Efternævnte skove er underkastet fredskovspligt efter denne lovs  

 bestemmelse:
I.
De staten, kommuner, kirker, præsteembeder og offentlige stiftelser ved  

 denne lovs ikrafttræden tilhørende skove uden hensyn til deres oprindelse.
II.
A.
I de sønderjyske landsdele: Skove, om hvilke det ikke godtgøres, at  

 skovgrunden først er blevet indtaget til skovdyrkning efter udstedelsen af  

 skov- og jagtforordning af 2. juli 1784.
B.
I den øvrige del af kongeriget:
 Herfra undtages dog:
 1. Skov, om hvilken skovejeren kan godtgøre, at  

 fredskovspligten efter forordningen af 27. september 1805 § 14 senere er  

 bortfaldet.
 2. Kratskov, om hvilken skovejeren kan godtgøre, at  

 den allerede i 1805 henlå som krat eller af administrationen er anset for  

 ikke at være underkastet fredskovspligt efter forordningen af 27. september  

 1805 § 14.
III.
Skove, på hvilke der hviler fredskovspligt ifølge tinglyst  

 deklaration.
IV.
Skovstykker, som ligger omgivet af eller danner forbindelse mellem  

 skove, der falder ind under II. eller III., eller som udfylder indskæringer i  

 yderkanten af sådanne skove.
§ 2 Jorder, hvorpå der hviler fredskovspligt efter den hidtil gældende ret,  

 men som ved denne lovs ikrafttræden ikke bærer skov, skal fremtidig være  

 underkastet fredskovspligt efter denne lovs bestemmelser, alt dog under  

 hensyn til, at jordens fremtidige benyttelse efter skovnævnets skøn ikke i  

 økonomisk henseende er bedre egnet til det, den for tiden anvendes til.  

 Tilplantning kan kun forlanges fremmet under hensyn til ejerens økonomiske  

 muligheder.
 Stk. 2.  I de sønderjyske landsdele undtages dog herfra  

 skovgrund, der af en tidligere ejer er ryddet inden 15. juni 1920.
 Stk. 3.  Hvis de pågældende jorder er ansat til ager og  

 engs hartkorn, og fredskovspligten ikke har været konstateret ved tinglyst  

 deklaration, er ejeren dog berettiget til at kræve dem undtaget fra  

 fredskovspligten, når han godtgør, at den ulovlige rydning og skovgrundens  

 omdannelse til agerjord eller til anden anvendelse er sket inden denne lovs  

 ikrafttræden og udelukkende skyldes en tidligere ejer.
 Stk. 4.  Hvis de pågældende jorder er ansat til  

 skovskyld, kan miljøministeriet, når forholdene taler derfor, og rydning har  

 fundet sted under en tidligere ejer, fritage dem for fredskovspligt.
§ 3 Fredskovspligt i henhold til denne lov hæfter på vedkommende grund forud  

 for alle grunden påhvilende hæftelser af privatretlig oprindelse.
§ 4 Når en grundejer ønsker at lægge fredskovspligt på et areal, der ikke  

 forud er underkastet fredskovspligt, og arealet efter skovtilsynets skøn  

 findes egnet til vedvarende skovdrift, kan miljøministeriet med panthavernes  

 samtykke antage skoven som fredskov, hvorom notering skal finde sted i  

 tingbogen og matrikulens dokumenter.
Stk. 2.  Enhver ejer af skov har ved deklaration, der er  

 stempelfri og tinglyses uden afgift, ret til i sin skov at frede enkelte  

 træer eller partier af skoven, såfremt sådanne træer eller partier af skoven  

 har værdi for bevarelsen af naturskønheden.
Det samme hensyn bør gælde for  

 statens skove.
§ 5 Miljøministeriet kan, efter at skovnævnet er hørt, fritage for  

 fredskovspligt:
§ 6 Fredskovspligtig grund skal holdes bevokset med træer af en sådan art og  

 beskaffenhed samt i et sådant antal, at de danner eller ved fortsat vækst  

 inden for et rimeligt tidsrum kan komme til at danne sluttet skov af  

 højstammede træer.
Stk. 2.  Det påhviler skovtilsynet at drage omsorg for,  

 at løvtræskove ingen steder i landet, hvor der nu findes sådanne, udryddes,  

 selv om jordbunden ikke fuldt ud skulle egne sig til sådan drift.
Hvor  

 overenskomst mellem skovtilsynet og ejeren ikke opnås, indankes sagen for  

 skovnævnet, der træffer afgørelse i sagen også under hensyn til en  

 formålstjenlig drift af det pågældende skovstykke, medmindre sagen er af en  

 sådan betydning, at det i henhold til §§ 1, 5 og 10 i lov nr. 245 af 8. maj  

 1917 om naturfredning tilkommer fredningsnævnet at afgøre sagen.
Denne kan  

 forelægges fredningsnævnet såvel af skovnævnet som af ejeren.
 Stk. 3.  I plantager kan bjergfyrbevoksning anerkendes  

 som fyldestgørende i første eller flere generationer.
 Stk. 4.  Hvis det af hensyn til skovens drift findes  

 formålstjenligt at afhugge bevoksningen på dele af arealet, skal disse  

 snarest muligt igen forsynes med en ung bevoksning, som fyldestgør  

 foranstående bestemmelser.
 Stk. 5.  Disse bestemmelser gælder dog ikke de til  

 fredskove hørende mark-, klit- og hedearealer, enge, moser, strandbredder,  

 grusgrave o. lign., tjenestejorder eller alt eksisterende lystskov og  

 dyrehave, så længe de bevares som sådanne.
§ 7 Når fredskovspligtig grund fra ældre tid holdes bevokset med stævningsskov  

 eller kratskov, uden at dette forhold har været genstand for påtale efter den  

 tidligere gældende lovgivnings regler, kan skovtilsynet tillade, at en  

 tilsvarende bevoksning også fremtidig opretholdes.
 Stk. 2.  Miljøministeriet kan endvidere tillade, at  

 fredskovsgrund i et kort, nøje begrænset tidsrum dyrkes som agerjord eller  

 have, at fredskovsgrund indtages til lystskov eller dyrehave, samt at  

 fredskovsgrund holdes ubevokset, når dette af hensyn til stedets naturskønhed  

 eller andre særlige forhold må anses for ønskeligt.
§ 8 På al grund, som i henhold til denne lov er fredskovspligtig, men som ved  

 lovens ikrafttræden ikke er forsynet med en bevoksning af den i § 6  

 omhandlede art, er ejeren, medmindre undtagelserne i § 2, § 6 eller § 7  

 kommer til anvendelse, pligtig at frembringe ny skov.
Skovtilsynet bestemmer,  

 hvor lang tid der kan indrømmes ejeren til den nye skovs frembringelse, men  

 kan dog ingen sinde pålægge ham større byrder, end hans økonomiske bæreevne  

 tillader.
§ 9 Enhver ejer af fredskov er pligtig at foretage de kulturarbejder, som er  

 nødvendige i henhold til bestemmelsen i § 6, selv om de forhold, der  

 nødvendiggør arbejdet, skyldes en tidligere ejer.
 Stk. 2.  Har en ejer undladt at foretage sådanne  

 kulturarbejder, kan skovtilsynet efter miljøministeriets bemyndigelse påbyde,  

 hvilke træarter og kulturmetoder der skal anvendes.
§ 10 Ethvert køb af skov eller fredskovspligtig grund skal af køberen straks i  

 anbefalet brev meddeles til skovtilsynet.
Før dette er sket, må køberen intet  

 hugge eller lade hugge i skoven.
Træer på roden må ikke være forbeholdt  

 sælgeren.
 Stk. 2.  Når køberen forlanger det, er skovtilsynet  

 pligtig til inden købets afslutning at afgive en skriftlig erklæring om,  

 hvorvidt skoven er i en tilstand, som kan begrunde tiltale mod sælgeren for  

 overtrædelse af bestemmelserne i § 6 eller § 11 eller påbud om at foretage  

 kulturarbejder i henhold til §§ 8-9.
Stk. 3.  Ethvert skøde, der efter denne lovs  

 ikrafttræden udstedes på en ejendom, der helt eller delvis ligger i en  

 landkommune eller på en købstads markjorder, skal indeholde en på tro og love  

 af sælgeren afgiven erklæring om, hvorvidt der findes skov eller  

 fredskovspligtig grund på ejendommen.
I bekræftende fald må skødet ikke  

 anmeldes til lysning, før det har erholdt påtegning af skovtilsynet om den i  

 1. stykke nævnte anmeldelse.
I påtegningen optages, hvorvidt og i bekræftende  

 fald hvilke arealer der efter de hos tilsynet beroende aktstykker er  

 fredskov.
Første gang et skøde med påtegning om fredskov fremkommer til  

 lysning, noteres påtegningen i tingbogen som bevis for fredskovspligten,  

 medmindre ejeren inden 4 uger efter lysningen begærer spørgsmålet om  

 redskovspligt undersøgt og afgjort i overensstemmelse med afsnit C.
 Stk. 4.  Miljøministeren bemyndiges til, når  

 fredskovsnoteringen er afsluttet i en retskreds, at sætte bestemmelserne i  

 nærværende paragrafs 3. stk. ud af kraft for den pågældende retskreds  

 vedkommende.
§ 11 Den, som ved køb er blevet eller efter denne lovs ikrafttræden bliver ejer  

 af en fredskov eller en skov, der ikke er fredskovsforpligtelse undergivet og  

 for plantagers vedkommende mindst 2 1/2 ha stor, må i de første 10 år efter  

 købet ikke hugge udover, hvad der medgår til ejerens og ejendommens forbrug,  

 heri ikke medregnet industrielt forbrug.
Yderligere hugst er tilladt, når  

 skovtilsynet giver attest for, at den påtænkte hugst ikke strider mod  

 bestemmelserne i § 6 om god skovdrift, og at kulturarbejder, som ejeren måtte  

 være pligtig at udføre i henhold til § 6, ikke henligger uudførte.
 Stk. 2.  Hvis vedkommende ejer er medlem af en af de af  

 landbrugsministeriet i henhold til lov nr. 111 af 1. marts 1919 anerkendte  

 småskovsforeninger, eller sagen angår en plantage oprettet gennem  

 Hedeselskabet eller under dettes tilsyn, er den pågældende småskovskonsulent  

 for skovens vedkommende og Hedeselskabets skovrider for plantagens  

 vedkommende ansvarlig over for skovtilsynet, hvad tilsynet angår, dog kun for  

 så vidt den pågældende skov, henholdsvis plantage, med hele sit areal er  

 indgået i en småskovsforening eller plantagen står under Hedeselskabets  

 tilsyn.
§ 12 Overtrædelse af bestemmelserne i § 10, 1. og 3. stykke, straffes med en  

 statskassen tilfaldende bøde.
 Stk. 2.  På samme måde straffes overtrædelse af § 11.  

 Forældelsesfristen for strafansvaret er 5 år.
§ 13 Hvis ejeren af en fredskov undlader at udføre eller ikke rettidig udfører  

 de kulturarbejder, som han er pligtig til at udføre i henhold til  

 bestemmelserne i §§ 6, 8 eller 9, straffes han med en statskassen tilfaldende  

 bøde.
§ 14 Er fredskov uden for de i §§ 11 og 13 nævnte tilfælde forhugget eller  

 vanrøgtet, skal skovtilsynet give ejeren pålæg om inden en vis frist at  

 afhjælpe manglerne og sætte skoven i lovmæssig stand (jfr. § 6).
 Stk. 2.  Hvis det af skovtilsynet givne pålæg ikke  

 rettidig og fyldestgørende efterkommes, straffes ejeren med en statskassen  

 tilfaldende bøde.
§ 15 Når de i § 12, 2. stk., § 13 og § 14 omhandlede forseelser konstateres,  

 kan det efter skovtilsynets påstand ved dom bestemmes:
1. enten at der for et i dommen fastsat tidsrum kun må  

 foretages hugst efter udvisning af skovtilsynet og på de af tilsynet  

 foreskrevne vilkår.
Hugst i strid med de af tilsynet trufne bestemmelser  

 straffes med bøde, 2. eller at skoven ved offentlig foranstaltning skal  

 tages i forstmæssig drift for ejerens regning.
For udgifterne til ny skovs  

 opelskning har det offentlige fortrinsret såvel i skovgrunden som i den  

 grund, der måtte være matrikuleret sammen med denne, forud for alle  

 vedkommende grund påhvilende hæftelser af privatretlig oprindelse.
Skovejeren  

 kan dog indskrænke hæftelsen til selve skovgrunden, såfremt han lader denne  

 særskilt matrikulere.
§ 16 Tilsynet med statsskovene udøves i overensstemmelse med lov nr. 134 af 13.  

 maj 1911 om oprettelse af et direktorat for statsskovbruget, i  

 klitplantagerne af klitinspektøren og i Sorø akademis skove i henhold til de  

 for akademiet gældende bestemmelser.
§ 17 På træbevoksede arealer i fredskove kan skovtilsynet, hvor det kan ske  

 uden skade for skoven, give tilladelse til græsning af heste, køer og ungkvæg  

 samt svinedrift på nærmere fastsatte vilkår.
Al anden græsning eller drift  

 med husdyr på nævnte arealer er forbudt.
§ 18 Overtrædelse af bestemmelserne i § 17 straffes med en statskassen  

 tilfaldende bøde.
§ 19 § 20 Når en fredskov er delt mellem mindst 3 ejere, kan flertallet, når det  

 tillige ejer over 1/2 af skovens samlede areal, fremsætte begæring for  

 skovnævnet om oprettelse af et skovlag til fælles drift af den pågældende  

 skov.
Styrelsen af skovlagets anliggender ordnes ved en af nævnet udfærdiget  

 vedtægt, der forinden dens endelige affattelse forelægges ejerne af skoven  

 til godkendelse.
Indsigelser fra et mindretal afgøres af nævnet, hvis  

 beslutning inden 4 uger, efter at afgørelsen i anbefalet brev er meddelt den  

 pågældende, kan indankes for miljøministeren til endelig afgørelse.
Vedtægten  

 noteres på skovens blade i tingbogen.
Forandringer i eller ophævelse af  

 vedtægten foregår under iagttagelse af samme fremgangsmåde som ved dens  

 affattelse.
Stk. 2.  Vedtægten skal indeholde foruden skovens navn  

 og en fortegnelse over de denne tilhørende arealer, bygninger og andre anlæg  

 tillige de nærmere regler for skovlagets styrelse, dennes sammensætning og  

 valgmåde, myndighed og forretningsgang, udøvelsen af tilsynet med udførelsen  

 af hugst og kulturarbejder og den daglige drift, regnskabets førelse, dets  

 revision og decision m. m.
I vedtægten optages en fortegnelse over de  

 interesserede ejendomme, der er berettigede til udbytte af og pligtige til  

 bidrag til skoven, og det forhold, i hvilket de skal erholde udbytte og yde  

 bidrag.
Bidrag kan inddrives ved udpantning.
B.
Tilsynet § 21 Tilsynet med, at de i denne lov givne bestemmelser til enhver tid  

 overholdes, udøves af stedlige tilsynsførende i henhold til en af skovnævnet  

 udarbejdet og af miljøministeren approberet instruks.
For de under  

 Hedeselskabet sorterende plantager udnævnes den eller de tilsynsførende efter  

 forhandling med Hedeselskabet.
 Stk. 2.  Antallet af tilsynskredse bestemmes af  

 miljøministeren, der ligeledes udnævner de tilsynsførende.
Stk. 3.  De tilsynsførende lønnes med honorarer, hvis  

 størrelse fastsættes ved finansloven.
De oppebærer derhos på tilsynsrejser  

 dagpenge og befordringsgodtgørelse.
De sidstnævnte udgifter ved tilsynet  

 afholdes af skovejerne, for så vidt de er foranlediget ved et af skovejeren  

 indsendt andragende om udvisning, jfr. § 15, eller udstykning m. v., ellers  

 af statskassen.
 Stk. 4.  Hvis en af ministeriet beskikket tilsynsførende  

 står i tjenesteforhold til ejeren af en privat skov inden for  

 tilsynsdistriktet, skal tilsynet med den pågældende skov overdrages til den  

 tilsynsførende for et tilgrænsende distrikt.
§ 22 Der nedsættes af miljøministeriet et skovnævn, bestående af:
Departementschefen i miljøministeriet som formand, Direktøren for statsskovbruget, Klitinspektøren, 1 repræsentant for Det danske Hedeselskab efter indstilling af dette, 2 repræsentanter for Dansk Skovforening efter indstilling af denne og 1 repræsentant for Småskovsforeningerne efter indstilling af disse.
 Stk. 2.  Der udnævnes på samme måde 7 stedfortrædere,  

 der kan repræsentere de fornævnte interesser og institutioner i de pågældende  

 medlemmers forfald.
Stk. 3.  Medlemmerne af skovnævnet oppebærer dagpenge og  

 befordringsgodtgørelse.
De nærmere regler for nævnets forretningsgang  

 fastsættes af miljøministeren.
§ 23 Alle afgørelser, som træffes af de stedlige tilsynsførende i henhold til  

 bestemmelserne i §§ 7, 8, 9, 11, 14, 15 og 17, kan af skovejeren inden 4  

 uger, efter at afgørelsen i anbefalet brev er meddelt den pågældende,  

 indankes for skovnævnet, hvis afgørelse er endelig.
Såfremt afgørelsen helt  

 eller delvis går ejeren imod, afgør skovnævnet, om skovejeren eller det  

 offentlige skal betale omkostningerne ved nævnets behandling af sagen.
 Stk. 2.  Det i § 5, 1. og 7. stk. i lov nr. 563 af 4.  

 oktober 1919 om lens, stamhuses og fideikommisgodsers m. v. overgang til  

 selveje omhandlede skovkyndige skøn udøves fremtidig af skovnævnet.
C.
Fredskovspligtens konstatering § 24 Enhver skovejer kan begære miljøministeriets bistand efter nedenstående  

 regler til konstatering af, hvorvidt den ham tilhørende skov er fredskov, og  

 i bekræftende fald hvilke grænser den måtte have.
 Stk. 2.  Såfremt den pågældende skovstrækning ikke  

 fritages for fredskovspligt, vil ejeren, hvis han efter miljøministeriets  

 skøn ikke har været i begrundet god tro, da han begærede fredskovspligtens  

 konstatering, have at betale samtlige sagens omkostninger, i modsat fald  

 halvdelen.
 Stk. 3.  Miljøministeriet er berettiget til, når der  

 foreligger enstemmig indstilling fra skovnævnet herom, på statens bekostning  

 at lade foretage konstatering af fredskovspligt for en skovstrækning efter  

 nedenstående regler.
§ 25 Enhver skovejer er til brug ved afgørelsen af spørgsmålet om, hvilke  

 jorder der er underkastet fredskovspligt, forpligtet til at afgive de  

 fornødne oplysninger om den ham tilhørende skov.
Oplysningerne skal gives på  

 et dertil indrettet skema, som ved miljøministeriets foranstaltning  

 tilstilles skovejeren.
Skemaet skal indeholde oplysning om skovens  

 matrikulsbetegnelse (matr.nr., art. nr., ejerlav og sogn), hartkorn  

 (skovskyld) og størrelse samt om bevoksningens art.
Det udfyldte skema skal  

 endvidere indeholde oplysning om, hvorvidt ejeren anser skoven for at være  

 underkastet fredskovspligt, og i benægtende fald, hvilken hjemmel han har for  

 en sådan formodning.
Stk. 2.  Det udfyldte skema skal indsendes til den  

 tilsynsførende med de private skove.
Den tilsynsførende kan give skovejeren  

 en frist på 4 uger til at tilvejebringe de i stk. 1 foreskrevne oplysninger.  

 Er skovejeren i besiddelse af kort over skovarealet, skal kortet vedlægges  

 skemaet.
Kortet vil efter afbenyttelsen i miljøministeriet blive  

 tilbageleveret til skovejeren.
 Stk. 3.  Den tilsynsførende med de private skove  

 indsender det udfyldte skema med tilhørende kort til miljøministeriet med sin  

 erklæring.
§ 26 Efter at miljøministeriet har gennemgået de modtagne oplysninger, affatter  

 ministeriet fortegnelser over de arealer, som ministeriet anser for fredskov  

 i henhold til nærværende lovs bestemmelser.
Skovarealernes beliggenhed  

 angives derhos så vidt muligt på et af matrikulens minorerede sognekort, hvis  

 et sådant haves, og ellers på et generalstabskort (målebordsblad).
§ 27 Den af miljøministeriet affattede fortegnelse over fredskovens arealer med  

 tilhørende kort fremlægges i et tidsrum af 6 uger til almindeligt eftersyn på  

 et bekvemt sted i de vedkommende kommuner.
Om fremlæggelsen skal der ske  

 bekendtgørelse i Statstidende samt i de på egnen mest udbredte blade, hvilken  

 bekendtgørelse tillige må indeholde en tilkendegivelse om, at der efter  

 fristens udløb på åstedet af skovtilsynet (§ 21) vil blive afholdt et møde,  

 på hvilket alle og enhver under deres kravs fortabelse må fremsætte deres  

 indsigelse imod den pågældende fortegnelses og korts rigtighed.
 Stk. 2.  Hvis ministeriet på fortegnelsen har medtaget  

 en skov, som ejeren ikke anser for fredskov, skal der samtidig med  

 udstedelsen af bekendtgørelsen gives ejeren underretning herom ved anbefalet  

 brev.
§ 28 Hvis der på det i § 27 omhandlede møde ikke fremsættes nogen indsigelse  

 mod fortegnelsens rigtighed, har skovtilsynet efter at have forvisset sig om,  

 at lovens forskrifter om fremlæggelsen af fortegnelsen er iagttaget, at  

 forsyne fortegnelsen med påtegning om dens retsgyldighed.
 Stk. 2.  Fremsættes der derimod indsigelse imod, at et  

 areal er medtaget på fortegnelsen, eller nedlægges der fra nogen side påstand  

 om, at et areal, som ikke er optaget på fortegnelsen, rettelig bør anses som  

 fredskov, henviser skovtilsynet de rejste spørgsmål til nærmere undersøgelse  

 og afgørelse i miljøministeriet, for så vidt ministeriet ikke måtte henvise  

 sagen helt eller delvis til afgørelse ved almindelig rettergang og dom, idet  

 fortegnelsen i øvrigt, når fremgangsmåden ved fremlæggelsen befindes at være  

 behørig iagttaget, tillægges retsgyldighed.
§ 29 Når det er endelig afgjort, at et areal er fredskovspligtigt, bliver i  

 alle tilfælde, hvor fredskovsarealet ikke består af hele matrikulsnumre  

 (eller hele artikelnumre), eller grænserne ikke allerede er indlagt på  

 matrikulskortet, fredskovens grænser at afmærke med tydelige og varige mærker  

 og derefter at opmåle og indlægge på en kopi af matrikulskortet.
I tilfælde,  

 hvor fredskovsgrænsen er sammenfaldende med den faktiske ejendomsgrænse, men  

 denne ikke stemmer med den på matrikulskortet antegnede grænse, bliver  

 forholdet at berigtige efter de gældende bestemmelser.
 Stk. 2.  Ved afmærkningen i marken må skovtilsynet være  

 repræsenteret, hvorhos skovejeren ved anbefalet brev med 14 dages varsel må  

 være indvarslet til at overvære afmærkningsforretningen.
 Stk. 3.  Opstår der under afmærkningsforretningen  

 tvistighed om den endelige grænse for fredskovsarealet, henvises denne af  

 skovtilsynet til afgørelse af miljøministeriet, hvis afgørelse er endelig,  

 men dog ikke forbindende i spørgsmål om ejendommens grænser.
§ 30 De af skovtilsynet i henhold til §§ 28 og 29 afholdte forretninger  

 indføres i en af miljøministeriet autoriseret protokol.
§ 31 Når det er endelig afgjort, at der påhviler et areal fredskovspligt, skal  

 der, for så vidt dette ikke tidligere er sket, herom foretages notering i  

 matrikulens dokumenter såvel som på vedkommende matrikulsnummers  

 (artikelnummers) blad i tingbogen, i hvilken sidste henseende der fra  

 miljøministeriet tilstilles tinglysningsdommeren de fornødne oplysninger.
§ 32 Tingbogsattester og udskrifter af tinglyste dokumenter, som  

 miljøministeriet måtte anse for nødvendige til brug ved konstateringen af  

 fredskovspligten, skrives på ustemplet papir og meddeles uden gebyr.
§ 33 Når det efter de miljøministeriet forelagte oplysninger må anses for  

 utvivlsomt, at et skovareal ikke er fredskovspligt undergivet efter  

 nærværende lov - hvorved bemærkes, at det som regel vil blive anset for  

 fyldestgørende, når der foreligger en erklæring fra landinspektøren om, at  

 tilplantningen er foregået i nyere tid (det omtrentlige tidspunkt må opgives)  

 på forhen ubevokset areal, og det derhos ved indsendelse af en tingbogsattest  

 godtgøres, at der ikke er pålagt arealet tinglyst forpligtelse til at bevares  

 som fredskov - kan miljøministeriet, uanset at de foran i afsnit C. angivne  

 regler til konstatering af forholdet ikke er bragt til anvendelse, bestemme,  

 at skovarealet ikke er at anse som fredskov.
§ 34 Denne lov, der ikke gælder for Færøerne, træder straks i kraft.
