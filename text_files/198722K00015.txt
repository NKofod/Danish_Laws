Nr LSF 15 Forslag til Lov om ændring af personskatteloven (Pensionisters  

 personfradrag) Fremsat af skatteministeren (Fogh Rasmussen) den 10. juni 1988 Vedtaget ved tredjebehandling den 23. juni 1988 Lov nr. 359 af 01/07/1988 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 623 af 18. september 1987, som ændret ved § 1 i lov  

 nr. 36 af 29. januar 1988 og § 2 i lov nr. 132 af 12. marts 1988, ændres i  

§ 10, stk. 2, »26.200 kr.« til: »26.800 kr.«, og  

 »46.500 kr.« ændres til: »47.500 kr.«.
§ 2 Loven har virkning fra og med indkomståret 1989.
Oprindeligt fremsat forslag § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 623 af 18. september 1987 som ændret ved § 2 i lov  

 nr. 132 af 12. marts 1988, ændres i § 10, stk. 2, »26.200  

 kr.« til: »26.800 kr.« og »46.500 kr.« ændres til:  

 »47.500 kr.«.
§ 2 Loven har virkning fra og med indkomståret 1989.
Bemærkninger til lovforslaget Almindelige bemærkninger Lovforslaget går ud på at fastsætte nye grundbeløb for enlige og gifte  

 pensionisters personfradrag fra og med indkomståret 1989.
Lovforslaget betyder, at enlige pensionisters personfradrag stiger fra  

 48.400 kr. i 1988 til 51.400 kr. i 1989 eller med 3.000 kr. svarende til en  

 stigning på 6,2 pct.
Med de forventede sociale pensioner i 1989, herunder at  

 der udløses en dyrtidsportion med reguleringspristallet for januar 1989,  

 betyder det, at enlige pensionister uden andre indkomster end folkepensionens  

 grundbeløb + fuldt pensionstillæg ikke skal betale skat i 1989.
 Gifte pensionisters personfradrag foreslås reguleret procentvis  

 tilsvarende (6,2 pct.), således at denne gruppes personfradrag stiger fra  

 27.300 kr. i 1988 til 29.000 kr. i 1989 eller med 1.700 kr.
 Baggrunden for lovforslaget er, at den automatiske forhøjelse af  

 personfradragene fra 1988 til 1989, der følger af personskatteloven, ikke er  

 tilstrækkelig til at sikre skattefrihed som for 1987 og indeværende år for  

 enlige pensionister uden andre indtægter end den sociale pension.
 Reguleringsbestemmelserne i personskatteloven udløser et reguleringstal på  

 108,2 for 1989, hvis der ikke ved lovgivning er bestemt andet senest 1. juli  

 1988. Det betyder, at personfradrag og en række beløbsgrænser i  

 skattelovgivningen forhøjes med 4 pct. fra 1988 til 1989, jf. bilag 1.
 Med en forventet stigning i pensionen på 6,2 pct. er en forhøjelse af  

 enlige pensionisters personfradrag på 4 pct. ikke tilstrækkelig til at undgå,  

 at enlige pensionister uden ekstraindtægter skal betale skat af  

 folkepensionen.
 Lovforslaget omfatter ikke en forhøjelse af grundbeløbene for pensionister  

 efter sømandsskattelovens § 7, stk. 3, idet der senere vil blive fremsat  

 forslag om ophævelse af sømandsskatteordningen.
 Lovforslaget skønnes at medføre et provenutab i 1989 på ca. 370 mill. kr.  

 set i forhold til de personfradrag for pensionister, der fremkommer ved den  

 automatiske forhøjelse af reguleringstallet fra 104 i 1988 til 108,2 i 1989.
 Lovforslaget har ingen administrative konsekvenser.
Bemærkninger til de enkelte bestemmelser Til § 1 Forslaget til ændring af § 10, stk. 2, har til formål at forhøje  

 grundbeløbet for pensionisters personfradrag.
Efter gældende lovgivning er enlige pensionisters grundbeløb fastsat i  

 1987-niveau til 46.500 kr.
Dette grundbeløb foreslås forhøjet til 47.500 kr.
Gifte pensionisters 1987-grundbeløb er 26.200 kr.
Beløbet foreslås  

 forhøjet til 26.800 kr.
De foreslåede forhøjelser af pensionisternes personfradrag skal ses på  

 baggrund af, at pensionen (grundbeløb + pensionstillæg) i 1989 forventes at  

 blive 52.872 kr. for enlige og 50.880 kr. for gifte pensionister.
Det er  

 herved forudsat, at der udløses en dyrtidsportion i 1989 (januar).
 Personfradraget for enlige pensionister vil herefter blive 51.400 kr. og  

 for gifte pensionister 29.000 kr. i 1989 med et reguleringstal på 108,2.  

 Efter fradrag for 3 pct.'s-fradraget bliver den skattepligtige indkomst for  

 en enlig pensionist uden ekstraindtægter 51.286 kr. i 1989, således at den  

 skattepligtige indkomst kan rummes indenfor det foreslåede personfradrag på  

 51.400 kr.
En automatisk regulering af personfradragene på grundlag af et  

 reguleringstal på 108,2 ville have medført et personfradrag på 50.400 kr. for  

 en enlig pensionist og på 28.400 kr. for en gift pensionist.
Et grundbeløb på  

 50.400 kr. for enlige pensionister ville have udløst en skat på 457 kr. for  

 en pensionist uden ekstraindtægter under forudsætning af en skatteprocent på  

 51,6, som er skatteprocenten i en gennemsnitskommune i 1988 (de kommunale  

 skatteprocenter i 1989 kendes endnu ikke).
Til § 2 De forhøjede personfradrag for pensionister skal efter forslaget anvendes  

 fra og med indkomståret 1989.
Eksempler på lovforslagets virkning I nedenstående oversigt er vist, hvad skatten vil blive i 1989 for en  

 enlig pensionist med og uden ekstraindtægter og for et pensionistægtepar med  

 de foreslåede personfradrag.
 1) Til og med indkomståret 1988 ifølge gældende lovgivning.
 2) Fra og med indkomståret 1989 ifølge lovforslaget.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 623 af 18. september 1987, ændres i § 10, stk. 2,  

 »26.200 kr.« til: »26.800 kr.« og »46.500 kr.«  

 ændres til: »47.500 kr.«.
 § 10, stk. 1,. . . . .
Stk. 2. For personer, som ved udgangen af indkomståret opfylder  

 aldersbetingelsen efter lov om social pension for at modtage folkepension, er  

 personfradragets grundbeløb 26.200 kr.
Er den skattepligtige ved  

 indkomstårets udløb ikke samlevende med en ægtefælle, eller er ægteskabet  

 indgået i indkomstårets løb, udgør grundbeløbet dog 46.500 kr.
Disse  

 grundbeløb gælder også for personer, der modtager eller får forskud på  

 førtidspension eller modtager invaliditetsydelse med bistands- eller  

 plejetillæg.
