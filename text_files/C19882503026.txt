Kundgørelse for Forsvaret BESTEMMELSER for fribefordring af værnepligtigt personel m.fl.
 Frirejseordningens område.
 Nærværende kundgørelse fastsætter de nærmere bestemmelser for  

 fribefordring af værnepligtigt personel m.fl. således:
 Kapitel 2: Fribefordring af værnepligtigt personel m.fl.  

 (frirejseberettiget personel) i Danmark ved anvendelse af »Rejsekort for  

 værnepligtige«.
 Kapitel 3: Frirejsebehov i Danmark, som ikke er dækket af »Rejsekort  

 for værnepligtige«.
 Kapitel 4: Godtgørelse til værnepligtigt personel m.fl.  

 (frirejseberettiget personel), hvis hustru eller forældre har fast bopæl i  

 Grønland, på Færøerne eller i udlandet.
 Kapitel 5: Særlige bestemmelser.
 Bilag 1: Retningslinier for »Rejsekort for værnepligtige«.
 Bilag 2: Retningslinier for frirejseordningen med Bornholmstrafikken.
 Fribefordring af værnepligtigt personel  

 m.fl. i Danmark.
 1. Fribefordring af værnepligtigt personel m.fl.  

 foretages i henhold til Kundgørelse for Forsvaret B.21-1987, § 2, stk. 5, og  

 Kundgørelse for Forsvaret B.11-1987, § 8.
 2. Formål.
 Formålet med fribefordringen, der er en del af de naturalydelser, de  

 værnepligtige m.fl. indtil videre oppebærer som supplement til  

 værnepligtslønnen, er at skabe mulighed for på kollektiv basis at befordre de  

 værnepligtige m.fl. mellem tjenestested og bopæl.
Fribefordringsordningen er en strækningsbestemt ordning, der omfatter  

 rejsen mellem tjenestested og bopæl.
Ordningen er af praktiske og  

 administrative grunde i et vist omfang gjort generel.
Transport mellem  

 tjenestested og nærmeste jernbanestation/rutebilstation samt lokaltrafik med  

 busser m.v. i byområder er således principielt ikke omfattet af ordningen,  

 idet udgifterne til en sådan transport sidestilles med de udgifter, andre  

 ikke indkaldte har i forbindelse med deres daglige transport.
 3. Omfang.
 Når de pågældende rejser som enkeltrejsende uden at være under kommando,  

 er følgende personelgrupper omfattet af nærværende ordning  

 (frirejseberettiget personel):
 - Værnepligtigt menigt personel.
 - Konstabelelever i den første samlede elevtid.
 - Konstabler under 18 år.
- Værnepligtige korporaler, sergenter, underlæger, underdyrlæger,  

 undertandlæger og løjtnanter, - Reservelæger af 3. grad, reservedyrlæger af 3. grad og reservetandlæger  

 af 3. grad.
 4. Godkendelse og brug.
 Det af Forsvarsministeriet udarbejdede og i bilag 1 viste »Rejsekort  

 for værnepligtige«, indsat i venstre side af en DSB-mappe med tilhørende  

 stamkort, er i forbindelse med Militært Identitetskort ved aftaler mellem  

 Danske Statsbaner, Hovedstadsområdets Trafikselskab, Amtsrådsforeningen i  

 Danmark, Bornholmstrafikken og Jydsk Færgefart A/S godkendt som gyldig  

 rejsehjemmel for det i pkt. 3 nævnte personel.
 Rejsende skal på det kontrollerende personales forlangende forevise såvel  

 rejsekortet som Militært Identitetskort.
 Rejsekortet er kun til personligt brug og må ikke overdrages til andre.
 Attester og beviser, der eventuelt godtgør, at den pågældende er  

 frirejseberettiget, godtages ikke som midlertidig rejsehjemmel.
 5. Gyldighedsområdet.
 Gyldighedsområdet for »Rejsekort for værnepligtige« er fastsat  

 til:
a.
Samtlige jernbanestrækninger og indenlandske DSB færger.
b.
Samtlige bus- og rutebilruter, med undtagelse af de på frirejsekortet  

 anførte generelle og særlige begrænsninger.
c.
Jydsk Færgefart (Grenå-Hundested-linien).
d.
Bornholmstrafikkens ruter København-Rønne og Ystad-Rønne.
 ad a.
 Rejsekortet gælder til et ubegrænset antal rejser med alle til  

 personelbefordring bestemte tog og DSB færger.
Forudbestilling af plads i lyntog kan tidligst finde sted ugedagen før  

 rejsedagen.
Rejsekortet er ugyldigt, hvis pladsbillet til lyntog er bestilt  

 tidligere end tilladt.
Der må da købes billet til fuld pris.
 Pladsbilletter samt tilkøbsbilletter til befordring i højere vognklasse  

 løses for den rejsendes egen regning.
 Bagage kan indskrives mod normal takstmæssig betaling.
 ad b.
 Rejsekortet er gyldigt til et ubegrænset antal rejser med busser og  

 rutebiler i hele landet med undtagelse af den på kortets forside anførte  

 lokale zone- eller områdebegrænsning.
 Det skal dog bemærkes, at der i enkelte amter kan være busruter m.v., som  

 generelt ikke er omfattet af frirejsekortets gyldighedsområde, hvilket er  

 anført i indstikskortets pkt. 1 (se bilag 1). Godtgørelse for transport med  

 disse busruter følger de i kapitel 3 fastsatte retningslinier.
 Opmærksomheden henledes endvidere på, at rutebiler har en begrænset  

 transportkapacitet i sammenligning med tog- og skibsbefordring, og krav om  

 ekstrakørsel og doublering af ordinære ture med henblik på udflugter o.lign.  

 kan ikke forventes honoreret inden for rammerne af disse bestemmelser, med  

 mindre det pågældende selskab ved forudgående aftale har erklæret sig  

 indforstået hermed.
 ad c.
Rejsekortet er sammen med Jydsk Færgefarts kontrolbillet gyldig til  

 Grenå-Hundestedfærgen.
Kontrolbilletten udleveres mod forevisning af  

 rejsekortet og Militært Identitetskort.
 ad d.
Rejsekortet er sammen med Bornholmstrafikkens ID-kort og tilhørende billet  

 gyldig til trafikkens færgeruter Rønne-København, Ystad-Rønne.
ID-kort og  

 billetter udleveres ved tjenestestedernes foranstaltning til  

 frirejseberettiget personel, der er tjenstgørende på Bornholm, og som ikke  

 har bopæl på Bornholm, samt til frirejseberettiget personel, der er  

 tjenstgørende i det øvrige Danmark, og som har bopæl på Bornholm (se bilag  

 2).
 6. DSB-stamkort.
DSB-stamkort med mappe skal anskaffes af de frirejseberettigede selv, før  

 de møder ved forsvaret.
Kombinerede stamkort kan ikke anvendes.
 Udgiften til DSB-stamkortet og foto afholdes af den frirejseberettigede  

 selv.
 7. Udstedelse af rejsekort i forbindelse med indkaldelsen.
a.
Rejsekortene med påført - personnummer og navn, - personelforvaltende myndighed, - tjenestestedets navn og adresse, - eventuelle begrænsninger i kortets gyldighedsområde tilstilles de personelforvaltende myndigheder før mødedagen sammen med  

 stampapirer m.v.
b.
Udløbsdatoen påstemples af de personelforvaltende myndigheder efter  

 følgende retningslinier:
 For personel til pligtig tjeneste er udløbsdatoen den forventede  

 hjemsendelsesdato efter afslutningen af den første samlede uddannelse.
 For konstabelelever er udløbsdatoen det normale tidspunkt for overgang til  

 anden aflønningsform, der ikke berettiger til fribefordring.
 8. Udstedelse af nye rejsekort.
 Nye rejsekort udstedes af den personelforvaltende myndighed eller, efter  

 særlige bemyndigelse, tjenestestedet i følgende tilfælde:
a.
Når gyldighedsperioden forlænges som følge af - eftertjeneste/erstatningstjeneste, - tjeneste som »konstabel under 18 år«, - pligtig tjeneste ud over den første samlede uddannelse som følge af  

 senere optagelse på befalingsmandsskole med øvrige fra indkaldelsesholdet, - pligtig tjeneste ud over den første samlede uddannelse som følge af  

 udnævnelse/forventet udnævnelse til korporal, sergent, underlæge,  

 underdyrlæge, undertandlæge, løjtnant, reservelæge af 3. grad, reservedyrlæge  

 af 3. grad eller reservetandlæge af 3. grad, foranstalter den personelforvaltende myndighed et nyt rejsekort udstedt  

 med en ny udløbsdato påstemplet.
 For konstabler under 18 år forlænges gyldighedsperioden dog til udgangen  

 af den måned, hvor den pågældende fylder 18 år.
b.
Ved skift af tjenestested, hvor den frirejseberettigede må forventes at  

 gøre tjeneste på det nye tjenestested i den resterende del af den første  

 samlede uddannelse eller den resterende del af en forlænget gyldighedsperiode  

 (jf. pkt. a), udstedes et nyt rejsekort ved den nye personelforvaltende  

 myndigheds foranstaltning, eller - efter særlig bemyndigelse fra  

 Forsvarskommandoen - ved det nye tjenestesteds foranstaltning, påført de i  

 pkt. 7 anførte oplysninger.
 Såfremt varigheden af tjenesten på det nye tjenestested ikke vil strække  

 sig ud over to måneder inden udløbet af rejsekortets gyldighedsperiode,  

 udfærdiges ikke nyt rejsekort i denne anledning.
c.
Meddeler en frirejseberettiget, at hans rejsehjemmel er bortkommet,  

 skal tjenestestedet efter udløbet af en efterforskningsperiode på mindst 10  

 dage foranledige, at et nyt rejsekort udstedes til den pågældende.
 Samtidig skal tjenestestedet underrette DSB, Passagersalgskontoret,  

 Sølvgade 40, 1349 København K.
Indberetninger til DSB skal i muligt omfang indeholde oplysninger om - den pågældendes CPR-nr. og navn, - den pågældendes civile adresse, - rejsekortets nummer, - DSB stamkort nr. (abonnementsnummer), - gyldighedsdato, - hvornår kortet er mistet, - om den pågældendes identitetskort er mistet samtidig hermed, - om bortkomsten er sket i forbindelse med orlov, tjeneste eller  

 hjemsendelse, samt - omstændighederne i øvrigt.
 Det bør endvidere tages under overvejelse at indlede auditørundersøgelse i  

 sagen, især hvis den pågældende tillige meddeler, at hans militære  

 identitetskort er bortkommet.
 9. Inddragelse af rejsekort.
a.
På tidspunktet for hjemsendelse eller overgang til anden  

 aflønningsform, der ikke berettiger til fribefordring, skal tjenestestedet  

 inddrage »Rejsekort for værnepligtige«.
b.
Det ovenfor nævnte inddragelsestidspunkt kan indtræffe tidligere end  

 den på kortet stemplede udløbsdato.
Det gælder f.eks. for - frirejseberettigede, der hjemsendes midlertidigt, - frirejseberettigede, der hjemsendes før tiden efter fremstilling for en  

 bedømmelseskommission, - frirejseberettigede, der på grund af særlig tjenesteomgang måtte opnå  

 aflønning som officer af reserven før menige af det pågældende mødehold, - frirejseberettigede, der i henhold til pkt. 8.a. og b. skal have  

 ombyttet »Rejsekort for værnepligtige«, - frirejseberettigede, der administrativt hjemsendes »før tiden«  

 som følge af weekend, helligdage, ferieorlov o.lign.
c.
DSB-mappen med stamkort beholdes af kortindehaveren, idet kun  

 indstikskortet »Rejsekort for værnepligtige« inddrages og  

 tilintetgøres.
 10. Særlige kontrolforanstaltninger.
a.
Opbevaring af ikke udfyldte rejsekort, datostempler og andre til  

 rejsekortet fremstillede stempler sker ved de udstedende myndigheders  

 foranstaltning under iagttagelse af sikkerhedsforskrifter gældende for  

 klassifikationsgraden »Til Tjenestebrug«.
b.
Stamkort 2 påføres oplysning om datoen for udlevering, ombytning og  

 inddragelse af »Rejsekort for værnepligtige« samt det på kortets  

 forside i nederste højre hjørne påførte løbenummer.
c.
Tilintetgørelse af rejsekort, der inddrages i henhold til pkt. 9,  

 foretages af tjenestestedet, medens rejsekort for personel, der udgår af det  

 pågældende mødehold før mødedagen, eller som ikke giver møde, tilintetgøres  

 af den personelforvaltende myndighed.
 Tilintetgørelsesattest skal ikke udfærdiges.
Frirejsebehov i Danmark (- Grønland og  

 Færøerne), der ikke dækkes af »Rejsekort for værnepligtige«.
 1. Generelt.
Såfremt frirejseberettigedes faste bopæl her i landet ikke kan nås med de  

 i kapitel 2, pkt. 5, nævnte befordringsmidler, kan der ydes godtgørelse for  

 hele billetudgiften på billigste klasse til offentligt befordringsmiddel  

 (rutebil eller skib) mellem hjemstedet og nærmeste station, holdeplads eller  

 dampskibsekspedition, hvortil »Rejsekort for værnepligtige« er  

 gyldigt.
Der kan dog kun ydes sådan godtgørelse i tilfælde, hvor  

 billetudgiften har oversteget i alt 10 kr. for dobbeltrejse, med undtagelse  

 af udgifter til lokalbefordring (bybusser etc.) i byområder, der ikke vil  

 kunne godtgøres.
 Godtgørelse for befordringsudgifter til rejser på sådanne strækninger, der  

 ikke er omfattet af kortets gyldighedsområde, er baseret på anvendelse af  

 rabatkort.
 Udgifter ved brug af eget motorkøretøj i tilslutning til eller i stedet  

 for nærværende ordning kan ikke godtgøres.
 2. Retningslinier for godtgørelse.
a.
Den frirejseberettigede indkøber for egen regning et rabatkort til den  

 strækning, han efter ovenstående har adgang til at benytte.
Kortet forevises på tjenestestedet snarest efter købet med henblik på  

 godtgørelse af købsprisen.
Såfremt kortet forevises efter at have været  

 benyttet til mere en 2 rejser, kan godtgørelse ikke finde sted, med mindre  

 tjenestestedet finder, at omstændighederne taler herfor.
Ved forevisningen af kortet påføres dette tjenestestedets stempel, ligesom  

 det påses, at den frirejseberettigedes grad, personnummer og navn fremgår af  

 kortet.
Kortet er herefter personligt og kan kun anvendes mod samtidig  

 forevisning af rejsekort for værnepligtige.
b.
Udgifter til nyt kort kan godtgøres mod aflevering af det brugte kort.  

 Der kan dog højst godtgøres udgifter svarende til 20 dobbeltrejser pr. måned.  

 Opbrugte kort opbevares 1 år, hvorefter de tilintetgøres.
Der kan, når  

 forholdene taler herfor, ydes den frirejseberettigede forskud på godtgørelse  

 af første rabatkort.
 Tjenestestederne bør tilstræbe, at rabatkort er opbrugt ved hjemsendelsen,  

 samt at der ikke godtgøres kort, som ikke kan benyttes fuldt ud før  

 hjemsendelsen, jf. i øvrigt pkt. 3.
c.
Kort, der ved den frirejseberettigedes hjemsendelse etc. undtagelsesvis  

 ikke måtte være fuldt opbrugt, inddrages af tjenestestedet og indsendes til  

 vedkommende selskab, der herefter refunderer forsvaret værdien af de ikke  

 benyttede rejser.
 3. Enkelt- og dobbeltbilletter.
 Frirejseberettigede, der i henhold til pkt. 1 og 2 er berettigede til  

 godtgørelse for befordringsudgifter, kan, såfremt rejsen foretages med  

 selskaber, der ikke udsteder rabatkort, i stedet få godtgjort udgiften til  

 enkelt-/dobbeltbilletter, efter at rejsen er foretaget, mod aflevering af  

 dokumentation.
Godtgørelse til frirejseberettiget  

 personel, hvis hustru eller 1. Generelt.
 Til frirejseberettiget personel, hvis hustru eller forældre har fast bopæl  

 i Grønland, på Færøerne eller i udlandet, kan der i forbindelse med orlov og  

 rejsetilladelse ydes tilskud til afholdelse af udgiften ved køb af  

 rejsehjemmel til hjemstedet og tilbage efter følgende regler:
a.
Frihed og rejsetilladelse meddeles i henhold til de herfor almindeligt  

 gældende regler, og der må i rejsens anledning ikke gives den  

 frirejseberettigede orlov, ferie eller anden form for frihed i et sådant  

 omfang, at det samlede antal fridage, der normalt tilkommer den pågældende,  

 herved overskrides.
b.
Forsvarets tilskud fastsættes i hvert enkelt tilfælde til halvdelen af  

 billetudgiften til billigste klasse med offentlige befordringsmidler, idet  

 dog den del af rejsen, der eventuelt tilbagelægges her i landet, ikke skal  

 indgå i tilskuddets beregning, men finde sted efter de almindelige regler for  

 fribefordring med »Rejsekort for værnepligtige« som rejsehjemmel.
 2. Den maksimale størrelse og antallet af tilskud.
a.
Ved rejser til udlandet anvendes jernbane og/eller ruteskib, og der kan  

 ydes tilskud til een rejse i hver kalendermåned i den tid den pågældende er  

 frirejseberettiget, med halvdelen af billetudgiften, dog højst 300 kr. pr.  

 rejse (tur/retur).
 Overførelse af ubenyttede tilskud i en eller flere måneder til de  

 efterfølgende måneder eller forlods udbetaling af tilskud for følgende  

 måneder kan ikke finde sted.
b.
Ved rejser til Grønland og Færøerne anvendes rutefly og/eller ruteskib,  

 og der vil kun kunne ydes tilskud med indtil halvdelen af billetudgiften pr.  

 rejse (tur/retur).
I løbet af den første samlede uddannelsestid vil der til den enkelte  

 maksimalt kunne ydes et beløb svarende til 300 kr. gange det antal måneder,  

 som denne uddannelsestid måtte forventes at vare, regnet fra  

 indkaldelsesdatoen.
Perioder med fravær fra tjenesten, der normalt vil  

 medføre erstatningstjeneste/eftertjeneste, medregnes ikke i opgørelsen,  

 såfremt fraværet falder før eller i tilslutning til tilskudsrejsen.
Når retten til fribefordring forlænges ud over den første samlede  

 uddannelsestid af de samme årsager, som det fremgår af kapitel 2, pkt. 8.a.,  

 kan der i løbet af denne periode ligeledes ydes et tilskud på maksimalt 300  

 kr. gange det antal måneder, den pågældende påregnes at være berettiget til  

 fribefordring, regnet fra datoen for indledningen af den  

 »forlængede« tjeneste.
Ubebyttede tilskud fra den første samlede  

 uddannelse kan overføres, såfremt den efterfølgende tjeneste med ret til  

 denne form for fribefordring ligger i direkte forlængelse heraf.
 Når den frirejseberettigede hjemsendes midlertidigt, hvad enten dette sker  

 efter ansøgning, uansøgt eller som følge af særlig tjenesteomgang, kan  

 ubrugte tilskud ikke overføres til/ved indkaldelse til aftjening af  

 resterende tjeneste.
 Såfremt forældre eller hustru først tager fast bopæl i Grønland eller på  

 Færøerne under den frirejseberettigedes tjeneste, beregnes det maksimale  

 tilskud ud fra fraflytningsdatoen.
c.
Afregning skal normalt finde sted ved, at den pågældende, forinden  

 rejsehjemmel indkøbes ved tjenestestedets (den regnskabspligtige myndigheds)  

 foranstaltning, indbetaler sin andel af billetudgiften (50 pct. eller mere).
 Har den pågældende forlods afholdt hele billetudgiften, kan tilskud i  

 henhold til foranstående dog udbetales mod aflevering af dokumentation for  

 den stedfundne rejse (anvendt rejsehjemmel).
 Særlige bestemmelser.
 1. Indkaldelse og hjemsendelse m.v. herunder mønstringer og  

  genindkaldelser.
 Personer, der møder til eller hjemsendes fra værnepligtstjeneste eller  

 anden tjeneste, der sidestilles hermed, har ret til fri befordring fra  

 hjemstedet her i landet (sydlige Danmark) til mødestedet og omvendt efter  

 nedenstående regler:
a.
Som rejsehjemmel anvendes den forud for indkaldelsen tilsendte  

 indkaldelsesordre, eller det i forbindelse med hjemsendelsen udleverede  

 hjemsendelsespas.
b.
Rejsehjemlen giver adgang til fribefordring til de i kapitel 2, pkt.  

 5.a. og b., nævnte befordringsmidler, med de herfor gældende regler, når den  

 indkaldte/hjemsendte rejser uden afbrydelse til den station eller  

 busholdeplads, der ligger nærmest mødestedet/hjemstedet.
 Rejsehjemlen giver adgang til at medtage bagage/rejsegods efter de herfor  

 gældende regler, men ligesom for plads- og tilkøbsbbilletter for den  

 rejsendes egen regning.
c.
Rejsehjemlen kan anvendes på indkaldelsesdagen/hjemsendelsesdagen og  

 indtil 2 døgn forinden/efter.
d.
Såfremt den station eller holdeplads, der ligger nærmest  

 mødestedet/hjemstedet, ikke kan nås med de i kapitel 2, pkt. 5.a. og b.,  

 nævnte befordringsmidler, og idet disse fortrinsvis skal benyttes, kan rejsen  

 foretages ved brug af de på indkaldelsesordren vedhæftede eller på  

 hjemrejsepasset påklæbede tillægsbilletter således:
 - Tillægsbilletterne på indkaldelsesordren gøres forud for udstedelsen  

 personlige ved, at forsvaret påfører den indkaldtes personnummer og  

 indkaldelsessted. »Til og fra«-rubrikken udfyldes af den rejsende  

 selv.
- Hjemsendelsespasset - i udfyldt stand, men uden tillægsbilletter -  

 tilstilles tjenestestederne.
Disse foranlediger efter behov  

 tillægsbilletterne udfyldt med personnummer, navn samt afrejsested og  

 ankomststed for den (de) strækning(er), som hjemsendelsespasset alene ikke er  

 gyldig rejsehjemmel til, idet der udfærdiges en tillægsbillet for hver af  

 disse strækninger.
Tjenestestedet påstempler den hjemsendende myndigheds navn  

 og adresse og påklæber tillægsbilletten på hjemsendelsespasset.
 2. Udlandet, Grønland og Færøerne.
Rejseudgifter ved indkaldelse til og hjemsendelse fra almindelig og  

 »frivillig« værnepligt (uden kontraktlig binding) for  

 værnepligtige, der har - taget midlertidigt ophold i udlandet, i Grønland eller på Færøerne,  

 f.eks. som følge af ferie, arbejde o.lign., - søfartsbog og sejler på udenrigsfart eller på Grønland og Færøerne, - et varigt tilhørsforhold til et af ovennævnte steder, og som efter  

 afsluttet uddannelse inden indkaldelsestidspunktet er taget tilbage til  

 hjemstedet, godtgøres normalt ikke.
 Eventuel indstilling om refusion af rejseudgifter fremsendes til  

 Forsvarskommandoen.
 3. Opgørelse over antallet af frirejseberettigede m.v.
 Til brug i forbindelse med den endelige afregning med DSB, HT og  

 Amtsrådsforeningen i Danmark m.fl. fremsender Forsvarskommandoen inden  

 udgangen af hvert kalenderår til Forsvarsministeriet en samlet oversigt over  

 det gennemsnitlige antal kasernerede frirejseberettigede værnepligtige m.fl.  

 inden for de enkelte amter i det pågældende år.
 2. Kundgørelse for Forsvaret B.1-1983 ophæves.
 P.M.V.
 E.B.
Ole Buch FMN 6.kt.87-8132-4 Bilag 1 til KFF B. 7-1988.
RETNINGSLINIER for »Rejsekort for værnepligtige«.
 1. Rejsekort for værnepligtige' er af  

 forsvarsministeriet, de Danske Statsbaner, Amtsrådsforeningen i Danmark m.fl.  

 godkendt med det nedenfor viste udseende.
 Rejsekortet er tillige godkendt af civilforsvarsstyrelsen, og anvendes  

 desuden af værnepligtige under indenrigsministeriet.
 2. Udseende.
a.
Generelt.
Rejsekortet er på hvid bund, med sort tryk.
Feltet mærket  

 »Gyldig til og med« er med grøn bundfarve.
b.
Side 4 og forside:
 3. Kortets trykte tekst . (Herunder de generelle begrænsninger).
a.
Side 2:
1. Kortet er til omstående udløbsdato gyldig til et  

 ubegrænset antal rejser til - samtlige danske jernbanestrækninger, - samtlige indenlandske DSB færger, - Jydsk Færgefart (Grenå-Hundested-linien), - busser under fælleskommunale trafikselskaber m.v.
Eventuelle  

 begrænsninger er anført på kortets forside.
Ved Fyns og Århus amt gælder  

 kortet dog alene den regionale bustrafik, - busser under Hovedstadsområdets Trafikselskab, bortset fra rejser i  

 takstzonerne 01, 02 og 03.
 Om kortets gyldighed iøvrigt kan oplysninger indhentes hos Deres  

 tjenestested.
 2. Kortet er gyldigt til 2. klasse.
 3. Kortet må kun benyttes af den, på hvis navn det  

 lyder.
 4. Nummeret på indstikskortet og stamkortet skal være  

 enslydende.
 5. Misbruges kortet, inddrages det.
 6. Pladsbilletter til lyntog, intercitytog m.v. samt  

 tilkøbsbilletter til 1. klasse købes for passagerens egen regning.
 Forudbestilling af plads i lyntog må tidligst finde sted ugedagen før  

 rejsedagen.
 Forudbestilling af plads i andre tog kan finde sted fra 2 måneder før  

 rejsedagen.
Forevises der i et lyntog (sammen med rejsekort for værnepligtige) en  

 pladsbillet, der er bestilt tidligere end uge- b.
Side 3:
 dagen før rejsedagen, er rejsekortet ugyldigt, og der skal da i toget  

 købes billet efter de almindelige bestemmelser.
 7. Bagage kan indskrives efter de gældende regler.
 8. Rejsekortet med tilhørende DSB-stamkort indsat i  

 DSB-kortmappe er gyldigt kort i forbindelse med særligt legitimationskort  

 (ID-kort), der på det kontrollerende personales forlangende skal forevises.
 Kortet er gyldigt til og med den påstemplede udløbsdato, dog ikke ud over  

 tidspunktet for hjemsendelse eller overgang til en aflønningsform, hvor  

 retten til fribefordring bortfalder, og hvor kortet skal afleveres til  

 tjenestestedet.
9. Mister De rejsekortet, skal De snarest underrette  

 Deres tjenestested, der efter en efterforskningsperiode på 10 dage kan  

 foranledige et erstatningskort udstedt.
Attester, der godtgør, at De er  

 frirejseberettiget, godtages ikke som billet.
De vil derfor blive afkrævet  

 billet efter de almindelige bestemmelser, såfremt en sådan attest forevises.
 De bør altid opbevare Deres rejsekort omhyggeligt.
c.
Side 4:
 10. frirejseberettiget personel har, hvad enten rejsen  

 foretages i uniform eller civil påklædning, samme pligt som øvrige passagerer  

 til at rette sig efter de i befordringsbestemmelserne m.v. fastsatte  

 foreskrifter.
 De frirejseberettigede skal således uden tøven eller indsigelse rette sig  

 efter det kontrollerende personales anvisninger og må på ingen måde søge at  

 hindre personalet i at udføre dets tjenstlige pligter.
 Frirejseberettiget personel, der ofte optræder i meget stort antal, bør  

 iøvrigt vise særligt hensyn til andre passagerer.
 Dette bør ske således:
- ved behersket optræden, - ved at give plads for passagerer, der på grund af alder eller  

 helbredstilstand har behov for siddeplads, - ved kun at optage een plads pr. person, - ved at undgå støjende adfærd eller anden optræden, der kan være til gene  

 for andre passagerer.
 Overtrædelse af de for fribefordring fastsatte bestemmelser  medfører  

 strafansvar.
 4. Kortets øvrige tekst.
a.
Generelt.
Den tekst, som tjenestestederne modtager kortet med, vil være  

 udskrevet med EDB (EDB-tekst). Når personelforvaltende myndigheder eller  

 tjenestesteder udsteder nye kort, skal teksten, med mindre andet er  

 foreskrevet nedenfor, påføres med maskine ved anvendelse af store typer  

 (VERSALIER) eller ved brug af tilsvarende stempel.
b.
DSB-nr.
Stamkortets abonnementsnummer, der overføres til rejsekortet af  

 tjenestestedet, påføres med raderfast kuglepen.
Der må ikke rettes i dette  

 nummer.
c.
Personnummer og navn påføres rejsekortet i to linier i det åbne felt  

 under teksten »Nogle vigtige oplysninger se følgende sider«, med  

 personnummeret alene i øverste linie, og navnet i nederste med efternavnet  

 først og herefter fornavn eller forbogstaver.
d.
Gyldig til og med.
Påføres af den personelforvaltende myndighed, med  

 datostempel svarende til det af DSB anvendte.
e.
Eventuelle begrænsninger i brug af fælleskommunale  trafikselskabers  

 busser.
Det til det enkelte tjenestested knyttede lokalområde, hvortil  

 rejsekortet ikke er gyldigt, påføres i to linier med amtets navn i øverste og  

 zone- eller rutenumrene i nederste linie.
Kort, der udleveres til personel,  

 der gør tjeneste ved tjenestesteder, hvortil der kun er knyttet de generelle  

 begrænsninger, påføres teksten:
INGEN YDERLIGERE BEGRÆNSNINGER.
f.
Mødedato.
Den dato, den pågældende indehaver af kortet er indkaldt,  

 uanset kortets gyldighedsperiode forlænges.
Dog gælder, at for personel, der  

 hjemsendes midlertidigt, anvendes den dato, hvor kortindehaveren sidst er  

 indkaldt.
 Datoen påføres udelukkende ved brug af tal i rækkefølgen dag, måned, år  

 med to cifre til hver (f.eks. 13.september 1982: 13 09 82).
g.
Nr.
Dette nummer er fortløbende fra 00001 til 99999 og vil på kort  

 udstedt i forbindelse med indkaldelsen være udskrevet på EDB, medens kort,  

 der udstedes af tjenestestederne, vil have nummeret påtrykt.
Nummeret  

 overføres til stamkort 2.
h.
Personelforvaltende myndighed og adresse/garnison påføres side 4  

 nederst i tre linier således:
 (1) Personelforvaltende myndighed påføres i øverste linie med den normale  

 godkendte forkortelse.
(2) Tjenestestedets navn påføres i midterste linie og skrives fuldt ud,  

 idet arten af tjenestested kan forkortes af pladshensyn (f.eks.
KAS, FLS,  

 FSN).
 (3) Adresse/garnison påføres i nederste linie med navnet på den by eller  

 lokalitet, hvortil tjenestestedet er knyttet og skrives fuldt ud.
i.
Kodenummer.
Nederst på side 4 vil på de rejsekort, der udskrives  

 centralt på EDB, og tilsendes tjenestestederne kunne ses et nummer og en  

 forkortelse (myndighedskode). Dette anvendes ved distributionen af  

 rejsekortene og skal ikke overføres til kort udstedt ved personelforvaltende  

 myndigheder eller tjenestesteder.
Bilag 2 til KFF B.7-1988 RETNINGSLINIER for frirejseordningen med Bornholmstrafikken.
 Frirejseordningen med Bornholmstrafikken omfatter en rejseordning gældende  

 for Bornholmstrafikken, ruterne Rønne-København og Rønne-Ystad.
 Frirejseordningen gælder for værnepligtigt personel m.fl.
 1. Omfang.
 Rejseordningen omfatter frirejseberettiget personel, der er tjenstgørende  

 på Bornholm, og som ikke har bopæl på Bornholm, samt frirejseberettiget  

 personel, der er tjenstgørende i det øvrige Danmark, og som har bopæl på  

 Bornholm.
 2. Rejseordning.
 Rejseordningen er udarbejdet under hensyntagen til den ved  

 Bornholmstrafikken gældende ID-kort ordning med 50 pct. rabat på 2. kl.  

 billetter samt forsvarets særlige forhold.
 3. Anskaffelse af særligt ID-kort.
 På Bornholm:
Tjenestestederne på Bornholm indkøber mod kontant de særlige ID-kort ved  

 Bornholmstrafikkens ekspedition i Rønne.
Med rekvisitionen skal følge en  

 liste visende navn og DSB stamkortnummer (abonnementskortnummer) for de  

 personer, for hvilke ID-kort ønskes udstedt.
ID-kortet underskrives af den  

 pågældende og indsættes i omslaget til DSB-rejsekortet.
ID-kortet er uden  

 billede og er kun gyldigt, når det er indsat i DSB-rejsekortet.
 I det øvrige Danmark:
 På tjenestesteder uden for Bornholm kan frirejseberettiget personel,  

 bosiddende på Bornholm, mod forevisning af DSB-rejsekort selv indkøbe  

 ID-kortet og få det refunderet ved tjenestestedet.
 4. Billetter.
 På Bornholm:
Tjenestestederne rekvirerer uge- eller månedsvis det nødvendige antal  

 billetter ved Bornholmstrafikkens ekspedition i Rønne.
Billetterne udleveres  

 ved tjenestestedernes foranstaltning til det frirejseberettigede personel.
 I det øvrige Danmark:
 På tjenestesteder uden for Bornholm kan frirejseberettiget personel,  

 bosiddende på Bornholm, selv indkøbe billetterne og få dem refunderet ved  

 tjenestestedet.
 5. Regnskabsbestemmelser.
 ID-kort:
 ID-kortet indkøbes ved tjenestestedets foranstaltning og betales kontant  

 ved indkøbet.
 Kortet udleveres mod kvittering fra den pågældende.
 Billetter:
 Tjenestestedet rekvirerer ved Bornholmstrafikken uge- eller månedsvis det  

 nødvendige antal billetter.
 Billetten udleveres mod kvittering fra den pågældende.
 Tjenestestederne foretager kontant eller efter aftale med  

 Bornholmstrafikken afregning for antal rekvirerede billetter.
 6. Øvrige forhold.
 For indehavere af det særlige ID-kort gælder samme befordringsbestemmelser  

 som for indehavere af Bornholmstrafikkens almindelige ID-kort.
