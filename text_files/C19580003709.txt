(Til de skattelignende myndigheder og  

 amtsligningsinspektoraterne m.v.) I henhold til § 2 i lovbekendtgørelse nr. 291 af 14. december 1957 om  

 investeringsfonds kan henlæggelse til investeringsfonds foretages af de der  

 nævnte skattepligtige, som driver selvstændig erhvervsvirksomhed.
Hvor flere  

 skattepligtige driver erhvervsvirksomhed i forening, skal henlæggelse og  

 indskud på konto for investeringsfond i banker eller sparekasser foretages  

 særskilt for de enkelte skattepligtige.
Henlæggelsen og indskuddet kan for så  

 vidt angår overskuddet af den fælles virksomhed for de enkelte deltagere som  

 anført i punkt 4 i skattedepartementets cirkulære af 10. januar 1958 om  

 investeringsfonds alene beregnes på grundlag af de pågældendes andele i dette  

 overskud.
 Det påhviler de skattelignende myndigheder at påse, at der, hvor flere  

 skattepligtige driver erhvervsvirksomhed i forening, alene indrømmes den  

 enkelte skattepligtige fradrag for henlæggelse til investeringsfond i forhold  

 til dennes andel i virksomhedens overskud, og at der foreligger behørig  

 attest for indskud på konto for investeringsfond for hver enkelt  

 skattepligtig, der har foretaget sådan henlæggelse.
Der er efter foreliggende oplysninger forekommet tilfælde, hvor flere  

 skattepligtige, der driver erhvervsvirksomhed i forening, i strid med det  

 foran anførte har foretaget henlæggelse og indskud på konto for  

 investeringsfond under et, således at betingelserne for at indrømme fradrag  

 for henlæggelse ikke er opfyldt.
Man har imidlertid fundet det rimeligt, at  

 der for så vidt angår henlæggelser foretaget i det til grund for skatteåret  

 1958-59 liggende indkomstår gives de skattepligtige adgang til at berigtige  

 sådanne fejl ved en opdeling af den foretagne henlæggelse og af indskud på  

 konto for investeringsfond.
 Med hensyn til opdelingen af indskud på konto for investeringsfond har man  

 med pengeinstitutterne truffet følgende aftale om fremgangsmåden:
De skattelignende myndigheder tilbageleverer den af bank eller sparekasse  

 udstedte attest for investeringsfondsindskud med den tilhørende genpart  

 (blanket A og B). Mod indlevering af attesten og genparten tilligemed med af  

 pengeinstituttet afgivne kvittering for indbetalingen (blanket D) foretager  

 vedkommende pengeinstitut fordeling af kontoens indestående og afgiver nye  

 attester med genparter til hver af de skattepligtige for deres del af det  

 opdelte indskud.
Som dato for indbetalingen anføres på disse blanketter den  

 dag, den første indbetaling blev foretaget.
 Skattedepartementet, den 18. marts 1958.
Hans P.
Gøtrik.
 / Arne Kofoed.
