 I henhold til lov om fremgangsmåden ved ekspropriation vedrørende fast  

 ejendom § 13. stk. 2, fremsendes hermed meddelelse nr. 021: Retningslinier  

 for samarbejdet mellem anlægsmyndighed og Landbrugsministeriet vedrørende de  

 jordbrugsmæssige forhold ved hovedlandevejsanlæg.
 Meddelelse nr. 021 er godkendt af gruppen vedrørende eventuel  

 rationalisering af sagsbehandling inden for samarbejdsaftalen om bestyrelse  

 af hovedlandeveje.
 Yderligere eksemplarer vil kunne rekvireres ved henvendelse til:
Vejdirektoratet Anlægs-og driftsområdet Sagskoordinationskontoret Postbox 2169 1016 København K.
 Tlf.: (01) 11 33 38.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
Postadresse Vejdirektoratet Havnegade 23 Postboks 2169 DK - 1016 København K Kontoradresse Havnegade 23 København Telefon Postgiro 7 09 40 00 Administrative og tekniske retningslinier for sagsbehandling i henhold til  

 samarbejdsaftalen om bestyrelsen af hovedlandevejene.
 Meddelelse nr. 021.
 Retningslinier for samarbejdet mellem anlægsmyndighed og  

 Landbrugsministeriet vedrørende de jordbrugsmæssige forhold ved  

 hovedlandevejsanlæg.
 1. Generelt .
 I forbindelse med planlægning, projektering og anlæg af hovedlandeveje er  

 det gennem lovgivningen m.v. pålagt anlægsmyndigheden at forhandle med andre  

 myndigheder om en lang række forhold, som har betydning for anlæggets  

 udformning og placering i landskabet.
 2. Landbrugsmæssige forhold .
 I de tilfælde, hvor ekspropriationerne til et hovedlandsvejsanlæg  

 foretages efter reglerne i lov nr. 186 af 4. juni 1964 om fremgangsmåden ved  

 ekspropriation vedrørende fast ejendom, som ændret ved lov nr. 224 af 27. maj  

 1981, er det i lovens § 13 stk. 2 pålagt anlægsmyndigheden at indhente en  

 udtalelse fra Landbrugsministeriet i de tilfælde, hvor anlægget er beliggende  

 i landzone.
 Som følge heraf samt lovens § 15 stk. 5, hvorefter  

 jordfordelingssekretariatet kan udarbejde forslag til en jordfordelingsplan,  

 må det forudsættes, at anlægsmyndigheden stiller visse projektforudsætninger  

 til rådighed for Landbrugsministeriet.
 Om det heraf følgende samarbejde er der nærmere redegjort for i vedlagte  

 »Retningslinier for samarbejdet mellem anlægsmyndighed og  

 Landbrugsministeriet vedrørende de jordbrugsmæssige forhold ved  

 hovedlandevejsanlæg«.
 3. Forholdet til andre sektorer .
 Det understreges, at inddragelse af landbrugsjord i landzone til  

 hovedlandsvejsformål, sker på baggrund af en samlet afvejning af de  

 arealinteresser m.v., der har berøring med og betydning for anlægget.
 Det forudsættes derfor, at vedlagte retningslinier senere vil blive  

 indarbejdet i en samlet redegørelse for de vilkår, som er gældende for større  

 hovedlandevejsarbejder.
 P.D.V.
Aage Andersen Vejdirektoratet Bilag til meddelelse nr. 021 Retningslinier for samarbejdet mellem anlægsmyndighed og  

  Landbrugsministeriet vedrørende de jordbrugsmæssige forhold ved  

 hovedlandevejsanlæg Anlægs- og driftsområdet 1981 Indledning På mødet den 11. januar 1980 vedtog »Gruppen vedrørende eventuel  

 rationalisering af sagsbehandling inden for samarbejdsaftalen om bestyrelse  

 af hovedlandeveje« at nedsætte en arbejdsgruppe med følgende  

 kommissorium:
»Med henblik på at opnå en hensigtsmæssig jordfordeling samt at  

 minimere arealressourceforbruget i forbindelse med anlæg af hovedlandeveje  

 anmodes gruppen om at udarbejde retningslinjer, eventuelt i form af et  

 kommenteret procesdiagram, vedrørende samarbejdet mellem anlægsmyndigheden og  

 Landbrugsministeriet«.
I øvrigt henvises til den senere vedtagne lov nr.  

 244 af 27. maj 1981 om ændring af lov om fremgangsmåden ved ekspropriation  

 vedrørende fast ejendom.
 Arbejdsgruppen fik følgende sammensætning:
Fuldmægtig Kn.
Aavang Jensen, Landbrugsministeriet Landinspektør P.A.
Iversen, Jordfordelingssekretariatet Landinspektør H.
Niemann, Storstrøms amtskommune Ingeniør C.
Dixen Pedersen (sekretær), Vejdirektoratet Landinspektør H.
Jespersen (formand), Vejdirektoratet.
 Arbejdsgruppen har som grundlag for sit arbejde anvendt følgende opdeling  

 af forberedelsesproceduren for et vejanlæg:
1. Forprojektering (planlægning) 2. Skitseprojektering 3. Detailprojektering Forprojekteringen udføres normalt på kort i 1:100000 og 1:25000 og  

 afsluttes med fastlæggelse af een korridor. (For større hovedlandevejsanlæg  

 afsluttes forprojektet med udarbejdelse af forslag til projekteringslov).
 Skitseprojekteringen udføres normalt på kort i 1:4000 og afsluttes med  

 fastlæggelse af vejlinjen og geometriske hoveddata. (For større  

 hovedlandevejsanlæg afsluttes skitseprojektet med udarbejdelse af forslag til  

 anlægslov).
 For- og skitseprojektering vil især for mindre vejanlæg ofte blive slået  

 sammen til een fase.
 Retningslinjerne vil i sådanne tilfælde kunne anvendes ved mindre  

 redaktionelle ændringer.
 Detailprojekteringen udføres normalt på kort i 1:1000 og afsluttes med  

 udarbejdelse af ekspropriations- og udbudsmateriale.
 De 3 faser er i det følgende opdelt i de aktiviteter, der anbefales  

 gennemført med henblik på projektets forelæggelse for Landbrugsministeriet.
1. Forprojektering 1.1 Orientering gennem dagspressen I forbindelse med opstarten af et projekt udsendes i visse tilfælde en  

 pressemeddelelse om baggrunden for arbejdets igangsætning.
 1.1.1 En presseomtale af et nyt vejprojekt medfører ofte henvendelser fra  

 beboerne i området til jordfordelingsmyndighederne, hvorfor man samtidig med  

 orienteringen af pressen bør sende en kopi af pressemeddelelsen til  

 Landbrugsministeriet.
1.2 Valg af geografisk område 1.2.1 I fortsættelse af den nøjere afgrænsning af det geografiske område,  

 der skal inddrages i projekteringen, rekvireres basisdatakort i 1:50000 og  

 arealtypekort i 1:25000 (A-kort) fra Landbrugsministeriet, Arealdatakontoret,  

 Enghavevej 2, 7100 Vejle, tlf. 05 - 83 23 44.
1.3 Undersøgelse af korridorer Umiddelbart efter at man har foretaget en registrering af mulige  

 korridorer for vejanlægget, indhentes forskellige oplysninger af betydning  

 for prioriteringen af korridorerne, bl.a. indhentes oplysninger om landbrugs-  

 og gartneriejendommene samt jordkvaliteten omkring de udpegede korridorer.
1.3.1 Oplysningerne om ejendommes størrelse og vurdering indhentes på  

 kommunernes ejendomskontorer og registreres normalt på kort i 1.10000  

 (Matrikeldirektoratets oversigtskort.
Hvor sådanne ikke findes, anvendes  

 nedfotograferede matrikelkort (TA-kort eller opfotograferede 4 cm-kort).
 1.3.2 Til brug for sammenligning af de forskellige korridorers  

 arealressourceforbrug tilrådes det at lade Arealdatakontoret udtegne kort i  

 det målforhold, som skønnes mest velegnet i den konkrete sag (1:25000 -  

 1:10000) samt lade kontoret foretage en sammenlignende beregning af  

 arealressourceforbruget for de enkelte korridorer.
 Det anbefales, at man tillige indhenter oplysninger ved den pågældende  

 amtskommune vedrørende de regionplan- og sektorplanmæssige forhold, som kan  

 have betydning for bedømmelsen af jordkvalitet og arealressourceforbruget for  

 de enkelte korridorer.
1.4 Valg af korridor På grundlag af indhentede og registrerede oplysninger om fredninger,  

 planlægningsmæssige forhold, geologiske forhold, miljømæssige og  

 landbrugsmæssige forhold m.v. vurderes de mulige korridorer med henblik på en  

 prioritering af disse.
 1.4.1 Den under pkt. 1.3 beskrevne registrering og vurdering danner  

 grundlag for en forhandling med de berørte myndigheder med det formål, gennem  

 en afvejning af de fremkomne synspunkter, at foretage et korridorvalg.
 Til brug for Landbrugsministeriets bedømmelse af sagen fremsendes kopi af  

 det under pkt. 1.3.1 nævnte kort over ejendomsregistrering samt de under pkt.  

 1.3.2 nævnte beregninger af arealressourceforbrug.
2.1 Undersøgelse af tracemuligheder Inden for den valgte korridor udarbejdes forslag til traceer under  

 hensyntagen til de registrerede og vægtede bindinger.
 2.1.1 Som beskrevet under pkt. 1.4.1 genoptages forhandlingerne med de  

 berørte myndigheder, herunder Landbrugsministeriet, som på grundlag af  

 fremsendt kortmateriale i 1:4000 med ejendomsregistrering og  

 tracemulighederne foretager en vurdering af, hvilken trace, der bedst  

 tilgodeser de landbrugsmæssige forhold.
2.2 Valg af trace På grundlag af de berørte myndigheders bedømmelse af tracemulighederne  

 foretages en afvejning af synspunkterne med efterfølgende valg af trace.
2.3 Besigtigelsesforretning På grundlag af Landbrugsministeriets udtalelse og eventuelle forslag til  

 jordfordelingsplan, som skitsemæssigt redegør for jordomlægninger i  

 forbindelse med vejanlægget, træffer vedkommende ekspropriationskommission  

 beslutning om, i hvilket omfang der skal gennemføres jordfordeling i  

 forbindelse med det planlagte vejanlæg.
 2.3.1 Såfremt der træffes beslutning om, at der skal gennemføres  

 jordfordeling, udarbejder jordfordelingssekretariatet jordfordelingsplanen.
 På grundlag af sekretariatets forhandlinger med de berørte lodsejere,  

 afgiver disse skriftlige tilbud til kommissionen om jordomlægningerne, idet  

 bemærkes, at de økonomiske forhold først forhandles med  

 ekspropriationskommissionen ved ekspropriationsforretningen.
 I forbindelse med igangsættelse af jordfordelingsarbejdet fastlægges de  

 tidsmæssige og tekniske bindinger samt aftales, om der er behov for, at  

 anlægsmyndigheden stiller medhjælp til rådighed for gennemførelsen af  

 jordfordelingsarbejdet.
 Jordfordelingsplanen forelægges herefter for ekspropriationskommissionen  

 til godkendelse ved detailbesigtigelsesforretningen.
3. Detailprojektering 3.1 Udarbejdelse af ekspropriationsmateriale 3.2 Ekspropriationsforretning 3.1 Udarbejdelse af ekspropriationsmateriale Den vedtagne jordfordelingsplan indarbejdes af anlægsmyndigheden i  

 ekspropriationsmaterialet (fortegnelse og ekspropriationsplan).
3.2 Ekspropriationsforretning Det anbefales, at Landbrugsministeriet deltager i forretningen.
