1. INDLEDNING Amtskommunerne samt Københavns og Frederiksberg kommuner skal ifølge § 7,  

 stk. 2, i lov om svangerskabshygiejne og fødselshjælp, jfr. lovbekendtgørelse  

 nr. 431 af 3. september 1975, udarbejde planer for de forebyggende  

 helbredsundersøgelser og for fødselshjælpen samt revidere disse planer i det  

 omfang, udviklingen gør det påkrævet.
Ifølge lovens § 7, stk. 1, udfærdiger indenrigsministeriet efter  

 forhandling med sygehusrådet vejledende retningslinier for tilrettelæggelsen  

 af forebyggende undersøgelser i anledning af svangerskab samt af  

 fødselshjælp.
Sådanne retningslinier er indeholdt i indenrigsministeriets  

 cirkulære nr. 53 af 23. marts 1973 om vejledende retningslinier om  

 svangerskabshygiejne og fødselshjælp.
Det er i de vejledende retningslinier i afsnit VI om planernes indsendelse  

 til godkendelse anført, at planlægningen af svangerskabshygiejnen og  

 fødselshjælpen bør dække en 15-årig periode, og at de første 5 år af den  

 15-årige planlægningsperiode bør udarbejdes med betydelig detaljerethed,  

 således at der gives fyldige redegørelser for planlægningens forudsætninger  

 og forventede konsekvenser.
Der er ikke fastsat nogen frist for amtsrådenes  

 indsendelse af planer, ligesom der ikke er optaget bestemmelser om  

 regelmæssige revisioner på samme tidspunkt, således som det er tilfældet for  

 sygehusplanerne.
 I perioden fra 1974 og frem til 1980 har indenrigsministeriet godkendt  

 planer for svangerskabshygiejne og fødselshjælp (fødselshjælpsplaner) for  

 flertallet af landets amtskommuner.
Indenrigsministeriet har ved godkendelsen af de respektive amtskommuners  

 fødselshjælpsplaner stillet krav om, at disse skal revideres ved udløbet af  

 den første 5-års periode og i forbindelse hermed indsendes til  

 indenrigsministeriet til godkendelse.
De fleste planer er således godkendt  

 med henblik på revision omkring 1980-1981. Enkelte planer er godkendt  

 midlertidigt og for kortere perioder end 5 år.
 Tilrettelæggelsen af svangerskabshygiejne og fødselshjælp har nær  

 sammenhæng med såvel tilrettelæggelsen af amtskommunens sygehusvæsen som med  

 amtskommunens og primærkommunernes social- og sundhedsvæsen.  

 Tilrettelæggelsen af fødested har især sammenhæng med sygehusplanlægningen,  

 mens tilrettelæggelsen af svangreomsorgen og det umiddelbare  

 efterfødselsforløb især har sammenhæng med den amtskommunale og  

 primærkommunale sociale udbygningsplan.
 Indenrigsministeriet har i cirkulære nr. 245 af 20. december 1978 om  

 ændrede tidsfrister m.v. for indsendelse af sygehusplaner nærmere fastsat, at  

 sygehusplanlægningen fra og med 1981 skal omfatte perioder på 12 år, der  

 opdeles i 4-årige etaper, hvoraf den første etape, der første gang omfatter  

 årene 1981-1984, skal indeholde en planlægning med fornødent detaljerethed og  

 for de enkelte år i perioden.
 Under hensyn til AT planlægningen af svangerskabshygiejnen og  

 fødselshjælpen står over for en ny planlægningsrunde, AT det efter første  

 planlægningsrunde findes rimeligt og nødvendigt AT indføre en for alle  

 amtskommuner gældende fælles revisionsfrist, og AT der må ske en tidsmæssig  

 koordination mellem planlægningen af fødselshjælpsbetjeningen og andre  

 planområder, især sygehusplanlægningen, har indenrigsministeriet fundet det  

 hensigtsmæssigt at lade planlægningen af svangerskabshygiejnen og  

 fødselshjælpen følge samme revisionsfrister som dem, der i ovennævnte  

 cirkulære er fastsat for sygehusvæsenet.
 Derimod er det ikke på indeværende tidspunkt anset for hensigtsmæssigt at  

 tage skridt til en egentlig indkorporering af fødselshjælpsplanlægningen i  

 sygehusplansystemet bl.a. under hensyn til, at begge plansystemer endnu må  

 anses for værende i en udviklingsfase.
 De nærmere regler om den tidsmæssige koordination mellem revisionen af  

 henholdsvis fødselshjælpsplanerne og sygehusplanerne følger nedenfor i afsnit  

 2 og 3.
 Cirkulæret ændrer hverken det materielle indhold af de tidligere udsendte  

 vejledende retningslinier eller den hidtidige praksis for godkendelse af  

 fødselshjælpsplanerne, bortset fra spørgsmålet om godkendelsens varighed.
Cirkulæret har været forhandlet med Amtsrådsforeningen i Danmark samt  

 Københavns magistrat og Frederiksberg kommunalbestyrelse og er tiltrådt af  

 sygehusrådet. 2. FØDSELSHJÆLPSPLANLÆGNINGENS TIDSHORISONT, REVISION OG  

 AJOURFØRING 2.1.TIDSHORISONT OG PLANENS ENKELTE ETAPER Fødselshjælpsplanlægningen skal fra 1. JANUAR 1985 omfatte PERIODER PÅ 12  

 ÅR - i modsætning til tidligere 15 år - der opdeles i 4-årige etaper.
Den  

 første 4-årige etape benævnes PROGRAMDELEN, mens de to sidste 4-årige etaper  

 under et benævnes fødselshjælpsplanens PERSPEKTIVDEL.
Planlægningen for  

 programdelen bør udarbejdes med betydelig detaljerethed, således at der gives  

 fyldige redegørelser for planlægningens forudsætninger og forventede  

 konsekvenser.
I perspektivdelen redegøres for amtsrådets mere langsigtede  

 retningslinier med hensyn til prioriteringen inden for området.
 Det materielle indhold i planudarbejdelsen er fortsat indeholdt i  

 indenrigsministeriets tidligere omtalte cirkulære nr. 53 af 23. marts 1973.
 Amtsrådene skal foretage en egentlig revision af deres fødselshjælpsplaner  

 hver 4. år, således at reviderede planer skal indsendes til  

 indenrigsministeriets godkendelse SENEST 1. APRIL i året forud for en ny  

 programperiodes påbegyndelse. 2.2. REVISION OG AJOURFØRING 2.2.1. FOR  

 AMTSKOMMUNER UDEN FOR HOVEDSTADSOMRÅDET, der har fået godkendt en  

 fødselshjælpsplan til årene omkring 1980-81 eller længere, forlænges denne  

 godkendelse til og med 1984, således at amtsrådet i stedet første gang skal  

 fremsende en revideret fødselshjælpsplan SENEST 1. APRIL 1984 omfattende  

 planlægningsperioden 1985-1996. 2.2.2. FOR AMTSKOMMUNER UDEN FOR  

 HOVEDSTADSOMRÅDET, der endnu ikke har fået godkendt en fødselshjælpsplan,  

 skal en sådan fødselshjælpsplan med en programdel, der omfatter perioden frem  

 til og med 1984, indsendes til indenrigsministeriets godkendelse SENEST 1.  

 JANUAR 1982.
 Disse amtskommuner skal herefter næste gang indsende en revideret  

 fødselshjælpsplan SENEST 1. APRIL 1984, jfr. det under pkt. 2.2.1. anførte.  

 2.2.3. FOR AMTSKOMMUNER I HOVEDSTADSOMRÅDET, herunder Københavns og  

 Frederiksberg kommuner, skal en fødselshjælpsplan med en programdel, der  

 omfatter perioden til og med 1984, indsendes til indenrigsministeriets  

 godkendelse SENEST 1. JANUAR 1982, således at kommunerne herefter skal  

 indsende reviderede fødselshjælpsplaner i overensstemmelse med det under pkt.  

 2.2.1. anførte.
 Indenrigsministeriet vil forinden planernes endelige godkendelse forelægge  

 disse for Hovedstadsrådet med henblik på en koordination med  

 hovedstadsområdets sygehusplanlægning.
Opmærksomheden henledes særligt på, at indenrigsministeriet i skrivelse af  

 2. juli 1979 har anmodet hovedstadsområdets amtskommuner m.fl. om at lægge en  

 af styringsgruppen vedr. de statslige sygehuse udarbejdet indstilling af 7.  

 februar 1979 om en fælles fødeordning i hovedstadsområdet til grund ved det  

 videre arbejde i forbindelse med sygehusplanlægningen og planlægningen for de  

 forebyggende helbredsundersøgelser og fødselshjælpen.
Fødselshjælpsplanerne i  

 hovedstadsområdet forudsættes derfor udarbejdet med udgangspunkt i  

 styringsgruppens indstilling om en fælles fødeordning i hovedstadsområdet,  

 med foretagen justering for den senere og forventede udvikling i  

 fødselstallet samt koordineret i det af styringsgruppen foreslåede  

 fordelingsudvalg til placering af fødslerne på fødesteder i de respektive  

 sygehuskommuner og på Rigshospitalet. 2.2.4. Uanset den under pkt. 2.2.1.  

 nævnte forlængede gyldighed af tidligere godkendte planer KAN amtskommuner,  

 der måtte ønske det, få revideret en fødselshjælpsplan med virkning frem til  

 og med 1984. Sådanne revisioner skal forelægges indenrigsministeriet til  

 sædvanlig godkendelse.
Uanset de under pkt. 2.1. og pkt. 2.2.1.-3. nævnte revisionsfrister SKAL  

 amtskommunerne som hidtil i det omfang udviklingen måtte gøre det nødvendigt  

 revidere fødselshjælpsplanerne.
Sådanne revisioner skal forelægges  

 indenrigsministeriet til sædvanlig godkendelse.
 Amtskommunerne SKAL endvidere løbende ajourføre planerne i det omfang,  

 dette findes nødvendigt.
Opmærksomheden henledes i denne forbindelse særligt på, at amtskommunerne  

 uanset den forlængede gyldighed af fødselshjælpsplanerne fortsat vil skulle  

 tage hensyn til de bemærkninger og forbehold, som indenrigsministeriet og  

 sundhedsstyrelsen har gjort i godkendelsesskrivelser for de allerede  

 godkendte fødselshjælpsplaner.
Såfremt de nævnte forhold er krævet forelagt  

 indenrigsministeriet til godkendelse, evt. inden en vis frist (f.eks.  

 udarbejdelse af visitationsretningslinier m.v.), vil sådanne godkendelser  

 forsat skulle indhentes og dispensation fra en evt. fastsat frist må søges  

 særskilt. 3. STATUSREDEGØRELSE Det er i forbindelse med den ovenfor meddelte forlængede godkendelse af  

 fødselshjælpsplanerne frem til 1. januar 1985 fundet nødvendigt, at SAMTLIGE  

 AMTSKOMMUNER, herunder Københavns og Frederiksberg kommuner, INDEN 1. JANUAR  

 1982 indsender en kort REDEGØRELSE indeholdende en status omkring  

 fødselshjælpsplanlægningen i amtskommunen med oplysninger om særlige forhold  

 af betydning for den samlede tilrettelæggelse af landets svangerskabshygiejne  

 og fødselshjælp.
 Statusredegørelsen skal bestå af en verbal del og af en skemadel - I DEN  

 VERBALE DEL redegøres for følgende forhold:
 Med henblik på at sikre sammenlignelige oplysninger fra de enkelte  

 amtskommuner udformer indenrigsministeriet mere detaljerede skemaer til  

 statusredegørelsens punkter e), f) og g). Disse skemaer tilsendes  

 amtskommunen særskilt.
 Indenrigsministeriet vil i samråd med sundhedsstyrelsen snarest efter  

 modtagelse af statusredegørelserne udsende en samlet redegørelse for status  

 omkring fødselshjælpsplanlægningen.
