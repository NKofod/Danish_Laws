Arb.mark.bidrag, arb. i udlandet Reference: AMFL § 7, stk. 1, litre a Der blev i denne sag klaget over en afgørelse vedrørende  

 betaling af arbejdsmarkedsbidrag fra Told- og Skatteregionen.
Regionen havde  

 svaret, at lønnen for det udførte arbejde som teknisk  

 rådgiver i Mozambique var bidragspligtigt ifølge AMFL § 7, stk.  

 1, litra a.
Told- og Skattestyrelsen var på baggrund af sagens oplysninger enig  

 i Told- og Skatteregionens afgørelse om, at der forelå pligt til  

 at betale bidrag af lønnen.
Begrundelsen herfor gennemgås i det  

 følgende.
 Den arbejdsperiode, hvor der var spørgsmål om bidragspligt  

 var en del af 1995 og 1996.
Den lokale skatteforvaltning havde oplyst, at rådgiveren havde  

 opretholdt sin bopæl og fulde skattepligt til Danmark under  

 udlandsopholdet jf.
KSL § 1.
 Det var derudover oplyst, at rådgiveren ifølge kontrakt med  

 en dansk virksomhed var udsendt fra Danmark til Mozambique for at arbejde med  

 et projekt, som teknisk rådgiver.
Det afgørende for, om rådgiveren kunne anses for  

 beskæftiget af en udenlandsk arbejdsgiver og dermed ikke bidragspligtig  

 jf.
AMFL § 7, stk. 1, litre a var på den ene side projektets status som  

 selvstændig enhed og på den anden side rådgiverens  

 ansættelsesforhold.
 Projektet skulle være en selvstændig organisation med egen  

 ledelse, der var ansvarlig for de økonomiske, administrative og  

 driftsmæssige forhold på arbejdspladsen.
 Rådgiveren skulle på den anden side ifølge sin  

 ansættelseskontrakt være omfattet af denne udenlandske  

 organisations instruktion, arbejde for organisationen og ikke for en dansk  

 arbejdsgiver, være aflønnet af organisationen og i det hele  

 taget være tilknyttet denne og omfattet af de lokale vilkår.
Den danske virksomhed havde oplyst, at et joint venture bestående af  

 denne virksomhed, og en anden dansk virksomhed havde indgået en  

 kontrakt med DANIDA om leverance af et projekt til et lokalt selskab.
Hver  

 part i joint venturet skulle levere sin andel af varer og tjenesteydelser med  

 henblik på opfyldelsen af kontrakten.
Hver part fakturerede sine  

 dokumenterede omkostninger til joint venturet, som fakturerede DANIDA i joint  

 venturets navn.
Når DANIDA betalte overfor joint venturet fik hver part  

 herefter betaling for de varer og tjenesteydelser, der var leveret.
 Rådgiverens løn blev udbetalt af den danske virksomhed, der i  

 første omgang fakturerede lønudgiften til det dansk  

 registrerede joint venture, der endelig fakturerede til DANIDA.
 Lønnen var ikke afhængig af leveomkostningsniveauet og  

 valutakurser i Mozambique.
Den danske virksomhed havde udpeget en af sine medarbejdere som sin  

 repræsentant i ledelsen af joint venturet og som projektleder.
Denne  

 medarbejder var i forvejen midlertidigt udstationeret på virksomhedens  

 kontor i et andet afrikansk land, og havde til opgave at opsøge nye  

 projekter i Afrika og føre tilsyn med disse projekter.
Dette kontor  

 var et fast driftssted, hvorimod projektet i Mozambique ikke var et fast  

 driftssted.
Kontoret blev lukket i løbet af 1996 og herefter forgik også  

 den daglige ledelse fra Danmark.
Tilsynet blev udført ved, at  

 projektlederen besøgte Mozambique.
Rådgiveren var under  

 instruktion fra projektlederen, idet projektlederen blev kontaktet, hvis der  

 opstod tvivlsspørgsmål vedrørende projektet.  

 Projektlederen forestod herefter kontakt til Danmark, hvorfra  

 instruktionsbeføjelserne i sidste ende udgik.
Der blev givet vejledning om klage til Ankenævnet for Bidrag til  

 Arbejdsmarkedsfondene.
Afgørelsen er ikke påklaget.
 Der var i den konkrete sag ikke mulighed for fritagelse ifølge AMFL  

 § 7, stk. 5, idet der ikke eksisterer en socialaftale mellem Danmark og  

 Mozambique.
