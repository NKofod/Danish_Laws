Nr LSF 159 Forslag til Lov om ændring af lov om statsstøtte til visse private skoler Fremsat af undervisningsministeren (Bertel Haarder) den 14. januar 1987 Vedtaget ved tredjebehandling den 9. april 1987 Lov nr 230 af 22/04/1987 § 1 I lov om statsstøtte til visse private skoler, jf. lovbekendtgørelse nr. 12 af 5. januar 1971 med den ændring, der følger af § 6 i lov nr. 217 af 23. april 1986, foretages følgende ændringer:
 1. »§ 1§ affattes således:
 »§ 1. Efter denne lov ydes statstilskud og statslån til:
1) private gymnasieskoler 2) private studenterkursus 3) private kursus til højere forberedelseseksamen 4) friskoler 5) private grundskoler 6) private grundskolekursus 7) folkehøjskoler 8) landbrugsskoler 9) husholdningsskoler 10) efterskoler.
Stk. 2. Friskoler, private grundskoler og private grundskolekursus, jf. stk. 1, nr. 4-6, benævnes frie grundskoler.
Folkehøjskoler, landbrugsskoler, husholdningsskoler og efterskoler, jf. stk. 1, nr. 7-10, benævnes frie kostskoler.« 2. »§ 2§ affattes således:
»§ 2. Der ydes statstilskud til driften under forudsætning af, 1) at skolerne opfylder de betingelser, der er angivet i lovgivningen om de enkelte skoleformer, 2) at skolerne har andre indtægter end statstilskud, og 3) at tilskuddet anvendes til skole- og undervisningsvirksomhed.
Stk. 2. Undervisningsministeren kan fastsætte regler om de tilskudsforudsætninger, der er nævnt i stk. 1, nr. 2 og 3, herunder om mindstebeløbet for andre indtægter.« 3. »§ 3§ affattes således:
»§ 3. Tilskud ydes i form af refusionstilskud og rammetilskud.« 4. Efter § 3 indsættes:
»§ 3 a.
Refusionstilskud ydes med 85 pct. af de udgifter, der med virkning for tilskudsgrundlaget er godkendt af undervisningsministeren, og som afholdes til følgende formål:
 1) Skatter og afgifter vedrørende skolens bygninger.
 2) Leje af lokaler og arealer ifølge faste lejemål.
 3) Renter af lån med pant i skolens faste ejendomme.
4) Eventuelle renter af skyldige etableringsudgifter pålagt af offentlig myndighed.
5) Udgifter til særlige vedligeholdelsesarbejder vedrørende skolebygningerne.
Stk. 2. Refusionstilskud ydes med 100 pct. af ekstraudgifter til lærertimer og hjælpemidler, der med virkning for tilskudsgrundlaget er godkendt af undervisningsministeren til undervisning af svært handicappede elever.
Stk. 3. Undervisningsministeren kan fastsætte regler om refusionstilskuddene.
§ 3 b.
Bevillingen til rammetilskud fastsættes for hver skoleform på grundlag af et gennemsnitligt tilskud pr. elev.
Bevillingen reguleres for udviklingen i antallet af elever samt pris- og lønudviklingen.
Stk. 2. Det gennemsnitlige tilskud pr. elev justeres årligt under hensyn til konstaterede ændringer i antal skoler, elevfordeling på klassetrin og lærernes lønanciennitetsmæssige fordeling.
Stk. 3. Ændring af det gennemsnitlige tilskud pr. elev, som ikke følger af stk. 1 og stk. 2, sker efter indhentet udtalelse fra Foreningen af Private Selvejende Gymnasier, Studenterkurser og HF-kurser, Frie Grundskolers Fællesråd og Frie Kostskolers Fællesråd.
Kapitel 2 a »Den enkelte skoles rammetilskud§ § 3 c.
Rammetilskudsbevillingen for skoleformen fordeles mellem de enkelte skoler efter deres beregnede udgiftsbehov.
Af bevillingen kan der dog herudover ydes supplerende tilskud til tyske mindretalsskoler.
§ 3 d.
Udgiftsbehovet for frie grundskoler omfatter alle skolens udgifter, bortset fra de i § 3 a nævnte, og beregnes ved, at skolens normerede løntimetal ganges med skolens gennemsnitlige skalaløn pr. løntime.
Stk. 2. Til skoler med kostafdeling ydes et tillæg pr. elev til dækning af merudgiften som følge af kostskolevirksomheden.
Stk. 3. Undervisningsministeren fastsætter regler om beregning af det normerede løntimetal, den gennemsnitlige skalaløn pr. løntime og tillægget pr. kostelev.
§ 3 e.
Udgiftsbehovet for private gymnasier, herunder gymnasieafdelingen ved kombinerede institutioner, hf-kurser og studenterkurser, beregnes ved, at skolens normerede løntimetal ganges med skolens gennemsnitlige skalaløn pr. løntime.
Hertil lægges et beløb pr. elev.
Stk. 2. Beløbet pr. elev, jf. stk. 1, reguleres årligt i takt med den konstaterede udvikling i den beregnede lærerlønsudgift pr. elev.
Stk. 3. Til skoler med kostafdeling ydes et tillæg pr. elev til dækning af merudgiften som følge af kostskolevirksomheden.
Stk. 4. Undervisningsministeren fastsætter regler om beregning af det normerede løntimetal, den gennemsnitlige skalaløn pr. løntime, beløbet pr. elev og tillægget pr. kostelev.
§ 3 f.
Udgiftsbehovet for frie kostskoler beregnes ved, at skolens normerede løntimetal ganges med skolens gennemsnitlige udgift til lærerløn pr. løntime, hvilket udgør rammetilskuddet til lærerlønsudgifter.
Hertil lægges et beløb pr. årselev, et beløb pr. skole og et beløb pr. kvadratmeter bruttoetageareal af skolens bygninger, hvilket udgør rammetilskuddet til øvrige udgifter.
Stk. 2. Beløbet pr. årselev, jf. stk. 1, reguleres årligt i takt med den konstaterede udvikling i den beregnede lærerlønsudgift pr.
årselev.
Beløbet pr. skole og beløbet pr. kvadratmeter bruttoetageareal, jf. stk. 1, reguleres for pris- og lønudviklingen.
Stk. 3. Undervisningsministeren fastsætter regler om beregning af det normerede løntimetal, den gennemsnitlige udgift til lærerløn pr.
 løntime, beløbene pr. henholdsvis årselev, skole og pr.
 kvadratmeter bruttoetageareal.
Stk. 4. Undervisningsministeren kan endvidere fastsætte regler om beregning af rammetilskud til kombinerede skoler, hvor en fri kostskole drives sammen med en friskole eller privat grundskole og/eller en privat gymnasieafdeling.
§ 3 g.
Undervisningsministeren kan i særlige tilfælde fravige reglerne i § 3 d - § 3 f, hvis støttebeløbet ikke anvendes til undervisningsformål, jf. § 2, eller hvis støttebeløbet er åbenbart utilstrækkeligt.« 5. Foran § 4 indsættes som kapiteloverskrift:
»Kapitel 2 b »Andre bestemmelser om statstilskud.«§ 6. I »§ 4, stk. 1,§ ændres »de udgifter, der indgår i tilskudsgrundlaget« til: »tilskuddet«.
7. I »§ 4, stk. 3,§ ændres »tillæg af 10 pct. af  

 tilskudsgrundlaget« til: »et nærmere fastsat tillæg«.
 8. »§§ 13§ og »14§ ophæves.
§ 2 Stk. 1. Loven træder i kraft dagen efter bekendtgørelsen i Lovtidende og har virkning for fastsættelse af tilskud for finansåret 1988 og følgende finansår.
Stk. 2. Hvis en skoles rammetilskud pr. elev i året 1988 eller et følgende finansår er mere end 3 pct. større eller mindre end den fremskrevne værdi af tilskuddet i det foregående år, nedsættes eller forhøjes tilskuddet til den fremskrevne værdi af det foregående års tilskud med tillæg eller fradrag af 3 pct.
 Undervisningsministeren kan fastsætte regler om denne ordning.
Oprindeligt fremsat lovforslag Blad nr 437 § 1 I lov om statsstøtte til visse private skoler, jf. lovbekendtgørelse nr. 12 af 5. januar 1971 med den ændring, der følger af § 6 i lov nr. 217 adf 23. april 1986, foretages følgende ændringer:
 1. § 1 affattes således:
 § 1. Efter denne lov ydes statstilskud og statslån til:
1) private gymnasieskoler 2) private studenterkursus 3) private kursus til højere forberedelseseksamen 4) friskoler 5) private grundskoler 6) private grundskolekursus 7) folkehøjskoler 8) landbrugsskoler 9) husholdningsskoler 10) efterskoler.
Stk. 2. Friskoler, private grundskoler og private grundskolekursus, jf. stk. 1 nr. 4-6 benævnes frie grundskoler.
Folkehøjskoler, landbrugsskoler, husholdningsskoler og efterskoler jf. stk. 1 nr.
 7-10 benævnes frie kostskoler.
 2. § 2 affattes således:
Der ydes statstilskud til driften under forudsætning af, 1) at skolerne opfylder de betingelser, der er angivet i lovgivningen om de enkelte skoleformer, 2) at skolerne har andre indtægter end statstilskud, og 3) at tilskuddet anvendes til skole- og undervisningsvirksomhed.
Stk. 2. Undervisningsministeren kan fastsætte regler om de tilskudsforudsætninger, der er nævnt i stk. 1, nr. 2 og 3, herunder om mindstebeløbet for andre indtægter.
 3. § 3 affattes således:
 § 3. Tilskud ydes i form af refusionstilskud og rammetilskud.
 4. Efter § 3 indsættes:
§ 3 a.
Refusionstilskud ydes med 85 pct. af de udgifter, der med virkning for tilskudsgrundlaget er godkendt af undervisningsministeren og som afholdes til følgende formål:
 1) Leje af lokaler og arealer ifølge faste lejemål.
 2) Renter af lån med pant i skolens faste ejendomme.
3) Eventuelle renter af skyldige etableringsudgifter pålagt af offentlig myndighed.
4) Udgifter til særlige vedligeholdelsesarbejder vedrørende skolebygningerne.
Stk. 2. Undervisningsministeren kan fastsætte regler om refusionstilskuddene.
§ 3 b.
Bevillingen til rammetilskud fastsættes for hver skoleform på grundlag af et gennemsnitligt tilskud pr. elev.
Bevillingen reguleres for udviklingen i antallet af elever samt pris- og lønudviklingen.
Stk. 2. Det gennemsnitlige tilskud pr. elev justeres årligt under hensyn til konstaterede ændringer i antal skoler, elevfordeling på klassetrin og lærernes lønanciennitetsmæssige fordeling.
Stk. 3. Ændring af det gennemsnitlige tilskud pr. elev, som ikke følger af stk. 1 og stk. 2, sker efter indhentet udtalelse fra Foreningen af Private Selvejende Gymnasier, Studenterkurser og HF-kurser, Frie Grundskolers Fællesråd og Frie Kostskolers Fællesråd.
Kapitel 2 a DEN ENKELTE SKOLES RAMMETILSKUD § 3 c.
Rammetilskudsbevillingen for skoleformen fordeles mellem de enkelte skoler efter deres beregnede udgiftsbehov.
Af bevillingen kan der dog herudover ydes supplerende tilskud til tyske mindretalsskoler.
§ 3 d.
Udgiftsbehovet for frie grundskoler omfatter alle skolens udgifter, bortset fra de i § 3 a nævnte, og beregnes ved, at skolens normerede løntimetal ganges med skolens gennemsnitlige skalaløn pr. løntime.
Stk. 2. Til skoler med kostafdeling ydes et tillæg pr. elev til dækning af merudgiften som følge af kostskolevirksomheden.
Stk. 3. Undervisningsministeren fastsætter regler om beregning af det normerede løntimetal, den gennemsnitlige skalaløn pr. løntime og tillægget pr. kostelev.
§ 3 e.
Udgiftsbehovet for private gymnasier, herunder gymnasieafdelingen ved kombinerede institutioner, hf-kurser og studenterkurser beregnes ved, at skolens normerede løntimetal ganges med skolens gennemsnitlige skalaløn pr. løntime.
Hertil lægges et beløb pr. elev.
Stk. 2. Beløbet pr. elev jfr. stk. 1 reguleres årligt i takt med den konstaterede udvikling i den beregnede lærerlønsudgift pr. elev.
Stk. 3. Til skoler med kostafdeling ydes et tillæg pr. elev til dækning af merudgiften som følge af kostskolevirksomheden.
Stk. 4. Undervisningsministeren fastsætter regler om beregning af det normerede løntimetal, den gennemsnitlige skalaløn pr. løntime, beløbet pr. elev og tillægget pr. kostelev.
§ 3 f.
Udgiftsbehovet for frie kostskoler beregnes ved, at skolens normerede løntimetal ganges med skolens gennemsnitlige udgift til lærerløn pr. løntime, hvilket udgør rammetilskuddet til lærerlønsudgifter.
Hertil lægges et beløb pr. årselev, et beløb pr. skole og et beløb pr. kvadratmeter bruttoetageareal af skolens bygninger, hvilket udgør rammetilskuddet til øvrige udgifter.
Stk. 2. Beløbet pr. årselev jfr. stk. 1 reguleres årligt i takt med den konstaterede udvikling i den beregnede lærerlønsudgift pr.
årselev.
Beløbet pr. skole og beløbet pr. kvadratmeter bruttoetageareal jfr. stk. 1 reguleres for pris- og lønudviklingen.
Stk. 3. Undervisningsministeren fastsætter regler om beregning af det normerede løntimetal, den gennemsnitlige udgift til lærerløn pr.
 løntime, beløbene pr. henholdsvis årselev, skole og pr.
 kvadratmeter bruttoetageareal.
Stk. 4. Undervisningsministeren kan endvidere fastsætte regler om beregning af rammetilskud til kombinerede skoler, hvor en fri kostskole drives sammen med en friskole eller privat grundskole og/ eller en privat gymnasieafdeling.
§ 3 g.
Undervisningsministeren kan i særlige tilfælde fravige reglerne i § 3 d-§ 3 f, hvis støttebeløbet ikke anvendes til undervisningsformål jfr. § 2 eller hvis støttebeløbet er åbenbart utilstrækkeligt.
 5. Foran § 4 indsættes som kapiteloverskrift:
»Kapitel 2 b ANDRE BESTEMMELSER OM STATSTILSKUD«.
6. I § 4, STK. 1, ændres »de udgifter, der indgår i tilskudsgrundlaget« til: »tilskuddet«.
7. I § 4, STK. 3, ændres »tillæg af 10 pct. af  

 tilskudsgrundlaget« til: »et nærmere fastsat tillæg«.
8. §§ 13 OG 14 ophæves. § 2 Loven træder i kraft dagen efter bekendtgørelsen i Lovtidende og har virkning for fastsættelse af tilskud for finansåret 1988 og følgende finansår.
Stk. 2. Hvis en skoles rammetilskud pr. elev i året 1988 eller et følgende finansår er mere end 3 pct. større eller mindre end den fremskrevne værdi af tilskuddet i det foregående år, nedsættes eller forhøjes tilskuddet til den fremskrevne værdi af det foregående års tilskud med tillæg eller fradrag af 3 pct.
 Undervisningsministeren kan fastsætte regler om denne ordning.
BEMÆRKNINGER TIL LOVFORSLAGET 1. ALMINDELIGE BEMÆRKNINGER Fremsættelsen af dette lovforslag er et led i regeringens forslag til modernisering af den offentlige sektor.
Formålet er at indføre en ny tilskudsordning for de private skoler, der omfattes af skolestøtteloven.
Den nye tilskudsordning medfører, AT tilskud til de private skoler ydes efter såkaldte objektive kriterier (dvs. kriterier, som de enkelte skoler ikke ved deres detaildispositioner kan påvirke), AT de enkelte skolers dispositionsfrihed øges, og AT tilskudsadministrationen forenkles.
Ved at give skolerne større dispositionsfrihed - får de dermed større ledelseskompetence og ledelsesansvar.
I modsætning til refusionssystemet, hvorefter staten deltager med 85 pct. i de fleste enkeltdispositioner, som skolerne foretager, medfører bloktilskudssystemet, at skolerne selv tager de fulde konsekvenser af udgiftsforøgelser eller udgiftsreduktioner, idet deres tilskud er upåvirket heraf.
Det betyder, at de enkelte skoler kan foretage en prioritering af skolens udgifter og aktiviteter i overordnet sammenhæng på neutralt grundlag, idet skolernes ledelser ikke skal skele til, om nogle dispositioner er mere fordelagtige tilskudsmæssigt end andre.
Tilskyndelsen til at økonomisere forstærkes ved, at det fulde økonomiske ansvar som nævnt placeres ved de skoler, der træffer dispositionerne.
Muligheden for at disponere på længere sigt forbedres ved, at tilskud, der ikke forbruges i det enkelte år, kan opspares til senere anvendelse i modsætning til refusionsordningen, hvor tilskud udmåles på grundlag af udgifter afholdt i det enkelte regnskabsår.
Tilskud efter objektive kriterier muliggør en mere præcis budgettering af de årlige bevillinger.
Det skyldes bl.a. at det samlede tilskud ikke afhænger af et stort antal skolers løbende dispositioner året igennem, men er knyttet til objektive kriterier.
Overgangen fra refusioner til rammetilskud medfører, at der kommer et ændret grundlag for fordeling af tilskud mellem skolerne, således at tilskuddet bliver mere ensartet fordelt ud fra et objektivt kriterium.
Rammetilskudssystemet kræver ikke så megen detailadministration som refusionssystemet, se afsnit 9 om administration.
2. De GÆLDENDE BESTEMMELSER findes i lov nr. 337 af 18. juni 1969 (Folketingstidende 1968-69 spalte 2671, 3241, 7455 og 7756, tillæg A sp. 3281, tillæg B sp. 2843, tillæg C sp. 929). Denne lov er ændret ved lov nr. 259 af 4. juni 1970 om folkehøjskoler, landbrugsskoler, husholdningsskoler og efterskoler (Folketingstidende 1969-70, spalte 2721, 3334, 6493, tillæg A sp.
2203, tillæg C sp. 695) og lov nr. 465 af 25. november 1970 (Folketingstidende tillæg A 70-71, spalte 187, 652, 1299 og 1421, tillæg A sp. 1123, tillæg B sp. 401, tillæg C sp. 47). Loven med ændringer er optrykt i bekendtgørelse nr. 12 af 5. januar 1971 af lov om statsstøtte til visse private skoler med senere ændringer.
Lov nr. 217 af 23. april 1986 om ændring af forskellige uddannelses-, tilskuds- og styrelseslove m.m. (Folketingstidende 1985-86, spalte 3202-08, 9641-42 og 9921. Tillæg A 1939, Tillæg B 1291, Tillæg C 465).
Lov nr. 337 af 18. juni 1969 indeholder reglerne om driftstilskud og anlægsstøtte i form af statslån.
Til loven knytter sig bekendtgørelse nr. 83 af 26. februar 1980 om statstilskud til visse private skoler med senere ændringer (tilskudsbekendtgørelsen).
Tilskudsordningen går ud på, at der ydes statstilskud til driften af de private skoler, hvis de opfylder de betingelser, der er angivet i lovgivningen om de enkelte skoleformer.
Tilskuddet udgør 85 pct.
 af de udgifter, der indgår i tilskudsgrundlaget.
Undervisningsministeren fastsætter regler for beregningen af tilskudsgrundlaget.
 Udgiftsgrupperne er følgende:
 1) Lønninger til leder og lærere.
 2) Vedligeholdelse af skolens bygninger.
3) Bygningernes opvarmning, belysning og rengøring samt forsyning med kraft og vand.
 4) Skatter, afgifter og forsikringspræmier vedrørende bygningerne.
 5) Leje af lokaler og arealer.
 6) Renter af lån med pant i skolens faste ejendomme.
7) Øvrige udgifter ved skolevirksomheden og 8) Revision.
Udgiftsgruppe 4 er til en vis grad begrænset på den måde, at offentlige myndigheder eller uafhængige institutioner fastsætter udgifterne.
Det er karakteristisk for disse udgifter, at de normalt fastsættes efter takst.
Udgiftsgrupperne 5 og 6 medregnes kun i det omfang, de er godkendt af Undervisningsministeriet (Byggedirektoratet) med virkning for tilskudsgrundlaget.
Udgiftsgruppe 8 er der ikke fastsat nogen begrænsning for.
Tilbage står udgiftsgrupperne 1, 2, 3 og 7, for hvilke der er fastsat forskellige begrænsninger.
For UDGIFTSGRUPPE 1, der udgør mellem 50 og 80 pct. af tilskudsudgifterne afhængig af skoleformen, er begrænsningen knyttet til et normeret timetal.
Begrænsningen for UDGIFTSGRUPPEN 3 er knyttet til det offentlige skolevæsens udgifter til samme formål.
Endelig er begrænsningen for UDGIFTSGRUPPE 7 knyttet til - eller for de frie kostskolers vedkommende fastsat med udgangspunkt i - det offentlige skolevæsens udgifter til samme formål.
3. BEDØMMELSE AF TILSKUDSORDNINGEN Den gældende tilskudsordning bygger på et simpelt princip.
Der ydes 85 pct. i tilskud til de skole- og undervisningsrelevante udgifter således, som disse defineres i 8 udgiftsgrupper.
Der er fastsat nogle udgiftsbegrænsninger, som enten beror på offentlige myndigheders eller uafhængige virksomheders fastsættelse eller hentes fra offentlige udgifter til skolevæsenet.
Da denne støtteordning trådte i kraft, afløste den 9 forskellige støtteordninger for de af loven omfattede skoleformer.
Der skete altså en harmonisering af støtteordningen.
Der er imidlertid nogle ulemper ved ordningen.
Staten betaler 85 pct.
af visse typer udgifter, mens andre betales 100 pct. af skolerne selv.
Det fører naturligt til, at skolerne søger at placere udgifterne der, hvor der er tilskud.
Selv om der principielt ydes 85 pct. i refusion af undervisningsrelevante udgifter, støder skolerne i praksis ofte på de begrænsninger, der er sat for tilskud inden for de fleste af udgiftsgrupperne.
Uudnyttede tilskudsmuligheder under een udgiftsgruppe kan ikke overføres til andre grupper, hvor skolen måtte have et udgiftsbehov ud over grænsebeløbet.
Disse ulemper for skolerne er blevet forstærket ved, at der i de senere år er pålagt de private skoler besparelser i form af, at begrænsningerne er blevet strammet.
Den omstændighed, at tilskudsafregningen gøres endeligt op for hvert finansår for sig, begrænser skolernes muligheder for med tilskudsvirkning at disponere på længere sigt.
Under den gældende refusionsordning deltager det offentlige med 85 pct. i en hver økonomisk disposition, som skolerne træffer inden for de af ordningen fastsatte begrænsninger.
Af en udgiftsforøgelse, respektive en udgiftsbesparelse, afholder/ tilkommer der kun skolen de 15 pct.
Dette indebærer naturligvis kun en ringe tilskyndelse til god økonomisering.
Hertil kommer praktiske problemer for ministeriet med at få gennemgået regnskaber og foretaget »endelig afregning« af  

 tilskud.
Selvom det var en forudsætning for støtteloven, at ministeriet ikke skulle foretage en kritisk gennemgang af de enkelte tilskudsregnskaber, har det stedse været nødvendigt at foretage en grundig gennemgang af de indsendte tilskudsregnskaber, fordi det indviklede lønsystem har givet anledning til mange fejl i opgørelsen af tilskudsgrundlaget.
Af samme grund har det været nødvendigt at gøre skemamaterialet meget specificeret, og hermed er det blevet meget omfattende.
4. Undervisningsministeren har i oktober 1984 nedsat et udvalg, udvalget vedrørende et nyt tilskudssystem for de private skoler med følgende kommissorium:
»Udvalget anmodes om at overveje og komme med forslag til en omlægning af driftstilskudsordningen for de af skolestøtteloven omfattede skoleformer, således at den enkelte skole får større dispositionsfrihed inden for en økonomisk ramme.
Forslaget, der gerne må omfatte to eller flere modeller, skal være ledsaget af vurderinger af de økonomiske konsekvenser for skolerne.
Det er en forudsætning, at udvalgets forslag ikke medfører en forøgelse af tilskudsniveauet, målt som det gennemsnitlige statstilskud pr. elev/ årselev ifølge finansloven for 1984«.
 I udvalget har deltaget repræsentanter for skoleorganisationerne.
Udvalgets betænkning er blevet uddelt til medlemmerne af Folketingets Uddannelsesudvalg.
5. UDVALGETS FORSLAG Udvalget har foreslået en ordning, der går ud på, at skolernes rente/ lejeudgifter og udgifter til ekstraordinære godkendte vedligeholdelsesarbejder fortsat refunderes med 85 pct. af statskassen.
Til dækning af alle andre udgifter ved skole- og undervisningsvirksomheden får hver enkelt skole et rammetilskud, hvis den i øvrigt opfylder tilskudsbetingelserne.
Rammetilskud beregnes på grundlag af objektive kriterier og beregnes for alle skoleformer med udgangspunkt i skolens skalaløn pr.
løntime ganget med et normeret løntimetal.
Produktet ganges med en fast reguleringsfaktor for at fastholde niveauet for 1984.
Det er et væsentligt led i udvalgets forslag, at LØNTIMETALLET er en størrelse, der for den enkelte skole fastsættes efter regler, der er fælles for alle skoler i en skoleform og således udgør de objektive elementer.
Den enkelte skoles faktiske forbrug af løntimer og faktiske lønudgift har således ingen betydning for løntimetallet og tilskudsberegningen.
Tilskudsmodellen for FRIE GRUNDSKOLER er suppleret med en korrektionsfaktor, der korrigerer for ændringer i folkeskolens standarder og for en udvikling i prisniveauet for andre udgifter, der er forskellig for udviklingen i lønudgifterne.
I tilskudsmodellen for frie grundskoler er reguleringsfaktoren fastsat således, at skolen får dækning for udgifter ud over udgifter til lærerløn.
Tilskudsmodellen for de PRIVATE GYMNASIESKOLER M.V. er suppleret med et beløb pr. elev svarende til gennemsnitsudgiften pr. elev til andet end lønudgifterne ved offentlige gymnasieskoler.
For de FRIE KOSTSKOLER er der opstillet 2 modeller.
Den ene model svarer til grundmodellen med skolens lærerløn pr. løntime ganget med det normerede løntimetal, men suppleret med et beløb pr.
årselev, et beløb pr. skole og et beløb pr. kvadratmeter bruttoetageareal af skolens bygninger.
Den anden model - som Frie Kostskolers Fællesråds repræsentanter i udvalget er gået ind for lader foruden rente/ lejeudgifter og ekstraordinære vedligeholdelsesudgifter lærerlønninger indgå i refusionsdelen, således at rammetilskudsdelen - i princippet beregnet som den anden model - kun skal dække de øvrige udgifter.
Ministeriet har ikke ment, at denne model i tilstrækkelig grad opfylder statens moderniseringsønsker (som beskrevet indledningsvis). Ministeriet ønsker også en så ensartet administration af privatskoleområdet som muligt.
Det er en forudsætning for udvalget, at bevillingernes størrelse for alle skoleformer er afhængig af tilskudsårets elev/ årselevtal, antal skoler samt pris- og lønudviklingen, herunder aftaler og overenskomster på lønområdet.
Det er endvidere en forudsætning, at rammetilskudsbevillingerne for frie grundskoler og for private gymnasieskoler m.v. reguleres i takt med standardudviklingen i den offentlige skoleparallel.
For frie kostskoler skal der være mulighed for regulering af bevillingerne for standardudvikling.
Reguleringen skal drøftes med skoleorganisationerne.
Der er således også tale om en korrektionsfaktor for denne skoleform.
Det er udvalgets principale forslag, at der på finanslov og tillægsbevillingslov skal skaffes bevillingsmæssig dækning for de tilskud, der udløses af tilskudsmodellerne.
Dvs. at tilskudsudgiften styres af modellerne, som også benyttes ved budgetteringen af de årlige finanslove.
Udvalget har dog været inde på den løsning, at tilskudsmodellerne alene er fordelingsnøgler i forhold til givne bevillinger, men at bevillingerne alligevel fastsættes efter en række kriterier i støtteloven.
Det vil medføre en variabel reguleringsfaktor.
Udvalget forudsætter, at det, uanset hvilken af de to løsninger man benytter i støtteloven anføres, hvorledes der ved beregningen af rammetilskud tages hensyn til ændringer i elevtal, priser og standarder m.v., således at bevillingerne tilpasses behovet.
Udvalget foreslår en overgangsordning, som begrænser udsving i tilskud til den enkelte skole i forhold til den nuværende ordning.
6. LOVFORSLAGET Det foreslås, at der for hver af de private skoleformer på bevillingslovene oprettes to konti for driftstilskud: En konto for refusioner med 85 pct. af skolernes godkendte rente- og lejeudgifter og særligt godkendte vedligeholdelsesudgifter samt eventuelle renter af skyldige etableringsudgifter pålagt af offentlig myndighed og en konto for rammetilskud til skolerne.
Kontoen for REFUSIONER kan budgetteres efter samme principper som de hidtidige konti for driftstilskud til skolerne.
Ministeriet har fulgt udvalgets ønske om, at også RAMMETILSKUDDENE ydes som lovbundne tilskud.
Man foreslår, at bevillingerne reguleres for bevægelser i elev/ årselevtal og for pris- og lønudviklingen.
Ministeriet foreslår endvidere, at bevillingerne på de årlige finanslove justeres (automatisk) under hensyn til de oplysninger, der foreligger om udviklingen i antal skoler, elevernes fordeling på klassetrin og lærernes lønanciennitetsmæssige fordeling, således som denne udvikling har fundet udtryk i skolernes beregnede udgiftsbehov forud for finanslovforslagets fremsættelse.
Man har derimod ikke fundet et grundlag, som gør det muligt at forskrive lovbunden (og dermed »automatisk«) regulering af bevillingerne for standardudviklingen i den offentlige skoleparallel for frie grundskoler og private gymnasieskoler.
De udgiftsmæssige konsekvenser af disse forhold indebærer nødvendigvis et element af skøn og kan derfor ikke lovbindes.
Standardforbedringer i den offentlige skoleparallel og andre forhold af betydning for de private skolers virksomhed vil efter drøftelse med skoleorganisationerne kunne give sig udslag i det tilskud pr. elev, der bevilges på finansloven.
For at undgå en diskussion på de enkelte frie kostskoler om, hvorledes FORDELINGEN AF RAMMETILSKUDDET TIL LØNUDGIFTER OG TIL ANDRE UDGIFTER skal være, har Frie Kostskolers Fællesråd som nævnt foreslået, at lærerlønsudgiften ikke indgår i rammetilskudsdelen, men refunderes efter de hidtil gældende regler.
Ministeriet kan ikke gå ind for den model, men foreslår i stedet, at skolens rammetilskud opdeles i et tilskud til lærerløn og et tilskud til øvrige udgifter.
Skolens lærerlønsudgifter skal gennemsnitlig over årene udgøre mindst 115 pct. af rammetilskuddet til lærerløn.
Skolens øvrige udgifter skal over en årrække gennemsnitlig udgøre mindst 115 pct. af rammetilskuddet til øvrige udgifter.
Efter ønske fra skoleorganisationerne foreslås, at et udvalg følger den nye tilskudsordning.
7. DEN FORDELINGSMÆSSIGE VIRKNING AF DEN FORESLåEDE TILSKUDSORDNING For alle skoleformer gælder, at analyser af omfordelingen viser, at den ikke er systematisk.
Det er altså ikke således, at det gennemgående er bestemte grupper af skoler, der har fordel, respektive taber indtægt ved den foreslåede tilskudsordning.
I det omfang, man kan pege på, at nogle grupper systematisk lider indtægtstab, har man søgt at afbøde det ved særbestemmelser.
Og i øvrigt er de værste omfordelingsulemper afbødet ved den foreslåede begrænsning (maksimalt 3 pct.) for udsving i tilskud pr. elev til den enkelte skole fra år til år.
For frie grundskolers vedkommende bemærkes, at mindre skoler er repræsenteret både i de grupper, der har størst gevinst og i de grupper, der har størst tab ved omfordelingen.
I øvrigt er størrelsen af gevinst, hhv. tab ved omfordelingen afhængig af skolens egne dispositioner, dvs., i hvor høj grad skolen har udnyttet tilskudsmulighederne.
Skoler, hvis forbrug har ligget langt under tilskudsloftet, vil gennemgående opnå gevinst ved den foreslåede tilskudsordning, medens skoler, der har haft et forbrug, der nåede op til tilskudsloftet eller har ligget over, gennemgående vil tabe ved den foreslåede tilskudsordning.
Som en særlig gruppe, der lider indtægtstab, er de tyske mindretalsskoler, herunder Det tyske Gymnasium, hvis tab skyldes et vigende elevtal og den dobbelte modersmålsundervisning.
For disse skoler foreslås gennemført en lempelse ved, at der i tilskudsmodellen indgår en reguleringsenhed, der skal sikre, at skolerne som helhed får udmålt samme tilskud som efter den gældende ordning.
Det foreslås, at et beløb svarende til udgifterne til de tyske mindretalsskoler udskilles af bevillingerne efter den gældende ordning med henblik herpå.
Også for de frie kostskolers vedkommende er der tendens til, at de sparsommelige skoler opnår gevinst ved den foreslåede tilskudsordning.
8. ØKONOMISKE KONSEKVENSER Omlægningen til den nye tilskudsordning forudsættes udgiftsneutral for staten i overgangsåret.
9. ADMINISTRATIVE KONSEKVENSER Både fra ministeriets og fra skoleorganisationernes side lægger man stor vægt på, at administrationen af tilskudsordningen forenkles sammenlignet med den nuværende administration.
De tilskudsmodeller, der er foreslået, vil medføre, at tilskuddet til den enkelte skole principielt kan beregnes, når følgende oplysninger foreligger:
Antallet af elever/ årselever.
For frie grundskolers og gymnasieskolernes vedkommende tillige elevernes fordeling på klassetrin og for gymnasierne ydeligere antallet af klasser.
 Lærernes fordeling på skalatrin.
 De frie kostskolers skolebygningers bruttoetageareal.
 Skolernes egendækning.
For grundskolerne bliver der yderligere tale om oplysninger om en række timereduktioner.
Hertil kommer for alle skoleformer oplysninger til opgørelse af refusionstilskuddet.
Generelt er det således et mindre antal oplysninger, der skal indberettes som grundlag for tilskudsberegningen, og det er oplysninger, som skolerne ikke har ekstra besvær med at fremskaffe, da de i forvejen bruger dem i deres egen administration.
En væsentlig del af tilskudsberegningen har hidtil bestået i at konstatere, om reglerne om lærerlønninger er praktiseret på rette måde, idet tilskuddet er beregnet som en (limiteret) procentrefusion af den faktisk udbetalte løn.
Da lærerlønsrefusion ikke indgår i den foreslåede nye tilskudsordning, vil ministeriet fremover koncentrere sig om at vejlede skolerne og deres revisorer om de generelle tilskudsbetingelser og kun foretage stikprøvevis kontrol.
10. Finansministeriet, Budgetdepartementet, Administrationsdepartementet og Justitsministeriet har udtalt sig over lovforslaget.
BEMÆRKNINGER TIL DE ENKELTE BESTEMMELSER Til § 1 Til nr. 1 Opregningen af de skoleformer, der er omfattet af loven, foreslås bragt i overensstemmelse med den terminologi, der anvendes i den gældende skolelovgivning.
Til nr. 2 Den ændrede affattelse af § 2 skyldes, at der i forbindelse med den foreslåede tilskudsordning er enkelte nye tilskudsbetingelser, som er opført i § 2, stk. 1, nr. 2 og 3.
Betingelserne om tilvejebringelse af en anden indtægt end statstilskud er medtaget efter ønske af skoleorganisationerne, der har været repræsenteret i tilskudsudvalget, se bemærkningerne til § 3g.
Efter forslagets tilskudsordning ydes tilskuddet uafhængigt af størrelsen af skolernes udgifter og uden krav om, at der er afholdt udgifter til bestemte formål.
Det vil altså være muligt at »kapitalisere statsmidler«.
Som et modstykke hertil har man  

 efter skoleorganisationernes ønske foreslået kravet om en vis egendækning, der typisk vil foreligge i form af skolepenge/ elevbetaling.
Det mindstebeløb, der vil blive fastsat i henhold til stk. 2, vil efter forslag fra tilskudsudvalget udgøre 2.400 kr. årligt pr.
 elev.
Betingelsen om, at tilskuddet skal anvendes til skole- og undervisningsformål, svarer til de regler, som gælder i dag om, at tilskud (kun) ydes til de med skole- og undervisningsvirksomheden forbundne udgifter.
Dog er der efter forslaget ikke helt så snævre rammer for begrebet »skole- og undervisningsvirksomhed« som  

 under refusionsordningen, idet f.eks. kostforplejning, renter og afdrag i forbindelse med bestående bygninger samt nybyggeri vil være skolerelevant virksomhed.
Det er vanskeligt at afgrænse begrebet »skole- og undervisningsvirksomhed«, men f.eks. drift af  

 landbrug i forbindelse med en landbrugsskole og virksomhed i udlandet, bortset fra almindelige ekskursioner, vil klart falde uden for, lige som tilskuddet naturligvis ikke kan anvendes til forbedring af lønninger i strid med gældende lønregler.
Til nr. 4 Den foreslåede § 3A indeholder reglerne om refusionstilskud.
De nærmere regler herom vil blive fastsat i en tilskudsbekendtgørelse, der også vil omhandle rammetilskuddene.
Reglerne om refusionstilskud vil komme til at svare til de nugældende regler.
Den foreslåede § 3B indeholder bestemmelserne om fastsættelse og regulering af bevillingerne til rammetilskuddene.
Ved overgangen til den nye støtteordning fastsættes der for hver skoleform 2 tilskudsbevillinger, en bevilling til afholdelse af udgifterne til refusionstilskud og en bevilling til afholdelse af udgifter til rammetilskud.
Bevillingerne til de 2 former for tilskud fastsættes for 1988, så de svarer til det tilskud, som den nugældende tilskudsordning forventes at ville have udløst.
For overskuelighedens skyld har man foretaget en yderligere opdeling af kapitlet, så bestemmelserne om fordeling af rammetilskud til den enkelte skole samles i et særligt kapital.
TIL DET FORESLÅEDE KAPITEL 2A Det er ikke tanken, at den tilskudsbekendtgørelse, der skal indeholde en beskrivelse af den nærmere fremgangsmåde ved beregningen af den enkelte skoles rammetilskud efter §§ 3d-3g, skal indeholde de forskellige talstørrelser, som indgår i tilskudsberegningen.
Disse talstørrelser offentliggøres af Direktoratet for Folkeoplysning, Frie Grundskoler m.v. hvert år i forbindelse med indhentelse af oplysninger fra skolerne.
Til den foreslåede § 3C.
Det fastslås i denne bestemmelse, at tilskudsmodellerne virker som fordelingsnøgler inden for en given bevilling.
Efter forslaget benytter man tilskudsmodellerne til at beregne et udgiftsbehov for hver skole i skoleformen.
For at få summen af skolernes rammetilskud til at stemme med bevillingen, må de beregnede udgiftsbehov afstemmes med en fordelingsfaktor.
Til den foreslåede § 3D.
Denne bestemmelse omtaler beregningen af udgiftsbehovet for FRIE GRUNDSKOLER.
Beregning af timetal Det normerede løntimetal består af 1. skolens normerede skematimetal med tillæg af 2. skolens reduktionstimer og 3. særligt godkendte timer.
AD 1 Det normerede skematimetal svarer til det tilskudsberettigede skematimetal efter reglerne i bekendtgørelse nr. 529 af 17.
oktober 1984 om det tilskudsberettigede skematimeforbrug ved friskoler, private grundskoler og private grundskolekursus § 1, stk. 1, og § 3, stk. 1, § 4, stk. 1 og § 8.
AD 2 Skolens reduktionstimer omfatter:
 Elevafhængige reduktionstimer afhængige af elevtal:
Rettearbejde på 9. og 10. klassetrin Ikke kursusdelt undervisning på 8. og 9. klassetrin.
 Vejledning på 7.-10. klassetrin.
 Timetalsafhængige reduktionstimer:
Oprydning i børnehaveklasser Feriereduktion Hjemkundskab Øvrige bestemte reduktioner:
Administration Aldersreduktion Lærerrådsformand Sikkerhedsarbejde Kostinspektion Efter Undervisningsministeriets godkendelse:
Skolebibliotekar Specialundervisning i klinik.
AD 3 Særlige timer, der er godkendt af Undervisningsministeriet, Direktoratet for Folkeoplysning, Frie Grundskoler m.v.
a.
Timer til specialundervisning (ud over 5 pct.) b.
Reduktionstimer i forbindelse med læreres videreuddannelse c.
Timer i forbindelse med forsøgsundervisning d.
Supplerende undervisning og undervisning af fremmedsprogede elever (bekendtgørelse nr. 503 af 9. oktober 1978) opgjort som foregående års forbrug.
 Timer under a-d indgår kun med 60 pct. i løntimeopgørelsen.
e.
Timer til tyske skoler f.
Timer til skoler under opbygning g.
Timer til skoler med dispensation fra elevtalskravet.
 Timer under e-g indgår med 100 pct. i løntimeopgørelsen.
SKOLENS GENNEMSNITLIGE SKALALØN PR.
LØNTIME beregnes således:
Summen af de enkelte læreres årlige løn pr. ugentlig time beregnet på grundlag af placering i lønramme/ trin.
Denne sum divideres med antallet af lærere.
I opgørelsen indgår lærere, viceskoleinspektører og skoleinspektører uanset beskæftigelsesgrad.
Tillægget pr. kostelev, der ydes til skoler med kostafdeling, fastsættes af undervisningsministeren efter forhandling med skoleorganisationerne.
TIL FORSLAGETS § 3E Denne bestemmelse omtaler beregningen af udgiftsbehovet for PRIVATE GYMNASIESKOLER M.V.
BEREGNING AF LØNTIMETAL Den enkelte gymnasieskoles normerede løntimetal pr. elev fastlægges ud fra forbruget af løntimer pr. elev i de offentlige skoler med samme antal klasser.
Hertil lægges et beløb pr. elev.
Beløbet pr. elev reguleres i takt med udviklingen i den beregnede lærerlønudgift pr. elev.
Hvis der findes kostafdeling ved gymnasiet, forhøjes løntimenormen med den til enhver tid aftalte faktiske kostskolereduktion.
 Systemet er herefter således:
Hvis skolen omfatter 12 klasser og derover, er det normerede løntimeforbrug pr. elev lig med løntimeforbruget pr. elev i de offentlige gymnasier med samme klassetal.
Hvis skolen har mindre end 12 klasser, dog mindst 8 klasser, er det normerede løntimetal pr. elev lig med løntimeforbruget pr. elev i de offentlige gymnasier med 12 klasser med et tillæg på 5 pct. for hver »manglende« klasse op til 12.
 Hvis skolen har mindre end 8 klasser, er det normerede løntimetal pr.
elev lig med løntimeforbruget pr. elev i de offentlige gymnasier med 8 klasser med et tillæg på 2 pct. for hver »manglende«  

 klasser op til 8.
For skoler, som på grund af de fysiske rammer ikke har faktisk mulighed for at nå op på en klassekvotient, der svarer til den gennemsnitlige klassekvotient på de offentlige skoler, kan ministeriet godkende, at det beregnede løntimetal multipliceres med forholdet mellem den gennemsnitlige klassekvotient ved de offentlige skoler og en særlig fastsat lavere kvotient for vedkommende private skole.
Hvis dennes faktiske klassekvotient er højere end den godkendte, regnes der i stedet med den faktiske klassekvotient.
Reguleringen foretages kun hvis den faktiske klassekvotient er mindre end den gennemsnitlige klassekvotient ved de offentlige skoler.
HF-KURSER ved private gymmnsieskoler følger samme princip som gymnasieskolerne.
Det normerede løntimetal pr. elev er det samme som løntimeforbruget ved offentlige kurser med samme klassetal, evt. justeret som foran.
Det normerede løntimetal pr. elev for STUDENTERKURSER med 12 klasser eller derover er som løntimeforbruget ved offentlige gymnasieklasser med samme klassetal med tillæg på 15 pct.
For kurser med mindre end 12 klasser bruges løntimetallet for kurser med 12 klasser med tillæg af 2 pct. for hver manglende klasse op til 12.
Skolens gennemsnitlige skalaløn pr. løntime er summen af de enkelte læreres årlige løn pr. ugentlige time udregnet på baggrund af placering i lønramme/ trin eller overenskomsttrin.
Denne sum divideres med antallet af lærere.
I beregningen indgår ledere og lærere uanset beskæftigelsesgrad.
TIL FORSLAGET TIL § 3F Bestemmelsen omtaler beregningen af udgiftsbehovet for FRIE KOSTSKOLER Den enkelte skoles rammetilskud deles i et tilskud til lærerløn og et tilskud til øvrige udgifter.
Skolens lærerlønsudgifter skal gennemsnitlig over årene udgøre mindst 115 pct. af rammetilskuddet til lærerløn.
Skolens øvrige udgifter skal gennemsnitlig over en årrække udgøre mindst 115 pct. af rammetilskuddet til øvrige udgifter.
Lærerlønsudgifter kan vedrøre både undervisning og eksempelvis til pædagogisk udviklingsarbejde eller anden pædagogisk virksomhed.
BEREGNING AF LØNTIMETAL Det NORMEREDE LØNTIMETAL opgøres pr. årselev på grundlag af reglerne i bekendtgørelse nr. 27 af 25. januar 1984 om tilskudsbetingelser m.v. for folkehøjskoler, landbrugsskoler, husholdnings- og håndarbejdsskoler og efterskoler § 6. Til løntimetallet lægges et tillæg for reduktioner, der udløses automatisk.
Herefter fremkommer der følgende løntimetal pr. årselev:
SKOLENS GENNEMSNITLIGE LØNTIMEUDGIFT udregnes ved at dividere skolens samlede tilskudsberettigede lønudgift til lærere med det samlede antal læste timer.
 I den samlede tilskudsberettigede lønudgift medregnes:
 Indplaceringslønnen for forstander, heltids- og kvotalærere.
Skolens bidrag til ATP og AUD Bidrag til Lønmodtagernes Garantifond og Dagpengefonden Feriegodtgørelse i forbindelse med fraflytning Særlig feriegodtgørelse Lønninger til timelærere, inkl. feriegodtgørelse Fradrag for sygelighedsbidrag Fradrag af refusioner:
I henhold til dagpengeloven, fra Danmarks Lærerhøjskole, direktoratet m.v., fra kommuner eller amtskommuner m.fl. for specialundervisning I det samlede læste timetal medregnes:
Samtlige timer læst af forstander, heltids-, kvota- og timelærere på godkendte kurser.
BELØBENE PR. ÅRSELEV, PR.
SKOLE OG PR.
M2 BRUTTOETAGEAREAL samt tallene for største og mindste kvadratmeter forbrug pr. årselev er beregnet på grundlag af tilskudsregnskaberne for 1984.
Beløbene pr. årselev, pr. skole og pr. kvadratmeter agtes fremskrevet for de følgende finansår.
Beløbene pr. årselev reguleres i takt med udviklingen i den beregnede lærerlønsudgift pr. årselev.
Beløbene pr. skole og kvadratmeter bruttoetageareal reguleres for pris- og lønudviklingen.
Beløbene pr. elev, pr. skole, pr. kvadratmeter, bruttoetageareal, samt tallene for største og mindste kvadratmeterforbrug pr.
årselev fremgår for hver af de fire kostskoleformer af følgende oversigt:
TIL FORSLAGETS § 3G Forslaget hænger sammen med forslaget til den foreslåede § 2, stk. 1, nr. 2 og 3. Modelberegningerne har vist, at der er skoler, der vil kunne drive skole- og undervisningsvirksomhed alene ved hjælp af driftstilskud fra staten.
Sådanne skoler vil være i stand til at oparbejde betydelig kapital af statsmidler.
Ministeriet har fundet det nødvendigt, at der gives undervisningsministeren adgang til at regulere tilskuddene for sådanne skoler, f.eks. ved at nedsætte deres løntimetal.
Der kan endvidere blive tale om regulering af tilskud til skolen, hvis udgifter i ekstraordinær grad overstiger tilskuddet, f.eks. skoler med omfattende timelejemål.
§§ 13 og 14 har ingen betydning mere og kan derfor ophæves.
TIL § 2 Som anført foran under almindelige bemærkninger vil det nye tilskudssystem for nogle skoler kunne medføre ikke helt uvæsentlige ændringer i tilskudsniveauet, som det kan tage nogen tid at tilpasse sig.
I overensstemmelse med tilskudsudvalgets forslag foreslås derfor en ordning, hvorefter den årlige afvigelse i tilskud pr. elev sammenlignet med nærmest foregående år ikke kan forøges eller nedsættes mere end 3 pct. i fast kroneværdi.
 Et par eksempler kan illustrere ordningen:
EKSEMPEL 1 Tilskud efter gammel ordning ekskl.
Sjette år bliver tilskuddet 17.420 kr. og ordningen er fuldt gennemført for den pågældende skole.
EKSEMPEL 2 Tilskud efter gammel ordning ekskl.
rente- og lejetilskud og ekstraordinær (* 1) 3. år bliver tilskuddet 17.998 kr. pr elev, og ordningen er fuldt gennemført for den pågældende skole.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om statsstøtte til visse private skoler, jf. lovbekendtgørelse nr. 12 af 5. januar 1971 med den ændring, der følger af § 6 i lov nr. 217 adf 23. april 1986, foretages følgende ændringer:
 1. § 1 affattes således:
 § 1. Efter denne lov ydes statstilskud og statslån til:
1) private gymnasieskoler 2) private studenterkursus 3) private kursus til højere forberedelseseksamen 4) friskoler 5) private grundskoler 6) private grundskolekursus 7) folkehøjskoler 8) landbrugsskoler 9) husholdningsskoler 10) efterskoler.
Stk. 2. Friskoler, private grundskoler og private grundskolekursus, jf. stk. 1 nr. 4-6 benævnes frie grundskoler.
Folkehøjskoler, landbrugsskoler, husholdningsskoler og efterskoler jf. stk. 1 nr.
 7-10 benævnes frie kostskoler.
--/ § 1. Efter denne lov ydes statstilskud og statslån til private  

 gymnasieskoler, private studenterkursus, private kursus til højere  

 forberedelseseksamen, private realskoler og realkursus, friskoler,  

 tysksprogede, private skoler i de sønderjyske landsdele, efterskoler,  

 folkehøjskoler og landbrugsskoler samt husholdningsskoler.
 Stk. 2. Støtten omfatter også hovedskoleklasser, 9. og 10. klasser samt  

 børnehaveklasser knyttet til private eksamensskoler og 8. hovedskoleklasser,  

 9. og 10. klasser samt børnehaveklasser knyttet til friskoler.
/-- 2. § 2 affattes således:
Der ydes statstilskud til driften under forudsætning af, 1) at skolerne opfylder de betingelser, der er angivet i lovgivningen om de enkelte skoleformer, 2) at skolerne har andre indtægter end statstilskud, og 3) at tilskuddet anvendes til skole- og undervisningsvirksomhed.
Stk. 2. Undervisningsministeren kan fastsætte regler om de tilskudsforudsætninger, der er nævnt i stk. 1, nr. 2 og 3, herunder om mindstebeløbet for andre indtægter.
--/ § 2. Der ydes statstilskud til driften, hvis skolerne opfylder de  

 betingelser, der er angivet i lovgivningen om de enkelte skoleformer.
/-- 3. § 3 affattes således:
 § 3. Tilskud ydes i form af refusionstilskud og rammetilskud.
--/ § 3. Tilskuddet udgør 85 pct. af de udgifter, der indgår i  

 tilskudsgrundlaget.
Stk. 2. Undervisningsministeren fastsætter regler for beregningen af  

 tilskudsgrundlaget.
Det skal med de begrænsninger, der fastsættes af  

 undervisningsministeren, omfatte følgende udgifter:
1) lønninger til leder og lærere, 2) vedligeholdelse af skolens bygninger, 3) bygningernes opvarmning, belysning og rengøring samt forsyning med  

 kraft og vand, 4) skatter, afgifter og forsikringspræmier vedrørende bygningerne, 5) leje af lokaler og arealer, 6) renter af lån med pant i skolens faste ejendomme, 7) øvrige udgifter ved skolevirksomheden.
 Stk. 3. De i stk. 2, nr. 5 og 6, nævnte udgifter kan kun medregnes i det  

 omfang, de er godkendt af undervisningsministeren med virkning for  

 tilskudsgrundlaget.
/-- 4. Efter § 3 indsættes:
§ 3 a.
Refusionstilskud ydes med 85 pct. af de udgifter, der med virkning for tilskudsgrundlaget er godkendt af undervisningsministeren og som afholdes til følgende formål:
 1) Leje af lokaler og arealer ifølge faste lejemål.
 2) Renter af lån med pant i skolens faste ejendomme.
3) Eventuelle renter af skyldige etableringsudgifter pålagt af offentlig myndighed.
4) Udgifter til særlige vedligeholdelsesarbejder vedrørende skolebygningerne.
Stk. 2. Undervisningsministeren kan fastsætte regler om refusionstilskuddene.
§ 3 b.
Bevillingen til rammetilskud fastsættes for hver skoleform på grundlag af et gennemsnitligt tilskud pr. elev.
Bevillingen reguleres for udviklingen i antallet af elever samt pris- og lønudviklingen.
Stk. 2. Det gennemsnitlige tilskud pr. elev justeres årligt under hensyn til konstaterede ændringer i antal skoler, elevfordeling på klassetrin og lærernes lønanciennitetsmæssige fordeling.
Stk. 3. Ændring af det gennemsnitlige tilskud pr. elev, som ikke følger af stk. 1 og stk. 2, sker efter indhentet udtalelse fra Foreningen af Private Selvejende Gymnasier, studenterkurser og HF-kurser, Frie Grundskolers Fællesråd og Frie Kostskolers Fællesråd.
Kapitel 2 a DEN ENKELTE SKOLES RAMMETILSKUD § 3 c.
Rammetilskudsbevillingen for skoleformen fordeles mellem de enkelte skoler efter deres beregnede udgiftsbehov.
Af bevillingen kan der dog herudover ydes supplerende tilskud til tyske mindretalsskoler.
§ 3 d.
Udgiftsbehovet for frie grundskoler omfatter alle skolens udgifter, bortset fra de i § 3 a nævnte, og beregnes ved, at skolens normerede løntimetal ganges med skolens gennemsnitlige skalaløn pr. løntime.
Stk. 2. Til skoler med kostafdeling ydes et tillæg pr. elev til dækning af merudgiften som følge af kostskolevirksomheden.
Stk. 3. Undervisningsministeren fastsætter regler om beregning af det normerede løntimetal, den gennemsnitlige skalaløn pr. løntime og tillægget pr. kostelev.
§ 3 e.
Udgiftsbehovet for private gymnasier, herunder gymnasieafdelingen ved kombinerede institutioner, hf-kurser og studenterkurser beregnes ved, at skolens normerede løntimetal ganges med skolens gennemsnitlige skalaløn pr. løntime.
Hertil lægges et beløb pr. elev.
Stk. 2. Beløbet pr. elev jfr. stk. 1 reguleres årligt i takt med den konstaterede udvikling i den beregnede lærerlønsudgift pr. elev.
Stk. 3. Til skoler med kostafdeling ydes et tillæg pr. elev til dækning af merudgiften som følge af kostskolevirksomheden.
Stk. 4. Undervisningsministeren fastsætter regler om beregning af det normerede løntimetal, den gennemsnitlige skalaløn pr. løntime, beløbet pr. elev og tillægget pr. kostelev.
§ 3 f.
Udgiftsbehovet for frie kostskoler beregnes ved, at skolens normerede løntimetal ganges med skolens gennemsnitlige udgift til lærerløn pr. løntime, hvilket udgør rammetilskuddet til lærerlønsudgifter.
Hertil lægges et beløb pr. årselev, et beløb pr. skole og et beløb pr. kvadratmeter bruttoetageareal af skolens bygninger, hvilket udgør rammetilskuddet til øvrige udgifter.
Stk. 2. Beløbet pr. årselev jfr. stk. 1 reguleres årligt i takt med den konstaterede udvikling i den beregnede lærerlønsudgift pr.
årselev.
Beløbet pr. skole og beløbet pr. kvadratmeter bruttoetageareal jfr. stk. 1 reguleres for pris- og lønudviklingen.
Stk. 3. Undervisningsministeren fastsætter regler om beregningen af det normerede løntimetal, den gennemsnitlige udgift til lærerløn pr. løntime, beløbene pr. henholdsvis årselev, skole og pr.
 kvadratmeter bruttoetageareal.
Stk. 4. Undervisningsministeren kan endvidere fastsætte regler om beregning af rammetilskud til kombinerede skoler, hvor en fri kostskole drives sammen med en friskole eller privat grundskole og/ eller en privat gymnasieafdeling.
§ 3 g.
Undervisningsministeren kan i særlige tilfælde fravige reglerne i § 3 d-§ 3 f, hvis støttebeløbet ikke anvendes til undervisningsformål jfr. § 2 eller hvis støttebeløbet er åbenbart utilstrækkeligt.
 5. Foran § 4 indsættes som kapiteloverskrift:
»Kapitel 2 b ANDRE BESTEMMELSER OM STATSTILSKUD«.
6. I § 4, STK. 1, ændres »de udgifter, der indgår i tilskudsgrundlaget« til: »tilskuddet«.
7. I § 4, STK. 3, ændres »tillæg af 10 pct. af  

 tilskudsgrundlaget« til: »et nærmere fastsat tillæg«.
--/ § 4. Hvis en skole ikke efter reglerne i lovgivningen om de enkelte  

 skoleformer har haft undervisning i hele finansåret, foretages der efter  

 ministerens nærmere bestemmelse en forholdsmæssig nedsættelse af de udgifter,  

 der indgår i tilskudsgrundlaget.
 Stk. 2. Hvis en skole, der får statstilskud efter denne lov, drives sammen  

 med undervisningsvirksomhed, der er tilskudsberettiget efter anden  

 lovgivning, bestemmer undervisningsministeren, hvorledes tilskuddet skal  

 beregnes efter denne lov.
Stk. 3. Hvis driftsregnskabet for en skole, der ikke er en selvejende  

 institution, viser, at indtægterne og det beregnede statstilskud tilsammen  

 overstiger udgifterne med tillæg af 10. pct. af tilskudsgrundlaget, modregnes  

 50 pct. af det overskydende beløb i statstilskuddet.
Undervisningsministeren  

 fastsætter de nærmere regler om beregningen af overskuddet.
 Stk. 4. Det er en forudsætning for anvendelse af bestemmelserne om  

 selvejende institutiner, at institutionens vedtægter er godkendt af  

 undervisningsministeren, der tillige kan forlange ændringer i vedtægter, der  

 er godkendt inden lovens ikrafttræden.
/-- 8. §§ 13 OG 14 ophæves.
--/ § 13. Det tilskud, der tilkommer friskolerne, 1.-7. hovedskoleklasse ved  

 private realskoler og private gymnasieskoler, folkehøjskoler,  

 landbrugsskoler, husholdningsskoler og efterskoler efter de hidtidige  

 tilskudsregler for tiden 1. april-31. juli 1969, afregnes over en treårig  

 periode fra 1. april 1970.
§ 14. Friskoler og hovedskoler til eksamensskoler, der er oprettet før 1.  

 oktober 1968, og som underviser elever fra 1. til 7. årgang, er i finansårene  

 1969-70-1973-74 berettiget til inden for den for udgiftsgruppe 7, jfr. § 3, Stk. 2, fastsatte bgrænsning at forøge tilskudsgrundlaget under denne  

 gruppe med et beløb pr. elev i disse årgange, svarende til følgende  

 procentdel af de tilsvarende kommunale udgifter pr. elev i folkeskolen: For  

 skoler, som har under 40 elever 50 pct.
For skoler, som harfra 40-49 elever  

 40 pct.
For skoler, som har fra 50-59 elever 30 pct.
For skoler, som har fra  

 60-69 elever 20 pct.
For skoler, som har fra 70-79 elever 10 pct.
/-- § 2 Loven træder i kraft dagen efter bekendtgørelsen i Lovtidende og har virkning for fastsættelse af tilskud for finansåret 1988 og følgende finansår.
Stk. 2. Hvis en skoles rammetilskud pr. elev i året 1988 eller et følgende finansår er mere end 3. pct. større eller mindre end den fremskrevne værdi af tilskuddet i det foregående år, nedsættes eller forhøjes tilskuddet til den fremskrevne værdi af det foregående års tilskud med tillæg eller fradrag af 3. pct.
 Undervisningsministeren kan fastsætte regler om denne ordning.
 (* 1) Tilskud i overgangsperioden.
