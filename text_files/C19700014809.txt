 1.
 Indledning.
 Ved lov nr. 227 af 27. maj 1970 om styrelse af sociale og visse  

 sundhedsmæssige anliggender, der findes aftrykt som bilag 1 til dette  

 cirkulære, er der med virkning fra 1. juli 1970 sket en række ændringer i den  

 hidtidige administration og organisatoriske opbygning af det sociale område  

 samtidig med, at der til dette område henføres nye opgaver af sundhedsmæssig  

 art.
 Loven, hvoraf flere bestemmelser først træder i kraft på et senere  

 tidspunkt, der fastsættes af socialministeren (jfr. § 27), bygger på de  

 principielle betragtninger og forslag vedrørende det sociale tryghedssystems  

 struktur, som socialreformkommissionen har fremsat i sin 1. betænkning (nr.  

 543: Det sociale tryghedssystem - struktur og dagpenge).
 Loven må derfor betragtes som begyndelsen til den reform inden for de  

 sociale og sundhedsmæssige områder, som påregnes gennemført i de kommende år.  

 Loven har til formål at skabe de ydre rammer for denne reform og samtidig  

 tilpasse det sociale administrationsapparat til den ændrede kommunale  

 struktur, der er en følge af kommunalreformen.
Loven har haft til følge, at der ligeledes med virkning fra 1. juli 1970  

 er gennemført forskellige ændringer af lov om børne- og ungdomsforsorg, lov  

 om revalidering og lov om forsorgen for åndssvage og andre særlig svagt  

 begavede.
Lovene vedrørende disse ændringer er aftrykt henholdsvis som bilag  

 2, 3 og 4 til cirkulæret.
 De ændringer, der får virkning fra den 1. juli 1970 som følge af  

 ikrafttrædelsen af lov om styrelse af sociale og visse sundshedsmæssige  

 anliggender og de ovenfor nævnte 3 ændringslove, går i korthed ud på  

 følgende:
 Inden for den samlede administration:
 Inden for den kommunale administration (uden for Københavns kommune):
 Inden for den amtskommunale administration:
 Inden for den centrale administration:
 II.
 Bemærkninger til de enkelte bestemmelser.
 Vedrørende kapitel 1:
 1.
 Lovens § 1 henfører de sundhedsmæssige anliggender, hvis styrelse ikke er  

 fastlagt i særlig lovgivning eller hører under sundhedskommissionernes  

 område, til lovens anvendelsesområde.
 Indtil videre vil bestemmelsen medføre, at administrationen af  

 lovgivningen om spædbørnssundspleje og om hjemmesygepleje skal varetages af  

 de nye social- og sundhedsmyndigheder.
 Vedrørende kapitel 2:
 2.
I lovens § 2 afgrænses kommunalbestyrelsens virksomhed inden for det  

 sociale og sundhedsmæssige område over for tilsvarende funktioner, der ved  

 lov er tillagt andre myndigheder.
Der sker således ingen ændring i de  

 bestemmelser i forsorgsloven, lov om børnetilskud og andre familieydelser,  

 lov om revalidering og lov om forsikring mod følger af ulykkestilfælde,  

 hvorefter adgangen til at træffe beslutninger om eller bistå ved  

 administrationen af sociale ydelser er henlagt til det sociale udvalg.
Der  

 sker heller ingen ændringer i de bestemmelser i lov om børne- og  

 ungdomsforsorg, hvorefter beslutninger om iværksættelse af  

 hjælpeforanstaltninger træffes af børne- og ungdomsværnet.
Endelig  

 opretholdes de bestemmelser i sundhedslovgivningen, hvorved der er tillagt  

 sundhedskommisionen eller epidemikommissionen beslutningsmyndighed inden for  

 denne lovgivnings område.
 3.
Vedrørende det udkast til regulativ, der omhandles i § 3, bemærkes, at der  

 senere vil blive udsendt retningslinier til brug ved regulativets  

 udarbejdelse og godkendelse.
Det samme gælder med hensyn til den i § 3, stk.  

 2, omhandlede oversigt over kommunens sociale og sundhedsmæssige virksomhed.
 4.
Med hensyn til godkendelse af skitseprojekter til institutionsbyggeri o.  

 lign. - jfr. § 4, sidste punktum - henledes opmærksomheden på, at  

 bestemmelsen i § 12 om amtsrådets godkendelsesmyndighed først træder i kraft  

 senere.
Godkendelse af projekter vil derfor indtil videre blive meddelt af  

 samme myndigheder som hidtil eller af socialstyrelsen, såfremt godkendelse  

 hidtil er blevet meddelt af en myndighed, der fra 1. juli 1970 indgår i  

 socialstyrelsen, jfr. punkt 20 nedenfor.
 Det samme gælder med hensyn til godkendelse af de institutioner, der er  

 omtalt i § 5, stk. 1.
 5.
 Tilsyn med de private eller selvejende institutioner, som omhandles i § 5,  

 føres såvel af kommunalbestyrelsen - jfr. § 5, stk. 2 - som af amtsrådet,  

 jfr. § 10, stk. 2.
Det er herved forudsat, at kommunalbestyrelsen skal føre et vist tilsyn  

 med den daglige drift af de private og selvejende institutioner i den  

 pågældende kommune (f.eks. almindelige alderdoms- og plejehjem). I denne  

 forbindelse henvises til socialministeriets cirkulære af 27. februar 1969 om  

 omsorg for invalidepensionister og folkepensionister.
Ved §§ 77 og 97 i lov  

 om børne- og ungdomsforsorg som ændret ved den som bilag 2 aftrykte lov er  

 det lokale tilsyn med henholdsvis daginstitutioner og børne- og ungdomshjem  

 henlagt til det stedlige sociale udvalg.
I andre tilfælde har  

 kommunalbestyrelsen adgang til på samme måde at lade tilsynet udføre af det  

 sociale udvalg.
Amtsrådets tilsyn med disse institutioner forudsættes udøvet mere  

 lejlighedsvis og i samarbejde med vedkommende kommune med det hovedformål at  

 have indseende med institutionens almindelige standard set i forhold til de  

 normer, der til enhver tid er gældende for institutioner af den pågældende  

 art.
Omfanget af amtsrådets tilsyn vil i øvrigt afhænge af institutionernes  

 art og af, i hvor høj grad vedkommende kommune selv råder over  

 specialuddannede medarbejdere.
 I øvrigt opretholdes indtil videre de hidtil gældende regler om de  

 centrale myndigheders tilsyn med de nævnte institutioner såvel som med  

 institutioner, der gennemgående skal betjene større områder end en enkelt  

 kommune (f.eks. børne- og ungdomshjem, revalideringsinstitutioner,  

 specialplejehjem m.fl.). For de sidstnævnte institutioners vedkommende vil  

 spørgsmålet om henlæggelse af tilsynet til amtsrådene blive taget op i  

 forbindelse med den kommende revision af den sociale lovgivning.
 Man henleder imidlertid opmærksomheden på de forpligtelser, der med  

 virkning fra 1. april 1970 er pålagt amtsrådene med hensyn til oprettelse og  

 drift af forsorgshjem, jfr. § 7 i lov om offentlig forsorg og  

 socialministeriets cirkulære af 16. juli 1969.
 Vedrørende kapitel 3:
 6.
 Der henvises til lovens § 29, 1. pkt., hvorefter det i § 6 nævnte sociale  

 udvalg træder i stedet for det i lov om offentlig forsorg § 2, jfr. § 3,  

 nævnte udvalg.
 7.
I § 6 er de arbejdsmarkedsmæssige anliggender i kommunen medtaget under  

 det sociale udvalgs administrationsområde.
Hensigten hermed har særlig været  

 at gøre det til en pligt for de sociale udvalg ved administrationen af de  

 sociale og sundhedsmæssige foranstaltninger og ved planlægningen af  

 foranstaltninger og institutioner nøje at følge udviklingen på  

 arbejdsmarkedet og herunder samarbejde med de administrative myndigheder på  

 arbejdsmarkedsområdet.
Der er derimod ikke ved bestemmelsen tillagt  

 kommunerne nye opgaver af arbejdsformidlingsmæssig art.
 8.
Bestemmelserne i § 7 om børne- og ungdomsværnets sammensætning betyder en  

 ændring i forhold til de tidligere gældende regler, idet et flertal af  

 værnets medlemmer fremtidig skal vælgtes blandt kommunalbestyrelsens  

 medlemmer.
For hvert medlem vælges en suppleant.
Som suppleanter for  

 kommunalbestyrelsesmedlemmer skal vælges andre kommunalbestyrelsesmedlemmer;  

 om fornødent kan et kommunalbestyrelsesmedlem vælges som suppleant for flere  

 medlemmer af værnet.
Bestemmelserne om børne- og ungdomsværnets sammensætning og ledelse  

 tilsigter en forøget koordinering mellem det sociale udvalg og børne- og  

 ungdomsværnet.
Formanden for det sociale udvalg skal som hidtil være medlem  

 af børne- og ungdomsværnet, men skal efter de nye regler tillige være formand  

 for dette, hvis han ønsker det.
Herudover skal mindst 1 medlem af det sociale  

 udvalg vælges til medlem af børne- og ungdomsværnet.
Desuden følger det af de  

 nye regler, at værnet som formand og næstformand skal vælge personer, der  

 tillige er medlemmer af det sociale udvalg.
 I kommuner hvor børne- og ungdomsværnet ikke er sammensat efter de  

 forannævnte regler, må der herefter foretages omvalg pr. 1. juli 1970.
 9.
Ved ændringerne i loven om børne- og ungdomsforsorg er en række opgaver  

 overflyttet fra børne- og ungdomsværnet til det nye socialudvalg.
Dette  

 gælder således de i § 2 i loven om børne- og ungdomsforsorg omhandlede  

 generelle opgaver, der består i tilsyn med de forhold, hvorunder børn og unge  

 lever i kommunen, samt forpligtelsen til at påse, at der i kommunen findes  

 det fornødne antal daginistutioner og socialpædagogiske  

 fritidsforanstaltninger.
 10.
For så vidt angår tilsynet med de i vedkommende kommune beliggende  

 daginstitutioner og børne- og ungdomshjem, jfr. henholdsvis § 77 og § 97 i  

 lov om børne- og ungdomsforsorg, varetages de deri nævnte tilsynsopgaver  

 fremtidig af de nye socialudvalg.
For så vidt angår udførelsen af de nævnte  

 tilsynsopgaver henvises til socialministeriets cirkulære af 10. oktober 1966  

 om børne- og ungdomsværnenes virksomhed, afsnit II, pkt. 23-32, idet  

 bemærkes, at det i pkt. 32 omtalte tilsyn med privat dagpleje og privat  

 familiepleje dog fortsat henhører under børne- og ungdomsværnene; endvidere  

 skal det i socialministeriets cirkulære af 21. maj 1970 fastsatte tilsyn med  

 feriekolonier fremtidig udføres af socialudvalgene.
 Som omtalt ovenfor under punkt 5 medfører overførelsen af de nævnte  

 tilsynsfunktioner til de sociale udvalg ikke på nuværende tidspunkt ændringer  

 i de gældende regler om de centralt myndigheders tilsyn med institutionerne  

 inden for børne- og ungdomsforsorgen.
 11.
Den særlige forvaltnng - social- og sundhedsforvaltningen - som i medfør  

 af lovens § 9 skal oprettes i hver kommune, skal som anført i indledningen  

 under e) varetage administrationen af samtlige de opgaver, som af  

 lovgivningen er henlagt til det sociale udvalg og børne- og ungdomsværnet.  

 Formålet med bestemmelsen er at skabe de bedst mulige forudsætninger for en  

 koordinering af det sociale og sundhesmæssige arbejde i kommunen.
Det følger  

 heraf, at de sagsområder, der henhører under henholdsvis det sociale udvalg  

 og børne- og ungdomsværnet skal administreres under en fælles ledelse.
 Social- og sundhedsforvaltningen skal umiddelbart ved lovens ikrafttræden  

 overtage de opgaver, som hidtil har henhørt under socialkontorene.
 Der kræves ikke oprettet særskilt kasse- og regnskabsvæsen for den  

 omhandlede forvaltning.
 Vedrørende kapitel 4:
 12.
 Som anført i indledningen under f) skal amtsrådet fremtidig føre et tilsyn  

 med kommunens virksomhed inden for forsorgslovens område.
 Amtsrådets tilsynspligt omfatter tillige kommunernes øvrige virksomhed i  

 henhold til lovgivningen om sociale og sundhedsmæssige anliggender i det  

 omfang tilsynspligten ikke er henlagt til andre organer, f.eks. embedslæger  

 eller centrale myndigheder.
 Tilsynspligten med institutioner påhviler dog efter den gældende  

 lovgivning indtil videre i visse tilfælde de centrale myndigheder, jfr.  

 således § 5, stk. 3 og 4, i lov om børne- og ungdomsforsorg og § 14, stk. 2,  

 sidste punktum, i lov om revalidering, således som disse bestemmelser er  

 ændret ved de som bilag 2 og 3 aftrykte love.
Arten og omfanget af amtsrådets tilsynsvirksomhed må som en naturlig ting  

 afpasses efter tilsynsopgavens karakter.
Der må herved lægges vægt på den  

 enkelte kommunes forudsætninger for at løse de opgaver, som stilles af  

 lovgivningen.
Der vil således være særlig anledning til at føre et  

 forholdsvis indgående tilsyn i tilfælde, hvor pålægges kommunerne nye og  

 vanskelige opgaver.
Det skal i den forbindelse understreges, at loven bygger  

 på det princip, at flest mulige spørgsmål skal løses af kommunerne på egen  

 hånd eller med bistand af amtskommunen, som efterhånden i øget omfang  

 forudsættes at stille fornøden sagkundskab til rådigheder for kommunerne.
 13.
 §§ 11 og 12 træder først i kraft på et senere tidspunt, der fastsættes af  

 socialministeren.
 14.
 Med hensyn til det forslag til regulativ, som omhandles i lovens § 13,  

 henvises til bemærkningerne foran under punkt 3.
 15.
Ved bestemmelsen i § 14, stk. 1, gives der amtsrådet mulighed for at tage  

 initiativ til at iværksætte foranstaltninger af forskellig art.
Som det  

 fremgår af bestemmelsen, drejer det sig om foranstaltninger, som det ikke  

 påhviler kommunerne at varetage, idet hensigten med bestemmelsen er, at  

 amtsrådet får mulighed for på det regionale plan at opfylde et eksisterende  

 behov for foranstaltninger af social- og sundhedsmæssig art, som ikke er  

 nærmere reguleret i lovgivningen, eller som vil kunne supplere allerede  

 bestående sociale eller sundhedsmæssige ordninger.
 Man erindrer i denne forbindelse om, at det må forudses, at det ved en  

 kommende revision af de sociale love vil blive pålagt amtskommunerne at  

 iværksætte forskellige foranstaltninger, herunder oprette institutioner.
 16.
Bestemmelsen i § 14, stk. 2, om godkendelse af projekter vil først få  

 virkning senere, når det ved den tidligere nævnte lovrevision er fastlagt, på  

 hvilken måde administrationen af de i bestemmelsen omhandlede institutioner  

 skal varetages.
Indtil videre vil godkendelse af projekter derfor blive  

 meddelt af samme myndigheder som hidtil eller af socialstyrelsen, såfremt  

 godkendelse hidtil er blevet meddelt af en myndighed, der fra 1. juli 1970  

 indgår i socialstyrelsen, jfr. punkt 20 nedenfor.
 17.
 Der vil senere blive udsendt retningslinier med hensyn til udarbejdelse  

 m.v. af de årsberetninger, der omhandles i § 15.
 Vedrørende kapitel 5:
 18.
Det udvalg, der skal nedsættes i medfør af § 16 til forvaltning af  

 amtskommunens sociale og sundhedsmæssige anliggender, er et stående udvalg på  

 samme måde som f.eks. sygehusudvalget.
Spørgsmål af budgetmæssig betydning  

 for amtskommunen afgøres af amtsrådet efter sædvanlig erklæring fra  

 økonomiudvalget i overensstemmelse med § 18 i den kommunale styrelseslov.
 Social- og sundhedsudvalget forudsættes endvidere at ville få et nært  

 samarbejde med amtskommunens sygehusudvalg.
 I tiden efter lovens ikrafttræden og indtil det i § 17, stk. 2, omhandlede  

 socialcenter oprettes som led i udbygningen af den sociale betjening, vil  

 udvalgets opgave hovedsageligt være med bistand af den i § 17, stk. 1,  

 omhandlede særlige forvaltning på amtsrådets vegne at varetage de opgaver,  

 som er omtalt ovenfor under punkterne 12 og 15.
 Herudover må det anses for en naturlig opgave for udvalget i samarbejde  

 med den nævnte forvaltning og de centralt myndigheder at forberede  

 oprettelsen af socialcentret.
 19.
Man tillægger det overordentlig stor betydning for omlægningen af den  

 social administration, at den i § 17, stk. 1, omhandlede forvaltning allerede  

 fra begyndelsen tilrettelægges så hensigtsmæssigt som muligt.
Der må herved  

 lægges vægt på, at forvaltningen skal tjene som bindeled mellem kommunerne og  

 de centrale myndigheder.
Forvaltningen vil bl.a. gennem oprettelsen af  

 socialcentret komme til at virke som rådgivnings- og bistandsorgan for  

 kommunerne og det i § 18 nævnte revaliderings- og pensionsnævn samtidig med,  

 at den over for de centrale myndigheder står som det organ, der formidler  

 administrationen af de sociale love og sikrer, at der landet over hersker en  

 vis ensartethed inden for denne administration.
 Med hensyn til fremgangsmåden ved forelæggelse af spørgsmålet om  

 udnævnelse af lederen af forvaltningen for kvalifikationsnævnet henvises til  

 bemærkningerne nedenfor under punkt 21.
 Vedrørende kapitel 7:
 20.
 Med hensyn til oprettelsen af den i § 20 omhandlede socialstyrelse og de  

 administrative følger heraf henvises til den som bilag 5 aftrykte  

 cirkulæreskrivelse af den 19. juni 1970.
 21.
 Forelæggelse af ansættelsessager for det i § 25 omhandlede  

 kvalifikationsnævn sker ved indsendelse af samtlige ansøgninger til den  

 pågældende stilling, eventuelt ledsaget af en begrundet indstilling om  

 stillingens besættelse.
 Materialet sendes til kvalifikationsnævnet, adresse: Socialministeriet,  

 Slotsholmsgade 6, 1216 København K.
 III.
 Anke- og revisionsbestemmelser.
 22.
Der sker ikke ved ikrafttrædelsen af loven om styrelse af sociale og visse  

 sundhedsmæssige anliggender nogen ændring i de hidtil gældende regler om  

 anke, bortset fra, hvad der følger af socialstyrelsens oprettelse og den  

 samtidige nedlæggelse af direktoratet for børne- og ungdomsforsorgen,  

 direktoratet for børne- og ungdomsforsorgen, direktoratet for revalidering og  

 forsorg og bestyrelsen for statens åndssvageforsorg.
Klager over de kommunale  

 myndigheders afgørelser i øvrigt skal altså efter de samme regler som hidtil  

 indgives til amtmanden eller landsnævnet for børne- og ungdomsforsorg.
 Imidlertid skal man henstille tilkommunalbestyrelser og andre kommunale  

 myndigheder, at der i forbindelse med meddelelser til enkeltpersoner om  

 trufne afgørelser giver oplysning om en eventuel ankeadgang i alle tilfælde,  

 hvor der ikke som følge af allerede gældende regler foreligger en pligt til  

 at give ankevejledning.
 23.
 Der gennemføres indtil videre ingen forandringer med hensyn til  

 amtsrevisionens virksomhed vedr. de sociale regnskaber.
