Skriftlig fremsættelse (24. marts 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  

 ændring af lov om anvendelse af Det Europæiske Fællesskabs forordning om  

 fastsættelse af visse foranstaltninger i forbindelse med indførsel i  

 Fællesskabet og udførsel og genudførsel fra Fællesskabet af varer, der  

 krænker  

 visse former for intellektuel ejendomsret (Bortfald af gebyr og  

 sikkerhedsstillelse m.v.) (Lovforslag nr.
L 198).
Lovforslaget indeholder de ændringer, som er nødvendige som  

 følge af  

    

  

 vedtagelsen af Rådets  

 forordning (EF) nr. 1383/2003 om toldmyndighedernes indgriben overfor varer,  

 der mistænkes for at krænke visse intellektuelle ejendomsrettigheder, og om  

 de  

 foranstaltninger, som skal træffes overfor varer, der krænker sådanne  

 rettigheder.
Forordningen træder i kraft den 1. juli 2004. Den hidtidige  

 forordning, Rådets forordning (EF) 3295/1994, ophæves samtidig.
 Både nu og efter den nye forordning kan en  

 rettighedsindehaver indgive en anmodning til ToldSkat om at gribe ind, hvis  

 der  

 er mistanke om, at der indføres varer, der f.eks. er varemærkeforfalskede,  

 piratkopierede eller som krænker patent- og ophavsrettigheder.
 Toldmyndighedernes indgriben består i at suspendere varernes  

 frigivelse.
 Såfremt alle toldformaliteter er opfyldt, bliver varerne  

 frigivet, hvis ikke toldmyndighederne inden 10 dage (3 dage for varer, der er  

 letfordærvelige) fra meddelelsen om suspensionen  

  

 enten  

  

 er blevet underrettet om at sagen er indbragt for domstolene,  

  

 eller  

  

 har fået oplysning om, at  

 parterne er enige om, at varerne skal tilintetgøres under toldkontrol.
 Efter den nye forordning kan det ikke kræves, at  

 rettighedsindehaver betaler gebyr eller stiller sikkerhed.  

 Rettighedsindehaverne skal i stedet for erklære, at de vil indestå for ansvar  

 overfor personer, der bliver berørt af toldmyndighedernes indgriben og skal  

 forpligte sig til at betale samtlige udgifter, der afholdes i forbindelse med  

 varernes opbevaring under toldkontrol.
 Derudover fremgår det nu af forordningen, at toldstedet i  

 forbindelse med undersøgelse af varerne kan udtage prøver, der på udtrykkelig  

 anmodning kan overlades til rettighedsindehaver i analyseøjemed og for at  

 lette  

 den videre behandling af sagen.
Ligeledes sker der den ændring, at toldmyndighederne kan  

 gribe ind på eget initiativ, når der er en tilstrækkelig begrundet mistanke  

 om,  

 at varerne krænker en intellektuel ejendomsret.
Nu kræves det, at  

 toldmyndighederne helt klart kan konstatere, at der sker en krænkelse.
 Desuden er der i forslaget en række ændringer, der først og  

 fremmest indebærer en ajourføring og eller præcisering af loven.
 Lovforslaget skønnes at medføre et provenutab på ca. 185.000  

 kr.
 Med disse bemærkninger skal jeg anbefale forslaget til  

 Folketingets velvillige behandling.
