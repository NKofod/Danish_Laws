 Arbejdsformidlingskontorerne.
 De statsanerkendte arbejdsløshedskasser.
 Arbejdsministeriet har ved skrivelse af 29. juni 1983 til samtlige  

 amtskommuner udsendt nærmere retningslinier for administrationen af lov nr.  

 244 af 8. juni 1983, om ændring af lov om ATB til ledige.
 Kopi af denne skrivelse er den 30. juni 1983 tilsendt AF-kontorerne og  

 arbejdsløshedskasserne.
 Det fremgår af arbejdsministeriets skrivelse, at loven omfatter følgende  

 personer:
 1. Ledige, der ikke har påbegyndt et rimeligt  

 arbejdstilbud, inden deres ret til dagpenge ophører.
 2. Ledige, der har fået, men ikke er tiltrådt et  

 arbejdstilbud, som arbejdsmarkedsnævnet efter klage ikke finder rimeligt,  

 jfr. § 13 i arbejdsministeriets bekendtgørelse nr. 70 af 18. februar 1983, og  

 som inden arbejdsmarkedsnævnets afgørelse foreligger, har mistet  

 dagpengeretten, har ret til ydelsen, indtil de får et rimeligt arbejdstilbud.  

 Udbetaling af ydelsen (der skal ske med tilbagevirkende kraft) kan først ske,  

 når arbejdsmarkedsnævnets afgørelse foreligger.
 3. Ledige, der er indberettet for sent af  

 arbejdsløshedskassen eller en videregivet for sent fra kommunen til  

 amtskommunen, jf. de herom fastsatte regler.
 Loven omfatter ikke:
Ledige, der ophører i et rimeligt arbejdstilbud inden  

 genoptræningsperiodens afslutning, og som efter klage får medhold i, at  

 ophøret ikke kan tilregnes den ledige.
Disse ledige har efter § 17, stk. 1, i  

 bekendtgørelsen om arbejdstilbud til ledige ret til et supplerende  

 arbejdstilbud.
De pågældende har ikke ret til ydelsen, selvom de mister en  

 eventuel dagpengeret, inden de får det supplerende arbejdstilbud.
Ifølge loven skal den ledige selv søge amtskommunen om oppebærelse af  

 ydelsen.
Det påhviler i den forbindelse såvel AF som a-kasserne at informere  

 de langtidsledige, der har krav på ydelsen.
Informationspligten medfører, at  

 a-kasserne generelt og i alle konkret forekommende tilfælde skal oplyse de  

 langtidsledige om deres ret til at oppebære ydelsen efter tab af  

 dagpengeretten, samt om hvorledes der skal ansøges om beløbet.
Det skal i den  

 forbindelse fremhæves, at loven har gyldighed fra 1. januar 1983.
Endvidere bør AF og a-kasserne informere om, at amtskommunen, selvom det  

 ikke direkte er nævnt i lov om social bistand efter aftale med  

 bopælskommunen, kan tilbageholde et beløb, der svarer til den kontanthjælp,  

 bopælskommunen eventuelt kræver tilbagebetalt efter § 27 i lov om social  

 bistand.
Det således tilbageholdte beløb sendes til bopælskommunen.
 Anmodning om ydelsen kan indsendes af den ledige selv, samt af  

 arbejdsformidlingen eller arbejdsløshedskassen på den lediges vegne, ligesom  

 arbejdsformidlingen eller arbejdsløshedskassen på tilsvarende måde kan  

 indhente dokumentation fra arbejdsløshedskasserne eller arbejdsformidlingen.
Arbejdsløshedskasserne og arbejdsformidlingen skal tilvejebringe den  

 fornødne dokumentation inden for en frist af hver een uge fra henvendelsen  

 fra den ledige.
Denne frist gælder også, hvor arbejdsløshedskassen eller  

 arbejdsformidlingen påtager sig at videresende anmodningen til amtskommunen.
 Der kan ikke dispenseres fra ovennævnte frister.
Den omtalte blanket kan anvendes til brug for ansøgningen.
Det er dog  

 ingen betingelse for udbetalingen af ydelsen, at blanketten anvendes ved  

 anmodning om ydelsen, såfremt den nødvendige dokumentation foreligger på  

 anden måde.
Regionalt kan der indgås aftaler mellem AF og amtskommunen med henblik på  

 at tilvejebringe dokumentation på anden måde.
Påtager arbejdsformidlingen sig  

 at skaffe de nødvendige oplysninger hos a-kassen, er AF som udgangspunkt  

 ansvarlig for oplysningernes rigtighed.
I de tilfælde, hvor AF på baggrund af  

 en regional aftale har påtaget sig at indhente den nødvendige dokumentation,  

 skal dette ske i løbet af 2 uger.
Når arbejdsløshedskassen og arbejdsformidlingen er vidende om, at en ledig  

 ønsker at søge amtskommunen om ydelsen, skal der straks tilgå amtskommunen  

 besked om, at sagen er under behandling.
Ligeledes skal der tilgå  

 amtskommunen orientering, når den ledige er tiltrådt i et ordinært  

 arbejdsforhold på fuld- eller på deltid.
 Det skal indskærpes over for arbejdsløshedskasserne at overholde de  

 fastsatte frister for indberetning, jfr. § 4 i arbejdstilbudsbekendtgørelsen  

 og arbejdsdirektoratets cirkulærer herom.
 Arbejdsformidlingen bør være opmærksom på, at disse frister overholdes,  

 jfr. arbejdstilbudsbekendtgørelsens § 26.
 Det skal endvidere indskærpes, at arbejdsformidlingens  

 sagsbehandlingsfrister, hvor intet andet er aftalt regionalt, i henhold til  

 arbejdsministeriets bekendtgørelse nr. 70 af 18. februar 1983, § 8, stk. 6,  

 er 3 måneder efter indberetning for placering af langtidsledige under 25 år  

 og 6 måneder for langtidsledige på 25 år og derover.
 Amtskommunen skal i henhold til bekendtgørelsens § 8, stk. 6 og 7 have 1  

 måned til placeringen af de langtidsledige, der skal have et arbejdstilbud i  

 amtskommunalt regi.
Arbejdsløshedskasserne og arbejdsformidlingen bør i denne forbindelse være  

 særlig opmærksom på, at amtskommunen eventuelt kan søge det udbetalte beløb  

 tilbage fra arbejdsløshedskassen, kommunen eller arbejdsformidlingen, såfremt  

 det findes fornødent grundlag herfor.
Et sådant tilbagesøgningskrav må  

 fastslås ved domstolene.
 Klage over amtskommunens administration af reglerne om udbetaling af  

 ydelsen kan indbringes for indenrigsministeriet i ministeriets egenskab af  

 tilsynsmyndighed for amtskommunerne.
 P.D.V.
