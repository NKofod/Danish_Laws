 Hermed bekendtgøres lov om arbejdsmarkedsfonde, jf.  

 lovbekendtgørelse nr. 738 af 9. september 1995, med de ændringer, der følger  

 af lov nr. 966 af 15. november 1996, lov nr. 988 af 22. november 1996, lov  

 nr. 1217 af 27. december 1996, lov nr. 1223 af 27. december 1996 og lov nr.  

 451 af 10. juni 1997.
Fondenes opbygning og indtægter § 1.  Der oprettes 3 arbejdsmarkedsfonde med følgende  

 formål:
Stk. 2.  Fondene bestyres af finansministeren.
De  

 udgiftsområder, som finansieres af fondene, henhører under de pågældende  

 resortministre.
Stk. 3.  (* 2) Landsarbejdsrådet afgiver udtalelse til  

 arbejdsministeren om størrelsen af de udgifter, der indgår i fastsættelsen af  

 arbejdsmarkedsbidrag til Dagpengefonden.
Udtalelse til arbejdsministeren  

 afgives senest den 30. april i året før det år, som fastsættelsen af bidraget  

 vedrører.
Stk. 4.  (* 2) Landsarbejdsrådet og Uddannelsesrådet for  

 Arbejdsmarkedsuddannelserne afgiver indstilling til arbejdsministeren om  

 størrelsen af de udgifter, der indgår i fastsættelsen af arbejdsmarkedsbidrag  

 til Aktiveringsfonden.
Indstilling til arbejdsministeren afgives senest den  

 30 april i året før det år, som fastsættelsen af bidraget vedrører.
Stk. 5.  (* 2) Dagpengeudvalget afgiver indstilling til  

 socialministeren og Landsarbejdsrådet til arbejdsministeren om størrelsen af  

 de udgifter, der indgår i fastsættelsen af arbejdsmarkedsbidrag til  

 Sygedagpengefonden.
Indstilling til socialministeren og arbejdsministeren  

 afgives senest den 30 april i året før det år, som fastsættelsen af bidraget  

 vedrører.
 § 2.  Dagpengefonden oppebærer indtægter fra:
 Stk. 2.  Dagpengefonden finansierer statens udgifter  

 efter § 79 i lov om arbejdsløshedsforsikring m.v.
 § 3.  Aktiveringsfonden oppebærer indtægter fra:
 Stk. 2.  (* 2) (* 4) Aktiveringsfonden finansierer  

 statens udgifter i henhold til lov om en aktiv arbejdsmarkedspolitik,  

 herunder til kommunal jobtræning, jf. lovens §§ 12-15, lov om  

 arbejdsmarkedsuddannelser, lov om arbejdsmarkedsuddannelsescentre, kapitel 2  

 i lov om orlov, lov om voksenuddannelsesstøtte samt lov om åben uddannelse  

 (erhvervsrettet voksenuddannelse) m.v.
 § 4.  Sygedagpengefonden oppebærer indtægter fra:
 Stk. 2.  Sygedagpengefonden finansierer statens udgifter  

 til dagpenge ved sygdom eller fødsel efter lov om dagpenge ved sygdom og  

 fødsel samt kapitel III og IV i lov om orlov.
 § 5.  (* 5) De øremærkede arbejdsmarkedsbidrag, der  

 indgår i finansieringen af de tre arbejdsmarkedsfonde, opkræves samlet og  

 samtidig for henholdsvis lønmodtagerne, de selvstændigt erhvervsdrivende og  

 arbejdsgiverne.
 Stk. 2.  Det samlede bidrag for lønmodtagere og  

 selvstændigt erhvervsdrivende til de tre fonde er i procent af  

 bidragsgrundlaget:
 Stk. 3.  Det samlede bidrag for arbejdsgivere til de tre  

 fonde er i procent af bidragsgrundlaget:
 Stk. 4.  Hvis der med de i stk. 2 og 3 anførte  

 bidragssatser opstår overskud for de tre fonde under et uden overførsler fra  

 staten, nedreguleres satsen for det pågældende år efter reglerne i § 6.
Stk. 5.  (* 2) Aktiveringsfonden tilføres provenu fra  

 opkrævede lønmodtagerbidrag og bidrag for selvstændigt erhvervsdrivende med  

 de i stk. 2 fastsatte bidragssatser eller i tilfælde af regulering med de  

 fastsatte bidragssatser efter § 6, stk. 6, jf. stk. 4, indtil fondens  

 indtægter og udgifter balancerer uden overførsler fra staten.
Den hertil  

 svarende bidragssats beregnes og oplyses i anmærkningerne til  

 finanslovforslaget.
Stk. 6.  (* 2) Sygedagpengefonden tilføres provenu fra  

 opkrævede lønmodtagerbidrag og bidrag for selvstændigt erhvervsdrivende med  

 de i stk. 2 fastsatte bidragssatser eller i tilfælde af regulering med de  

 fastsatte bidragssatser efter § 6, stk. 6, jf. stk. 4, indtil fondens  

 indtægter og udgifter balancerer uden overførsler fra staten.
Den hertil  

 svarende bidragssats beregnes og oplyses i anmærkningerne til  

 finanslovforslaget.
 Stk. 7.  (* 2) (* 6) (* 7) Dagpengefonden tilføres  

 provenu fra opkrævede arbejdsgiverbidrag med den i stk. 3 fastsatte  

 bidragssats eller i tilfælde af regulering med den fastsatte bidragssats  

 efter § 6, stk. 6, jf. stk. 4, efter nedsættelse med satserne i § 6 A samt  

 det resterende provenu fra opkrævede lønmodtagerbidrag og bidrag fra  

 selvstændigt erhvervsdrivende, efter at Aktiveringsfonden og  

 Sygedagpengefonden er tilført provenu efter stk. 5 og 6. Den dertil svarende  

 bidragssats for lønmodtagerne og de selvstændigt erhvervsdrivende beregnes og  

 oplyses i anmærkningerne til finanslovforslaget.
§ 6.  (* 2) Behovet for regulering af satserne for de  

 øremærkede arbejdsmarkedsbidrag beregnes en gang om året.
Beregningerne  

 optages i anmærkningerne til paragraffen for arbejdsmarkedsfondene i  

 finanslovforslaget.
 Stk. 2.  Reguleringsbehovet for den enkelte fond  

 beregnes på grundlag af forskellen mellem:
 Stk. 3.  (* 2) Reguleringsbehovet dækkes således, jf.  

 dog stk. 4 og 5:
Stk. 4.  Hvis beregningen i henhold til stk. 3 medfører,  

 at satsen for lønmodtagernes og de selvstændiges bidrag eller for  

 arbejdsgivernes bidrag skal være negativ, sættes satsen til nul for det  

 pågældende finansår.
Den del af reguleringsbehovet, som på grund heraf ikke  

 bliver fordelt, anvendes med halvdelen til at nedsætte satsen for det øvrige  

 bidrag og med halvdelen til at nedsætte statens overførsel.
Stk. 5.  Regulering af bidragssatserne til fondene kan  

 tidligst ske efter 1998, og først når der i henhold til budgettet ikke er  

 behov for overførsler fra staten til de pågældende fonde.
De samlede  

 bidragssatser kan dog nedreguleres tidligere, såfremt der ellers ville opstå  

 overskud i de tre fonde set under et, jf. § 5, stk. 4.
Stk. 6.  (* 2) (* 5) På grundlag af den beregnede  

 regulering fastsættes de bidragssatser for lønmodtagere, selvstændigt  

 erhvervsdrivende og arbejdsgivere, hvormed bidragene opkræves.  

 Bidragssatserne fastsættes i procent med 1 decimal.
Såfremt der skal ske  

 regulering af bidragssatserne i medfør af bestemmelsen i § 5, stk. 4, bortses  

 der fra bidragssatserne i § 5, stk. 2 og 3, for det år, reguleringen  

 vedrører.
§ 6 A.  Arbejdsgiverbidraget efter § 5, stk. 3, jf. §  

 5, stk. 4, og § 6 nedsættes ved opkrævningen med 0,11 procentenheder i 1997,  

 med 0,27 procentenheder i 1998, med 0,32 procentenheder i 1999 og med 0,53  

 procentenheder i 2000 og senere år.
Der kan dog højst ske nedsættelse af  

 bidragssatsen til 0 pct. ved opkrævningen.
Bidragspligt og bidragsgrundlag § 7.  For lønmodtagerbidraget påhviler bidragspligten:
 Stk. 2.  For arbejdsgiverbidraget påhviler  

 bidragspligten arbejdsgivere her i landet, der har ansatte omfattet af stk.  

 1.
 Stk. 3.  For bidraget for selvstændigt erhvervsdrivende  

 påhviler bidragspligten personer, som er hjemmehørende og driver selvstændig  

 erhvervsvirksomhed her i landet, samt personer, der er hjemmehørende i  

 udlandet og driver selvstændig erhvervsvirksomhed med fast driftssted her i  

 landet.
 Stk. 4.  Personer, som er omfattet af De Europæiske  

 Fællesskabers forordninger om social sikring for arbejdstagere, selvstændigt  

 erhvervsdrivende og deres familiemedlemmer, der flytter inden for  

 Fællesskabet, er dog kun bidragspligtige efter stk. 1-3, i det omfang det  

 følger af forordningerne, at de pågældende er undergivet dansk lovgivning.
 Stk. 5.  Bidragspligt efter stk. 1-3 bortfalder, hvor  

 dette for en eller flere af de i §§ 2, 3 og 4 nævnte ydelser følger af en af  

 Danmark tiltrådt mellemfolkelig aftale.
 Stk. 6.  Skatteministeren fastsætter efter forhandling  

 med socialministeren nærmere regler for bortfaldet af bidragspligt efter stk.  

 4 og 5.
 § 8.  For personer omfattet af lønmodtagerbidraget,  

 jf. § 7, stk. 1, udgør bidragsgrundlaget:
 Stk. 2.  De i stk. 1 nævnte vederlag m.v. indgår i  

 bidragsgrundlaget i det år, der svarer til det indkomstår, hvori vederlaget  

 m.v. indgår ved opgørelsen af den skattepligtige indkomst.
 Stk. 3.  Vederlag, der er omfattet af kildeskattelovens  

 § 48 D, jf. kildeskattelovens § 48 C, eller ligningslovens § 33 C, medregnes  

 ikke til bidragsgrundlaget.
 Stk. 4.  Aktiveringsydelse, beskæftigelsestillæg og  

 oplæringsydelse efter § 15, stk. 1, 2 og 4, i lov om kommunal aktivering  

 medregnes ikke til bidragsgrundlaget.
 § 9.  (* 2) For arbejdsgivere omfattet af  

 arbejdsgiverbidraget, jf. § 7, stk. 2, udgør bidragsgrundlaget vederlag i  

 penge m.v. som nævnt i § 8, stk. 1, litra a-d, bortset fra vederlag, der med  

 hjemmel i kildeskattelovens § 45, stk. 1, er gjort til B-indkomst.
 Stk. 2.  Foretager arbejdsgiveren indbetalinger, som  

 ikke kan henføres til den enkelte ansatte, til en pensionskasse omfattet af  

 lov om tilsyn med firmapensionskasser eller en pensionsfond godkendt efter  

 pensionsbeskatningslovens § 52, opgøres et særskilt bidragsgrundlag.
 Stk. 3.  (* 2) § 8, stk. 2, finder tilsvarende  

 anvendelse for de i stk. 1 og 2 nævnte vederlag m.v.
§ 10.  For personer omfattet af bidraget for  

 selvstændigt erhvervsdrivende, jf. § 7, stk. 3, udgør bidragsgrundlaget for  

 selvstændigt erhvervsdrivende uden for virksomhedsordningen personlig  

 indkomst vedrørende selvstændig erhvervsvirksomhed, jf. personskattelovens §  

 3. I samme omfang som der fremføres negativ personlig indkomst til fradrag i  

 den selvstændigt erhvervsdrivendes personlige indkomst efter  

 personskattelovens § 13, stk. 3 og 4, kan beløbet fradrages i  

 bidragsgrundlaget.
Bidrag og præmier til pensionsordninger m.v. i samme  

 omfang som nævnt i pensionsbeskatningslovens § 18 samt bidrag efter  

 nærværende lov fragår ikke ved opgørelsen af bidragsgrundlaget.
Stk. 2.  (* 10) For selvstændigt erhvervsdrivende, der  

 anvender virksomhedsordningen i virksomhedsskattelovens afsnit I, opgøres  

 bidragsgrundlaget som summen af overførsel fra virksomheden til den  

 skattepligtige hidrørende fra virksomhedens skattepligtige overskud med  

 fradrag af kapitalafkast efter virksomhedsskattelovens § 5, stk. 1, nr. 3,  

 litra a, og af overførsel af beløb fra virksomhedens konto for opsparet  

 overskud med tillæg af den hertil svarende virksomhedsskat til den  

 skattepligtige.
Hvis den skattepligtige efter virksomhedsskattelovens § 23 a  

 har valgt at medregne kapitalafkast som personlig indkomst, nedsættes  

 kapitalafkastet, der skal fradrages efter 1. pkt., med det beløb, der skal  

 medregnes som personlig indkomst.
Stk. 1, 2. og 3. pkt., finder tilsvarende  

 anvendelse.
 § 11.  For bidragsgrundlag, der skal opgøres efter §  

 8, stk. 1, litra a og b samt litra e, i det omfang indkomsterne er gjort til  

 A-indkomst med hjemmel i kildeskattelovens § 43, stk. 2, opgør arbejdsgiveren  

 ved enhver udbetaling af løn, vederlag, honorarer m.v. bidragsgrundlaget og  

 beregner bidragets størrelse, jf. dog stk. 2 og 3. Fri kost og logi omfattet  

 af kildeskattelovens § 43, stk. 1, fri bil og fri telefon indgår i  

 bidragsgrundlaget med de værdier, som indgår i grundlaget for A-skattetræk.  

 Arbejdsgiveren giver den ansatte meddelelse om bidragets størrelse.
 Stk. 2.  Indbetalinger, der ikke kan henføres til den  

 enkelte ansatte, som en arbejdsgiver foretager til en pensionskasse omfattet  

 af lov om tilsyn med firmapensionskasser, eller til en hjælpe- og  

 understøttelsesfond efter reglerne i pensionsbeskatningslovens § 52, indgår i  

 bidragsgrundlaget efter stk. 1.
 Stk. 3.  Skatteministeren kan fastsætte regler om, at  

 arbejdsgivere ikke skal opgøre et bidragsgrundlag efter stk. 1 for  

 indkomster, der i medfør af kildeskattelovens § 45, stk. 1, er gjort til  

 B-indkomst.
 Stk. 4.  For personer omfattet af § 7, stk. 1, litra a,  

 for hvilke arbejdsgiveren i medfør af regler fastsat af skatteministeren  

 efter stk. 3 ikke opgør et bidragsgrundlag, opgør de statslige told- og  

 skattemyndigheder på grundlag af de oplysninger, der er lagt til grund ved  

 skatteansættelsen, bidragsgrundlaget og bidragets størrelse.
Stk. 5.  (* 2) (* 9) For indbetalinger som nævnt i § 8,  

 stk. 1, litra c og f, opgør pensionskassen, herunder Arbejdsmarkedets  

 Tillægspension, forsikringsselskabet eller pengeinstituttet, på grundlag af  

 arbejdsgiverens, de kommunale dagpenge- og socialmyndigheders, Direktoratet  

 for Arbejdsløshedsforsikringens eller arbejdsløshedskassens oplysninger om  

 bidragspligtige beløb bidragsgrundlaget og beregner bidragets størrelse.  

 Bidragsgrundlaget udgør de samlede indbetalinger, som en arbejdsgiver  

 foretager for en arbejdstager til ordninger, der er omfattet af § 19 i  

 pensionsbeskatningsloven.
Pensionsinstituttet giver for hvert kalenderår  

 oplysning til den bidragspligtige om bidragenes størrelse for året.  

 Skatteministeren bemyndiges til at fastsætte regler om, at de statslige told-  

 og skattemyndigheder kan give den bidragspligtige oplysning om bidragets  

 størrelse af indbetalinger til Arbejdsmarkedets Tillægspension.
Stk. 6.  For personer omfattet af § 8, stk. 1, litra d,  

 opgør den virksomhed eller lignende, der foretager udbetaling,  

 bidragsgrundlaget og beregner bidragets størrelse.
Den udbetalende virksomhed  

 eller lignende giver den bidragspligtige oplysning om bidragets størrelse.
 Stk. 7.  For selvstændigt erhvervsdrivende omfattet af §  

 7, stk. 3, opgør de statslige told- og skattemyndigheder på grundlag af de  

 oplysninger, der er lagt til grund for skatteansættelsen, bidragsgrundlaget  

 og beregner bidragets størrelse, jf. dog § 12.
 Stk. 8.  For personer omfattet af § 7, stk. 1, litra c,  

 opgør de statslige told- og skattemyndigheder på grundlag af de oplysninger,  

 der er lagt til grund ved skatteansættelsen, bidragsgrundlaget og beregner  

 bidragets størrelse.
 Stk. 9.  (* 2) Arbejdsgivere omfattet af § 7, stk. 2,  

 opgør bidragsgrundlag af vederlag i penge m.v. til den ansatte m.fl. som  

 nævnt i § 8, stk. 1, litra a-d, bortset fra vederlag, der med hjemmel i  

 kildeskattelovens § 45, stk. 1, er gjort til B-indkomst, jf. § 9, stk. 1, og  

 opgør et særskilt bidragsgrundlag for indbetalinger til et pensionsinstitut  

 som nævnt i § 9, stk. 2.
 Stk. 10.  Den, der efter stk. 1, 5 og 6 opgør  

 bidragsgrundlag, er pligtig til at indeholde bidrag.
Opkrævning m.v. af bidrag § 12.  For personer omfattet af § 10 opkræves der i et  

 kalenderår løbende foreløbige arbejdsmarkedsbidrag.
De foreløbige  

 arbejdsmarkedsbidrag skal for den enkelte bidragspligtige så vidt muligt  

 svare til arbejdsmarkedsbidragene efter § 11, stk. 7.
 Stk. 2.  De foreløbige arbejdsmarkedsbidrag modregnes i  

 arbejdsmarkedsbidragene efter § 11, stk. 7.
 Stk. 3.  § 13, stk. 6, 2.-4. pkt., finder tilsvarende  

 anvendelse på foreløbige arbejdsmarkedsbidrag.
 Stk. 4.  Skatteministeren fastsætter nærmere regler om  

 beregningen og opkrævningen af foreløbige arbejdsmarkedsbidrag efter stk. 1  

 og kan herunder fastsætte regler om, at de foreløbige arbejdsmarkedsbidrag  

 opkræves efter reglerne for opkrævning af foreløbig skat efter  

 kildeskattelovens § 50.
§ 13.  Indeholdt bidrag efter § 11, stk. 1 og 6,  

 forfalder til betaling den 1. i den følgende kalendermåned med sidste  

 rettidige betalingsdag den 10. i forfaldsmåneden.
For bidrag, der forfalder  

 den 1. januar, er sidste rettidige betalingsdag dog den 17. januar.
Bidraget  

 indbetales til de statslige told- og skattemyndigheder.
Stk. 2.  (* 11) Pensionskasser m.v. som nævnt i § 11,  

 stk. 5, indbetaler de forventede bidrag for kalenderåret af  

 pensionsindbetalinger den 10. december.
Indbetaling sker til de statslige  

 told- og skattemyndigheder.
Pensionskasser m.v. skal senest den 1. april i  

 året efter udløbet af kalenderåret indbetale de endelige arbejdsmarkedsbidrag  

 dog med modregning af de foreløbige arbejdsmarkedsbidrag efter 1. pkt.  

 Overskydende bidrag indbetales til de statslige told- og skattemyndigheder,  

 der tillige forestår eventuel tilbagebetaling af for meget betalt bidrag.  

 Skatteministeren kan fastsætte de nærmere regler til gennemførelse af  

 reglerne i dette stykke.
Stk. 3.  Bidrag efter § 11, stk. 4, 7 og 8, forfalder  

 til betaling den 1. efter den kalendermåned, hvor de statslige told- og  

 skattemyndigheder har givet den bidragspligtige meddelelse om bidraget, med  

 sidste rettidige betalingsdag den 20. i forfaldsmåneden.
Bidraget indbetales  

 til de statslige told- og skattemyndigheder.
Stk. 4.  Bidrag opgjort efter § 11, stk. 9, forfalder  

 til betaling den 1. i den følgende kalendermåned med sidste rettidige  

 betalingsdag den 10. i forfaldsmåneden.
For bidrag, der forfalder den 1.  

 januar, er sidste rettidige betalingsdag dog den 17. januar.
Bidraget  

 indbetales til de statslige told- og skattemyndigheder.
 Stk. 5.  Falder den sidste rettidige betalingsdag på en  

 helligdag, lørdag eller søndag, forlænges fristen til den følgende hverdag.
Stk. 6.  Er bidragsbeløb, som en indeholdelsespligtig  

 skal betale, ikke betalt rettidigt, skal der betales 1,3 pct. i månedlig  

 rente for hver påbegyndt måned fra forfaldsdagen at regne.
Betales bidrag  

 efter stk. 3 og 4 ikke rettidigt, skal der betales 1 pct. i månedlig rente  

 for hver påbegyndt måned fra forfaldsdagen.
Renten kan ikke fratrækkes ved  

 opgørelsen af den skattepligtige indkomst.
Der betales et gebyr på 65 kr. for  

 erindringsskrivelser vedrørende indeholdelsespligtiges manglende indbetaling  

 af sådanne beløb.
 Stk. 7.  Skatteministeren kan fastsætte regler om  

 foreløbige fastsættelser for indeholdelsespligtige som nævnt i § 11. Der skal  

 betales et gebyr på 150 kr. for en sådan foreløbig fastsættelse.
Stk. 8.  Bidragsbeløb, bortset fra foreløbige beløb  

 efter § 12, under 100 kr. for personer som nævnt i § 7, stk. 1, litra c, og  

 stk. 3, opkræves ikke.
Bestemmelsen finder tilsvarende anvendelse for  

 personer omfattet af § 7, stk. 1, litra a, når arbejdsgiveren ikke er  

 indeholdelsespligtig.
Skatteministeren kan fastsætte regler om mindstegrænser  

 for andre indbetalinger eller tilbagebetalinger af beløb efter denne lov.
 Stk. 9.  Skatteministeren kan fastsætte regler om  

 indbetalinger af bidrag i tilfælde, hvor indeholdelsespligten ophører.
Stk. 10.  (* 2) (* 9) For indeholdelsespligtige efter §  

 11, stk. 1 og 6, og bidragspligtige efter § 7, stk. 2, jf. § 11, stk. 9, der  

 er registreringspligtige efter § 21, stk. 1, finder reglerne i  

 kildeskattelovens § 56, stk. 2-6, § 56, stk. 8, § 56 A og § 85, stk. 1, 2.  

 pkt., om forkortet afregningsperiode for angivelse og indbetaling af A-skat,  

 sikkerhedsstillelse for restancer med A-skat, arbejdsmarkedsbidrag og moms  

 samt registreringsnægtelse i medfør af manglende sikkerhedsstillelse af  

 indeholdelsespligtige virksomheder, der anmelder sig til registrering,  

 tilsvarende anvendelse for arbejdsmarkedsbidrag.
Skatteministeren kan  

 bemyndige de statslige told- og skattemyndigheder til at træffe afgørelser  

 efter 1. pkt. samt fastsætte regler om indbetalingen af bidrag, herunder om  

 forkortet afregningsperiode og indbetalingsfrist, når en indeholdelsespligtig  

 er nægtet registrering efter 1. pkt., jf. kildeskattelovens § 56 A, stk. 2,  

 men nødvendige afviklingsdispositioner gør det påkrævet at indeholde bidrag.
 Stk. 11.  Reglerne om eftergivelse og henstand i  

 kildeskattelovens §§ 73 B og D finder tilsvarende anvendelse på bidrag,  

 afgifter, renter, gebyrer og administrative bøder efter denne lov.  

 Skatteministeren kan fastsætte nærmere regler om, at der ikke beregnes  

 afgifter eller gebyrer efter denne lov i tilfælde, hvor der over for den  

 indeholdelsespligtige beregnes tilsvarende afgifter eller gebyrer efter  

 kildeskatteloven.
Stk. 12  (* 11) Afgår en person omfattet af § 7, stk. 1  

 eller 3, ved døden, anses betalingen af indeholdte bidrag efter stk. 1 og  

 betalingen af foreløbige bidrag efter § 12, som forfaldt før dødsfaldet, for  

 endelige for afdøde for det indkomstår, hvori dødsfaldet har fundet sted.  

 Bidrag efter § 11, stk. 4 og 8, jf. stk. 3, opkræves ikke for afdøde for det  

 indkomstår, hvori dødsfaldet har fundet sted.
Er der ikke sket betaling af  

 foreløbige bidrag efter 1. pkt., finder reglerne om hæftelse m.v. i  

 dødsboskattelovens § 88, stk. 1-3 og 5, tilsvarende anvendelse.
For krav  

 vedrørende skyldige bidrag for indkomstår, der ligger forud for det  

 indkomstår, hvori dødsfaldet har fundet sted, finder reglerne om  

 efterbetaling og hæftelse m.v. i dødsboskattelovens § 87, stk. 1-3 og 5, og §  

 88, stk. 1-3 og 5, tilsvarende anvendelse.
 § 13 A.  (* 2) Efter nærmere af skatteministeren  

 fastsatte regler skal de indeholdelsespligtige og bidragspligtige efter § 7,  

 stk. 2, over for de statslige told- og skattemyndigheder indgive angivelse  

 for indeholdelserne og for bidrag opgjort efter § 11, stk. 9.
Stk. 2.  (* 2) Såfremt den i stk. 1 nævnte angivelse  

 ikke er indgivet rettidigt og bidragstilsvaret er positivt, skal den  

 indeholdelsespligtige og bidragspligtige betale en staten tilfaldende afgift  

 på 1 pct. af det beløb, som skal indbetales for den pågældende periode.  

 Afgiften skal sammen med afgift efter § 57, stk. 2, 2. pkt., i  

 kildeskatteloven dog mindst udgøre 500 kr. og kan højst udgøre 1.100 kr.
I  

 tilfælde, hvor bidragstilsvaret og A-skattetilsvaret er nul, skal der i  

 gentagelsestilfælde betales en afgift på 500 kr.
Der betales dog ikke afgift  

 i tilfælde, hvor bidragstilsvaret og A-skattetilsvaret er nul og der er  

 forløbet mere end 2 år, siden en nulangivelse er indkommet for sent.
 § 14.  De statslige told- og skattemyndigheder har,  

 hvis det skønnes nødvendigt, til enhver tid mod behørig legitimation uden  

 retskendelse adgang til at foretage kontrol og efterse regnskabsmateriale  

 m.v. om opgørelse af bidragsgrundlag m.v. hos bidragspligtige omfattet af §  

 7, stk. 2 og 3, og indeholdelsespligtige som nævnt i § 11, stk. 10.
 Stk. 2.  De bidragspligtige og indeholdelsespligtige  

 skal være de statslige told- og skattemyndigheder behjælpelig ved eftersyn  

 nævnt i stk. 1.
 Stk. 3.  Materialet nævnt i stk. 1 skal efter anmodning  

 udleveres eller indsendes til de statslige told- og skattemyndigheder.
 Stk. 4.  Politiet yder de statslige told- og  

 skattemyndigheder bistand efter regler, der fastsættes efter forhandling  

 mellem skatteministeren og justitsministeren.
 Stk. 5.  De kommunale skatteforvaltninger skal give de  

 statslige told- og skattemyndigheder oplysning om forhold af betydning for  

 kontrollen af bidrag og bidragspligtige, som de under den skattemæssige  

 kontrol bliver opmærksom på.
§ 15.  (* 2) (* 12) Er der ikke sket indeholdelse af  

 bidrag efter § 11, stk. 1, 5 eller 6, eller er indeholdelse sket med et for  

 lavt beløb, skal den bidragspligtige efter § 7, stk. 1, indbetale det  

 manglende beløb til de statslige told- og skattemyndigheder.
Det samme gælder  

 for bidragspligtige efter § 7, stk. 1 eller 3, såfremt der af anden indkomst  

 ikke er betalt bidrag eller betaling af bidrag er sket med et for lavt beløb.  

 Er der indbetalt bidrag med et for stort beløb, modregnes eventuel uforfalden  

 restskat efter kildeskattelovens §§ 61, stk. 3-6, og 62 A, stk. 1, 1. pkt.,  

 samt eventuelle tilbagebetalingspligtige beløb efter kildeskattelovens § 62  

 A, stk. 2, forinden udbetaling af beløbet til den bidragspligtige.
Der  

 foretages dog ikke modregning i uforfalden restskat, hvis det vil berøre en  

 overførsel af restskat til det følgende år, der er sket efter  

 kildeskattelovens § 61, stk. 3. Skatteministeren kan fastsætte nærmere regler  

 om modregning samt om indbetaling, udbetaling og forrentning af sådanne  

 beløb, herunder regler om, at indbetaling, udbetaling og forrentning sker  

 efter reglerne for personlige skatter i kildeskatteloven i tilfælde, hvor  

 bidragsgrundlaget ændres som følge af ændringer i den skattepligtige  

 indkomst.
Stk. 2.  (* 2) For bidragspligtige efter § 7, stk. 1 og  

 3, finder skattestyrelseslovens § 4, stk. 1, og § 35, stk. 1, tilsvarende  

 anvendelse for begæring om genoptagelse, henholdsvis de statslige told- og  

 skattemyndigheders afsendelse af varsel om forhøjelse af en bidragopgørelse.  

 Afgørelser efter 1. pkt. kan påklages efter reglerne i §§ 16, 17 og 17 A.
En  

 ændring af en bidragsopgørelse som nævnt i 1. pkt. kan, uanset fristreglerne  

 i skattestyrelseslovens §§ 4 og 35, lægges til grund ved en konsekvensændring  

 af den bidragspligtiges skattepligtige indkomst.
Hvis ændringen af  

 bidragsopgørelsen påklages, kan ændringen i den skattepligtige indkomst efter  

 anmodning fra den bidragspligtige afvente udfaldet af den administrative  

 klage.
 Stk. 3.  (* 2) De statslige told- og skattemyndigheder  

 regulerer bidragsgrundlaget for bidragspligtige efter § 7, stk. 2, såfremt  

 ændringer af bidragsgrundlag efter stk. 1 og 2 tilsvarende ændrer  

 bidragsgrundlaget for bidragspligtige efter § 7, stk. 2. Skatteministeren kan  

 fastsætte nærmere regler om indbetaling, udbetaling og forrentning af beløb  

 som følge af sådan regulering.
Stk. 4.  (* 2) Konstateres det, at der er indgivet  

 urigtig angivelse for bidrag opgjort efter § 11, stk. 9, således, at der ikke  

 er betalt bidrag eller betaling er sket med et for lavt beløb, skal den  

 bidragspligtige efter § 7, stk. 2, indbetale det manglende beløb til de  

 statslige told- og skattemyndigheder.
Er der indbetalt bidrag med et for  

 stort beløb, udbetales beløbet til den bidragspligtige.
Skatteministeren kan  

 fastsætte nærmere regler om angivelse, modregning, indbetaling, udbetaling og  

 forrentning af sådanne beløb.
Stk. 5.  (* 2) Den, der undlader at opfylde sin pligt  

 til at indeholde bidrag efter § 11 eller indeholder dette med et for lavt  

 beløb, er over for de statslige told- og skattemyndigheder umiddelbart  

 ansvarlig for betaling af manglende beløb, medmindre den pågældende godtgør,  

 at der ikke er udvist forsømmelighed ved iagttagelse af bestemmelserne i  

 denne lov.
Den, som har indeholdt bidrag efter denne lov, hæfter over for det  

 offentlige for betaling af det indeholdte beløb.
Stk. 6.  (* 2) Ubetalte bidrag og rentebeløb kan  

 inddrives ved indeholdelse i løn m.v. hos bidragspligtige eller  

 indeholdelsespligtige efter reglerne for inddrivelse af personlige skatter i  

 kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelse, herunder om straf af bøde  

 for overtrædelse af reglerne.
Stk. 7.  (* 2) Bidragsbeløb, som ikke betales rettidigt,  

 inddrives tillige med renter og gebyrer efter reglerne i lov om inddrivelse  

 af skatter og afgifter m.v.
Skatteministeren fastsætter nærmere regler om  

 opkrævningen.
Klagebestemmelser § 16.  Skatteministeren kan fastsætte bestemmelser om  

 adgangen til at klage over afgørelser efter denne lov.
 Stk. 2.  Skatteministeren kan bestemme, at afgørelser,  

 der er truffet af Told- og Skattestyrelsen, ikke kan indbringes for højere  

 administrativ myndighed.
 Stk. 3.  Skatteministeren kan fastsætte regler om, at  

 afgørelser efter § 7, stk. 4 og 5, træffes af Direktoratet for Social Sikring  

 og Bistand, hvis afgørelser kan indbringes for det i § 17 omhandlede nævn.
§ 17.  Skatteministeren nedsætter et nævn bestående af  

 5 medlemmer.
Nævnets formand skal opfylde de almindelige betingelser for at  

 blive udnævnt til dommer.
Et medlem udpeges af skatteministeren, et medlem  

 udpeges af socialministeren, et medlem udpeges af arbejdsministeren, og et  

 medlem udpeges af finansministeren.
Skatteministeren beskikker formanden.  

 Medlemmerne beskikkes og udpeges for 3 år ad gangen.
 Stk. 2.  Nævnet har, jf. dog stk. 7, den endelige  

 administrative afgørelse af:
 Stk. 3.  Nævnet fastsætter selv sin forretningsorden.
Stk. 4.  Der betales et gebyr på 300 kr. for nævnets  

 behandling af klager.
Skatteministeren kan fastsætte nærmere regler om  

 gebyret.
 Stk. 5.  Får klageren helt eller delvis medhold,  

 tilbagebetales gebyret.
Stk. 6.  Anmodning om indbringelse for nævnet af de  

 statslige told- og skattemyndigheders eller Direktoratet for Social Sikring  

 og Bistands afgørelser af de i stk. 2 nævnte spørgsmål skal være fremsat over  

 for nævnet senest 3 måneder efter, at der er truffet afgørelse.
Nævnet kan  

 dog se bort fra en overskridelse af fristerne, hvis særlige forhold taler  

 derfor.
 Stk. 7.  (* 2) Klager over spørgsmål i henhold til § 7,  

 stk. 1, litra c, og stk. 3, sker efter reglerne i skattestyrelseslovens  

 kapitel 3. Skattestyrelseslovens § 25, stk. 1, finder tilsvarende anvendelse  

 for klager efter 1. pkt.
 § 17 A.  (* 2) Skatteministeren kan fastsætte nærmere  

 regler om henstand med betaling af bidrag i forbindelse med klager over de  

 statslige told- og skattemyndigheders eller Direktoratet for Social Sikring  

 og Bistands afgørelser, herunder regler om, at bevilget henstand med  

 skattebetaling efter kildeskattelovens § 73 E tilsvarende giver henstand med  

 betaling af arbejdsmarkedsbidrag og eventuelle renter, når den påklagede  

 afgørelse over skatteansættelsen har betydning for bidragsgrundlaget.
 Stk. 2.  En klagesag kan indbringes for den overordnede  

 administrative instans, når der er forløbet mere end 3 måneder fra  

 indbringelsen af klagen, selv om den underordnede instans ikke har truffet  

 afgørelse i sagen.
Stk. 3.  Sager om spørgsmål efter denne lov kan først  

 indbringes for domstolene, når der foreligger en endelig administrativ  

 afgørelse eller den endelige administrative instans har afvist at behandle  

 sagen.
Er der forløbet mere end 6 måneder efter en sags indbringelse for den  

 endelige administrative instans, kan sagen dog indbringes for domstolene,  

 selv om den administrative instans endnu ikke har truffet afgørelse i sagen.
 Stk. 4.  Den endelige administrative afgørelse skal  

 indbringes for domstolene senest 3 måneder efter, at der er truffet afgørelse  

 eller sagen er afvist.
Stk. 5.  Sager, der indbringes for domstolene, anlægges  

 ved landsret som 1. instans.
Sagen anlægges ved den landsret, i hvis kreds  

 klageren har hjemting ved sagens anlæg.
Hvis klageren ikke har hjemting her i  

 landet, anlægges sagen ved Østre Landsret.
Retsplejelovens § 241 og § 245,  

 stk. 1, finder dog tilsvarende anvendelse.
 Straffebestemmelser m.v.
 § 18.  Med bøde straffes den, der forsætligt eller ved  

 grov uagtsomhed:
 Stk. 2.  Er forholdet begået med forsæt til at unddrage  

 staten bidrag, eller foreligger der i øvrigt skærpende omstændigheder, kan  

 straffen stige til hæfte eller fængsel i indtil 2 år.
Stk. 3.  Er en lovovertrædelse begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 Stk. 4.  I forskrifter, der af skatteministeren udstedes  

 i medfør af loven, kan der fastsættes straf af bøde for overtrædelse af  

 bestemmelser i forskrifterne.
 Stk. 5.  (* 2) (* 9) Stk. 1-3 finder tilsvarende  

 anvendelse for den, der forsætligt eller ved grov uagtsomhed driver en  

 virksomhed, som er pligtig at være registreret som indeholdelsespligtig for  

 bidrag efter § 11, stk. 1 og 6, og som bidragspligtig efter § 7, stk. 2, jf.  

 § 11, stk. 9, uanset at registrering som indeholdelsespligtig og  

 bidragspligtig er nægtet i medfør af § 13, stk. 10, 1. pkt., jf.  

 kildeskattelovens § 56 A, stk. 2. En indeholdelsespligtig kan dog afvikle  

 allerede indgåede ansættelses- og kontraktforhold med kortest muligt varsel,  

 herunder i fornødent omfang foretage indeholdelse og afregning af bidrag, jf.  

 § 13, stk. 10, 2. pkt.
 § 19.  Ransagning kan ske i sager om overtrædelse af  

 bestemmelserne i denne lov og bestemmelser udstedt i medfør af loven i  

 overensstemmelse med retsplejelovens regler herom.
 § 20.  Såfremt overtrædelsen ikke skønnes at ville  

 medføre højere straf end bøde, kan skatteministeren eller den, ministeren  

 bemyndiger dertil, tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 3.  Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
 § 21.  Skatteministeren kan fastsætte nærmere  

 bestemmelser om lovens administration, herunder regler om registrering af  

 indeholdelsespligtige og bidragspligtige, regnskabsaflæggelse, indberetning  

 og indbetaling til de statslige told- og skattemyndigheder, oplysningspligt  

 over for de statslige told- og skattemyndigheder, de statslige told- og  

 skattemyndigheders oplysningspligt over for de bidragspligtige, samt om de  

 statslige told- og skattemyndigheders foretagelse af nødvendig kontrol.
Stk. 2.  Skatteministeren kan fastsætte regler om, at  

 arbejdsgivere, der ikke har hjemting her i landet, og som udbetaler  

 lønindkomst m.v. til personer, der er bidragspligtige efter § 7, stk. 1,  

 litra a, skal udbetale indkomsten gennem en befuldmægtiget, der har hjemting  

 her i landet.
Det kan i sådanne regler fastsættes, at det påhviler den  

 befuldmægtigede at indeholde bidrag efter denne lov.
Ikrafttrædelses- og overgangsbestemmelser § 22.  Loven træder i kraft dagen efter  

 bekendtgørelsen i Lovtidende.
 Stk. 2.  For bidragspligtige omfattet af § 7, stk. 1,  

 litra a og b, har loven virkning for løn, vederlag m.v., der udbetales fra og  

 med den 1. januar 1994, samt for løn, vederlag m.v., der udbetales før den 1.  

 januar 1994, i det omfang lønnen m.v. ved indeholdelse af foreløbig skat  

 efter kildeskatteloven henregnes til en periode efter den 31. december 1993.
 Stk. 3.  For bidragspligtige omfattet af § 7, stk. 1,  

 litra c, og stk. 3, har loven virkning fra og med indkomståret 1994. For  

 bidragspligtige, hvis indkomstår 1994 er startet før den 1. juli 1993, udgør  

 bidraget dog kun 1/12 af det for indkomståret 1994 beregnede bidrag for hver  

 måned fra den 1. juli 1993 at regne og indtil indkomstårets udløb.
 Stk. 4.  For bidragspligtige omfattet af § 7, stk. 2,  

 har loven virkning fra den 1. januar 1994. For indbetalinger efter § 11, stk.  

 2, har loven virkning fra den 1. januar 1994.
 Stk. 5.  Bestemmelsen i § 10, stk. 1, 2. pkt., om  

 fremførsel af underskud til fradrag i bidragsgrundlag finder anvendelse for  

 underskud, der opstår i indkomståret 1994 eller senere.
 § 23.  Lov om en arbejdsmarkedsuddannelsesfond, jf.  

 lovbekendtgørelse nr. 2 af 1. januar 1993, ophæves den 1. januar 1994.  

 Efterregulering som følge af ændringer i antallet af fuldtidsbeskæftigede og  

 de regnskabsmæssigt konstaterede udgifter til arbejdsmarkedsuddannelser i  

 1992 og 1993 efter de hidtil gældende regler indgår dog i  

 beregningsgrundlaget for fastsættelsen af bidrag, jf. § 3, stk. 2.
 Stk. 2.  Lønmodtagerbidrag til  

 Arbejdsmarkedsuddannelsesfonden opkræves sidste gang af Arbejdsmarkedets  

 Tillægspension efter de hidtil gældende regler med følgende forfaldsdatoer:
Stk. 3.  Lønmodtagerbidrag vedrørende 1994 opkræves  

 efter de hidtil gældende regler på grundlag af ATP-restancer vedrørende tiden  

 før den 1. januar 1994, som modtages i perioden 23. februar 1994-22. februar  

 1995. Det årlige bidrag er 1.497,96 kr. for lønmodtagere, for hvem der  

 indbetales fuldt ATP-bidrag.
Pr. 1. juli 1995 overgår restancer, herunder de  

 påløbne renter og omkostninger, til inddrivelse af Kongeriget Danmarks  

 Hypotekbank.
 Stk. 4.  Arbejdsministeren kan fastsætte nærmere regler  

 om beregning, opkrævning og betaling af lønmodtagerbidrag på grundlag af  

 ATP-restancer.
 Stk. 5.  Hypotekbanken kan med tillæg af påløbne renter  

 og omkostninger inddrive skyldige beløb efter stk. 3 samt ubetalte  

 arbejdsgiver- og lønmodtagerbidrag efter de indtil 1. januar 1988 gældende  

 regler ved udpantning og ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.
 Stk. 6.  Finansministeren kan fastsætte nærmere regler  

 om fremgangsmåden i forbindelse med lønindeholdelsen.
 Stk. 7.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, der er  

 nødvendige for at varetage inddrivelsen af skyldige beløb efter stk. 4,  

 herunder oplysninger om indkomst- og formueforhold.
 § 24.  Loven gælder ikke for Færøerne og Grønland.
Skatteministeriet, den 21. september  

 1997 Carsten Koch / H.K.
Andersen (* 1) Denne lovbekendtgørelse indeholder bemærkninger om ikrafttrædelses-  

 og overgangsbestemmelser for love, der er vedtaget i folketingsårene 1995-96  

 og 1996-97. Bemærkninger om ikrafttrædelses- og overgangsbestemmelser  

 vedrørende tidligere ændringer af arbejdsmarkedsfondsloven er ikke medtaget,  

 og der henvises herom til tidligere lovbekendtgørelser, senest  

 lovbekendtgørelse nr. 738 af 9. september 1995.
 (* 2) Bestemmelserne i § 1, stk. 3-5, § 3, stk. 2, § 5, stk. 5-7, 1. og 2.  

 pkt, § 6, stk. 1, § 6, stk. 2, litra a, § 6, stk. 3, § 7, stk. 1, litra d, §  

 8, stk. 1, litra a og litra f, § 9, stk. 1, § 11, stk. 5, 1. pkt, og 9, § 13,  

 stk. 10, § 13 A, stk. 1 og 2, 1. pkt, § 15, stk. 1 og 5 (før stk. 2), § 17,  

 stk. 7, § 17 A, stk. 1 og § 18, stk. 5 i den her anførte affattelse, samt  

 indsættelse af § 6, stk. 6, § 9, stk. 3, og § 15, stk. 2-4 (hvorved § 15,  

 stk. 2-4, som indsat ved lov nr. 448 af 30. juni 1993 og for så vidt angår  

 stk. 3 og 4 som ændret ved lov nr. 443 af 1. juni 1994, blev stk. 5-7) trådte  

 i kraft dagen efter bekendtgørelsen i Lovtidende, jf. lov nr. 988 af 22.  

 november 1996 § 3, stk. 1.
 (* 3) Bestemmelserne i § 2, stk. 1, litra c, og § 3, stk. 1, litra b, som  

 indsat ved lov nr. 448 af 30. juni 1993, blev ophævet med virkning for  

 beregningen af reguleringsbehov og fastsættelse af bidragssatser for 1997 og  

 senere år, jf. lov nr. 988 af 22. november 1996 § 3, stk. 2, hvorved de  

 tidligere § 2, stk. 1, litra d, og § 3, stk. 1, litra c, med samme virkning  

 blev § 2, stk. 1, litra c, og § 3, stk. 1, litra b.
 (* 4) Bestemmelserne i § 3, stk. 2, og § 6, stk. 2, litra a, har virkning  

 for beregningen af reguleringsbehov og fastsættelse af bidragssatser for 1997  

 og senere år, jf. lov nr. 988 af 22. november 1996 § 3, stk. 2.
 (* 5) Ved lov nr. 966 af 15. november 1996 § 1 indsattes i  

 arbejdsmarkedsfondslovens § 5, stk. 1, efter 2. pkt. en bestemmelse om, at  

 fristen for fastsættelsen af bidragssatserne for 1997 var den 1. december  

 1996. Denne bestemmelse trådte i kraft dagen efter bekendtgørelsen i  

 Lovtidende og har virknnig for fastsættelse af bidragssatserne for 1997.  

 Bestemmelsen i § 5, stk. 1, i den her anførte affattelse (hvorved 2. og 3.  

 pkt. ophævedes), samt indsættelse af § 6, stk. 6, har virkning for  

 fastsættelse af bidragssatser for 1998 og senere år, jf. lov nr. 988 af 22.  

 november 1996 § 3, stk. 3.
 (* 6) Skatteministeren fastsætter ikrafttrædelsestidspunktet for  

 bestemmelserne i § 5, stk. 7, og § 6, stk. 2, litra a, som affattet ved lov  

 nr. 422 af 14. juni 1995 samt indsættelse af § 6 A, jf. lov nr. 422 af 14.  

 juni 1995 § 2. Bestemmelserne trådte i kraft den 1. januar 1997, jf. § 2 i  

 Skatteministeriets bekendtgørelse nr. 823 af 26. oktober 1995, men er senere  

 ændret, jf. note 2.
 (* 7) Bestemmelsen i § 5, stk. 7, 3. pkt., er ophævet med virkning for  

 fastsættelsen af bidragssatsen for 1998, jf. lov nr. 451 af 10. juni 1997 §§  

 1 og 2.
 (* 8) For perioden 1. januar 1994 til 31. december 1996 bortfalder pligten  

 til betaling af lønmodtagerbidrag efter § 7, stk. 1, litra c, for tilskud til  

 tabt arbejdsfortjeneste efter § 48 i lov om social bistand, jf. lov nr. 344  

 af 6. maj 1996 § 3.
 (* 9) Bestemmelserne i § 7, stk. 1, litra d, § 8, stk. 1, litra f, § 11,  

 stk. 5, 1. pkt., § 13, stk. 10, og § 18, stk. 5, i den her anførte affatelse  

 har virkning fra den 1. januar 1997, jf. lov nr. 988 af 22. november 1996 §  

 3, stk. 4.
(* 10) Bestemmelsen i § 10, stk. 2, i den her anførte affattelse har  

 virkning fra og med indkomståret 1997, jf. lov nr. 1217 af 27. december 1996  

 § 7, stk. 2, 1. pkt.
Skattepligtige, hvis indkomstår 1997 er påbegyndt den 7.  

 november 1996, kan vælge først fra og med indkomståret 1998 at anvende  

 bestemmelsen i § 10, stk. 2, som ændret ved lov nr. 1217 af 27. december 1996  

 § 2, jf. lov nr. 1217 af 27. december 1996 § 7, stk. 2, 2. pkt.
 (* 11) Indsættelse af bestemmelsen i § 13, stk. 12, trådte i kraft den 1.  

 januar 1997, jf. lov nr. 1223 af 27. december 1996 § 37, stk. 1. For så vidt  

 angår indkomstbeskatning m.v. i forbindelse med dødsfald, finder bestemmelsen  

 anvendelse på boer og mellemperioder vedrørende personer, som er afgået ved  

 døden efter lovens ikrafttræden, på beskatningen af efterlevende ægtefæller  

 og modtagere af udlodning og boudlæg efter personer, som er afgået ved døden  

 efter lovens ikrafttræden, samt på skifte af uskiftet bo i den efterlevende  

 ægtefælles levende live, når anmodning om skifte indgives efter lovens  

 ikrafttræden, jf. lov nr. 1223 af 27. december 1996 § 37, stk. 2.
 (* 12) Bestemmelsen i § 15, stk. 1, 3. og 4. pkt., har i den her anførte  

 affattelse virkning for modregning af uforfalden restskat og  

 tilbagebetalingspligtige beløb vedrørende indkomståret 1996 og senere  

 indkomstår, jf. lov nr. 988 af 22. november 1996 § 3, stk. 5.
