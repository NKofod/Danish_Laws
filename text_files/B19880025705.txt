 I medfør af § 20, stk. 1, jf. stk. 2, i lov nr. 397 af 10. juni 1987 om  

 sundhedsvæsenets centralstyrelse m.v. og § 16, stk. 5, i lov nr. 571 af 19.  

 december 1985 (forvaltningsloven) samt efter forhandling med Sundhedsvæsenets  

 Patientklagenævn fastsættes:
Patientklagenævnets opgaver og  

 sammensætning § 1.  Patientklagenævnet behandler klager over den  

 faglige virksomhed, der udøves af de personer, der er omfattet af  

 Sundhedsministeriets bekendtgørelse nr. 822 af 11. december 1987 om  

 persongrupper inden for sundhedsvæsenet, der er omfattet af Sundhedsvæsenets  

 Patientklagenævns virksomhed samt om klagevejledning i statsamterne.
Nævnet  

 behandler dog ikke klager, for hvilke der i øvrigt i lovgivningen er  

 foreskrevet en særlig klageadgang.
 Stk. 2.  Patientklagenævnet behandler desuden de sager,  

 som Sundhedsstyrelsen på eget initiativ indbringer for nævnet med henblik på  

 kritik eller anden sanktion overfor personer indenfor sundhedsvæsenet, jf.  

 lov nr. 397 af 10. juni 1987 om sundhedsvæsenets centralstyrelse m.v.  

 (centralstyrelsesloven).
 § 2.  Patientklagenævnet består af en formand og 2  

 næstformænd samt et antal beskikkede medlemmer, som udpeges efter reglerne i  

 § 16 i centralstyrelsesloven.
§ 3.  Ved afgørelsen af den enkelte sag skal nævnet  

 sammensættes af Stk. 2.  Nævnet kan efter formandens bestemmelse fungere  

 i afdelinger.
 § 4.  Spørgsmål af almindelig interesse for nævnets  

 virksomhed drøftes og besluttes efter formandens bestemmelse på et  

 fællesmøde.
 Stk. 2.  Fællesmødet består af formanden, de 2  

 næstformænd, 4 medlemmer efter centralstyrelseslovens § 16, stk. 3, nr. 1)  

 -3), 4 medlemmer efter centralstyrelseslovens § 16, stk. 3, nr. 4) og 8  

 medlemmer efter centralstyrelseslovens § 16, stk. 4. Formanden afgør, hvilke  

 medlemmer der indkaldes til et fællesmøde afhængig af sagens faglige  

 karakter.
 Stk. 3.  Det påhviler desuden formanden at indkalde det  

 samlede nævn til et årligt møde, hvor spørgsmål af almindelig interesse for  

 nævnets virksomhed drøftes.
§ 5.  Sundhedsministeriet udpeger efter forhandling  

 med nævnets formand en sekretær for nævnet som samtidig leder nævnets  

 sekretariat.
Sundhedsministeriet stiller den fornødne sekretariatsbistand til  

 rådighed for nævnet.
Forberedelse af sagerne § 6.  De i § 1 nævnte klager sendes til  

 Patientklagenævnet af klageren eller af den myndighed, som har modtaget en  

 klage, der hører under Patientklagenævnet.
Formanden, eller den han  

 bemyndiger dertil, behandler straks spørgsmålene, om sagen falder indenfor  

 nævnets kompetenceområde, om klageren har den fornødne retlige interesse i  

 sagen samt om den i centralstyrelseslovens § 22 fastsatte frist for at  

 indgive klage er overholdt, eller om det skal indstilles til nævnet, at der  

 ses bort fra fristen.
 Stk. 2.  Klageren samt andre, der har berettiget  

 interesse i at få kendskab til klagen, orienteres skriftligt af sekretariatet  

 om, at klagen er modtaget, at den sendes til udtalelse i Sundhedsstyrelsen,  

 at de implicerede sundhedspersoner vil få sagen forelagt, og at klageren  

 senere vil modtage en afgørelse i sagen fra Patientklagenævnet.
§ 7.  Sekretariatet sender sagen til Sundhedsstyrelsen  

 og kan i denne forbindelse efter aftale med formanden angive, hvilke  

 spørgsmål som særligt ønskes undersøgt eller vurderet.
Sundhedsstyrelsen  

 iværksætter en undersøgelse af klagen.
Sagen kan i denne forbindelse  

 forelægges for Retslægerådet.
 Stk. 2.  Fremkommer der ved Sundhedsstyrelsens  

 undersøgelser af sagen nye og væsentlige oplysninger, forelægger  

 Sundhedsstyrelsen disse for sagens parter til udtalelse.
Stk. 3.  Når Sundhedsstyrelsens undersøgelser er  

 afsluttet, sendes sagen til nævnet, bilagt alle sagens akter og en udtalelse  

 fra Sundhedsstyrelsen.
Udtalelsen skal indeholde en faglig og  

 juridisk/administrativ vurdering af sagen herunder en redegørelse for de  

 faktiske forhold, der er tillagt betydning ved Sundhedsstyrelsens vurdering  

 af sagen samt et forslag til hvilken sanktion, der efter Sundhedsstyrelsens  

 opfattelse eventuelt bør komme på tale.
 Stk. 4.  Nævnet kan anmode Sundhedsstyrelsen om at  

 foretage yderligere undersøgelser.
 Stk. 5.  Sundhedsstyrelsen kan, hvor forholdene taler  

 derfor, med forudgående underretning af nævnet straks ved modtagelsen af  

 sagen overgive denne til politimæssig efterforskning.
 Stk. 6.  Fremsættes der, medens en klage er til  

 udtalelse i Sundhedsstyrelsen, begæring om aktindsigt, træffer  

 Sundhedsstyrelsen afgørelse om begæringen skal imødekommes.  

 Sundhedsstyrelsens afgørelse om aktindsigt kan indbringes for nævnet.
 § 8.  De personer, der er omfattet af  

 Sundhedsministeriets bekendtgørelse nr. 822 af 11. december 1987, skal efter  

 anmodning meddele Sundhedsstyrelsen enhver oplysning til brug for  

 behandlingen af sagen.
 Afholdelse af møder m.v.
§ 9.  Formanden eller vedkommende næstformand afgør,  

 hvilke medlemmer efter centralstyrelseslovens § 16, stk. 3 og stk. 4, der  

 skal indkaldes til nævnets møder.
Formanden eller vedkommende næstformand  

 afgør endvidere, inden for hvilket fagligt område eller områder medlemmer  

 efter § 16, stk. 4, skal deltage.
 Stk. 2.  Det skal ved indkaldelsen til nævnsmøderne  

 tilstræbes, at opgaverne fordeles ligeligt såvel mellem  

 formanden/næstformændene som mellem de enkelte medlemmer.
 Stk. 3.  Formanden eller vedkommende næstformand  

 tilrettelægger i øvrigt den del af nævnets arbejde, som vedkommende er  

 ansvarlig for, fastsætter tid og sted for møderne og leder nævnets møder.
 Stk. 4.  Vedrører en sag flere faglige områder, deltager  

 de fagligt uddannede medlemmer alene ved afgørelsen af de delspørgsmål, som  

 vedrører de pågældendes eget fagområde.
 Stk. 5.  Formanden eller den han bemyndiger hertil kan  

 bestemme, at sager af hastende karakter behandles forud for tidligere  

 indkomne sager.
 Stk. 6.  Nævnet indkaldes til møde med mindst 7 dages  

 varsel, bilagt dagsorden, hvoraf det fremgår, hvilke sager der kommer til  

 behandling på mødet.
 Stk. 7.  Til hvert dagsordenspunkt sender sekretariatet  

 efter formandens eller vedkommende næstformands bestemmelse kopi af  

 Sundhedsstyrelsens udtalelse, det øvrige sagsmateriale, sekretariatets  

 bemærkinger og eventuelt en indstilling til nævnet om, hvorledes sagen bør  

 afgøres.
 § 10.  Nævnet udøver sin virksomhed i møder, jf. dog  

 stk. 2. Nævnet er beslutningsdygtigt, når formanden eller vedkommende  

 næstformand og 2 af nævnets andre medlemmer, heraf 1 medlem beskikket efter  

 centralstyrelseslovens § 16, stk. 3, og 1 medlem beskikket efter  

 centralstyrelseslovens § 16, stk. 4, er til stede.
Stk. 2.  Formanden, vedkommende næstformand eller den de  

 bemyndiger dertil, kan bestemme, at sager kan afgøres ved forenklet  

 mødebehandling.
Sagen udsendes i så fald til medlemmerne med indstilling om  

 afgørelsen og kan kun kræves drøftet på mødet, hvis et medlem giver  

 sekretariatet meddelelse herom, senest 2 hverdage før det fastsatte møde.
 § 11.  Nævnet kan på et fællesmøde, jf. § 4, stk. 1,  

 bemyndige formanden til at træffe afgørelse i sager, som efter den af nævnet  

 fulgte praksis ikke skønnes at give anledning til tvivl.
§ 12.  Nævnets møder er ikke offentlige.
Nævnets  

 formand eller vedkommende næstformand kan, hvor særlige forhold gør sig  

 gældende, bestemme, at særligt sagkyndige eller andre kan deltage uden  

 stemmeret ved nævnets behandling af sager.
 Afgørelser m.v.
§ 13.  Nævnets afgørelser træffes ved stemmeflerhed.
I  

 tilfælde af stemmelighed er formandens/næstformændenes stemme udslaggivende.
Stk. 2.  Nævnets afgørelser indføres i en  

 beslutningsprotokol, som underskrives af formanden/næstformanden.
Et medlem  

 kan kræve tilført protokollen en kort begrundelse for sit standpunkt.
Stk. 3.  Nævnets afgørelser udfærdiges skriftligt, med  

 begrundelse og uden angivelse af mindretalsvota.
Afgørelsen underskrives af  

 formanden, vedkommende næstformand eller den, der bemyndiges hertil.
§ 14.  Nævnets afgørelse sendes til klageren samt den  

 person, hvis faglige virksomhed, der er klaget over.
Kopi af nævnets  

 afgørelse sendes til Sundhedsstyrelsen, myndigheder, der er arbejdsgiver  

 eller lignende i forhold til den eller de berørte personer indenfor  

 sundhedsvæsenet samt efter omstændighederne til andre med berettiget  

 interesse.
 Stk. 2.  Afgørelser, der er af principiel betydning og  

 egnet som vejledning om nævnets praksis, offentliggøres ved formandens  

 foranstaltning, efter omstændighederne uden angivelse af navne på sagens  

 parter.
 § 15.  Nævnets afgørelser kan have følgende indhold:
 § 16.  Patientklagenævnet er i sin virksomhed  

 uafhængigt af instruktioner om den enkelte sags behandling og afgørelse.
 Stk. 2.  Nævnets afgørelser kan ikke indbringes for  

 anden administrativ myndighed.
 Stk. 3.  Fremkommer der i en sag, som er afgjort af  

 nævnet, nye og for sagens afgørelse væsentlige oplysninger, kan nævnet tage  

 sagen op til fornyet behandling og afgørelse.
Forskellige bestemmelser § 17.  Der påhviler nævnets medlemmer tavshedspligt.
§ 18.  Nævnet afgiver en årlig redegørelse til  

 sundhedsministeren om sin virksomhed.
Redegørelsen behandles på det i § 4,  

 stk. 3, omhandlede møde og besluttes i øvrigt efter formandens nærmere  

 bestemmelse, eventuelt på et fællesmøde indkaldt efter § 4, stk. 2.
 § 19.  Bekendtgørelsen træder i kraft ved  

 offentliggørelsen i Lovtidende.
