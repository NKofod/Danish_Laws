Nr BTL 11 Betænkning over Forslag til lov om indfødsrets meddelelse og ændring af  

 lov om dansk indfødsret   

 Nr L 11 1994-95, 1. samling Afgivet af Indfødsretsudvalget Afgivet: 19941208 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
 Der er af justitsministeren og et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis og Det Radikale Venstres medlemmer af udvalget)  

 lovforslaget til vedtagelse med de af justitsministeren stillede  

 ændringsforslag.
 Et mindretal inden for flertallet (Det Konservative Folkepartis medlemmer  

 af udvalget) tilkendegiver, at det ønsker, at det skal være sværere for  

 udlændinge, der er dømt for kriminalitet, eller som skylder det offentlige  

 penge, at opnå dansk indfødsret, og henviser til forslag til  

 folketingsbeslutning om skærpede kriterier for tildeling af dansk indfødsret  

 (B 73, folketingsåret 1993-94), hvis gennemførelse ville medføre, at 69  

 personer på dette lovforslag ikke ville kunne opnå dansk indfødsret nu.
 Mindretallet beklager stærkt, at det nuværende flertal i Folketinget ikke  

 vil medvirke til at øge respekten for tildeling af indfødsret ved at stramme  

 op over for personer, der af danske domstole er dømt for alvorlig  

 kriminalitet.
Et mindretal (Venstres medlemmer af udvalget) kan ikke støtte  

 lovforslaget i sin nuværende form, idet Venstre må konstatere, - at justitsministeren først har nægtet at give de nødvendige oplysninger  

 til udvalget, - at justitsministeren derefter har afgivet mangelfulde oplysninger,  

 blandt andet vedrørende personer, der har gæld til det offentlige, samt  

 mangelfulde oplysninger vedrørende kriminalitetsforhold (bilag 14), og - at udvalgets flertal har nægtet medlemmerne den nødvendige tid til  

 sagsgennemgang før betænkningsafgivning, som er en forudsætning for at tage  

 stilling til de enkelte ansøgere.
Mindretallet vil redegøre for sin stilling til lovforslaget ved 2.  

 behandling og begærer lovforslaget tilbage til fornyet udvalgsbehandling  

 mellem 2. og 3. behandling.
Mindretallet vil dog stemme for de af ministeren  

 stillede ændringsforslag.
 Et andet mindretal (Socialistisk Folkepartis og Enhedslistens  

 medlemmer af udvalget) indstiller lovforslaget til vedtagelse med de  

 stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for de af justitsministeren stillede ændringsforslag.
 ÆndringsforslagAf justitsministeren, tiltrådt af udvalget:
 Til § 1 1) Nr. 100 udgår.
 2) Nr. 116 udgår.
 3) Nr. 223 udgår.
 4) Nr. 325 udgår.
 5) Nr. 360 udgår.
 6) Nr. 445 udgår.
 7) Nr. 568 udgår.
 8) Nr. 747 udgår.
 Til § 2 9) Nr. 803 udgår.
 Af et mindretal (SF og EL):
 Til § 3 10) I den foreslåede affattelse af § 12 udgår  

stk. 1 .
 Stk. 2-4 bliver herefter stk. 1-3.
Bemærkninger Til nr. 1 Ansøgeren er den 29. august 1994 sigtet for overtrædelse af  

 lægeloven.
Ansøgeren opfylder dermed ikke de generelle krav, Folketinget har  

 fastsat for naturalisation.
Til nr. 2 Ansøgeren er den 8. november 1994 sigtet for overtrædelse af  

 straffeloven.
Ansøgeren opfylder dermed ikke de generelle krav, Folketinget  

 har fastsat for naturalisation.
Til nr. 3 Ansøgeren er den 28. november 1994 sigtet for overtrædelse af  

 straffeloven.
Ansøgeren opfylder dermed ikke de generelle krav, Folketinget  

 har fastsat for naturalisation.
Til nr. 4 Ansøgeren er den 21. november 1994 sigtet for overtrædelse af  

 straffeloven.
Ansøgeren opfylder dermed ikke de generelle krav, Folketinget  

 har fastsat for naturalisation.
Til nr. 5 Ansøgeren er den 14. november 1994 sigtet for overtrædelse af  

 straffeloven.
Ansøgeren opfylder dermed ikke de generelle krav, Folketinget  

 har fastsat for naturalisation.
Til nr. 6 Ansøgeren er den 16. november 1994 sigtet for overtrædelse af  

 straffeloven.
Ansøgeren opfylder dermed ikke de generelle krav, Folketinget  

 har fastsat for naturalisation.
Til nr. 7 Ansøgeren er den 1. november 1994 sigtet for overtrædelse af  

 straffeloven.
Ansøgeren opfylder dermed ikke de generelle krav, Folketinget  

 har fastsat for naturalisation.
 Til nr. 8 Ansøgeren er den 13. oktober 1994 sigtet i en straffesag.  

 Ansøgeren opfylder dermed ikke de generelle krav, Folketinget har fastsat for  

 naturalisation.
Til nr. 9 Ansøgeren er på baggrund af en sigtelse af 12. oktober 1994  

 idømt 20 dages hæfte den 29. november 1994 for overtrædelse af straffelovens  

 § 244. Fuldbyrdelsen af straffen udsættes og bortfalder efter forløbet af en  

 prøvetid på 2 år fra dommens dato.
Ansøgeren opfylder dermed ikke de  

 generelle krav, Folketinget har fastsat for naturalisation.
Til nr. 10 Forslagsstillerne ønsker med ændringsforslaget at undgå, at der  

 ved indgivelse af ansøgning om dansk indfødsret ved naturalisation opkræves  

 ansøgeren et gebyr på 1.000 kr.
Det er en type brugerbetaling, som  

 forslagsstillerne finder helt urimelig.
Poul Qvist Jørgensen (S) nfmd.
Dorte Bennedsen (S) Frederik Nørgaard  

 (S) Jens Peter Vernersen (S) Jytte Wittrock (S) Anne Baastrup (SF) Erik  

 Mortensen (S) Elisabeth Arnold (RV) Søren Søndergaard (EL) Inge Dahl-Sørensen  

 (V) Tove Fergo (V) Jonna Grønver (V) Henning Urup (V) John Vinther (KF)  

 fmd.
Gitte Seeberg (KF) Bendt Bendtsen (KF) Poul Nødgaard (FP) Centrum-Demokraterne havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til justitsministeren, som denne har besvaret skriftligt og i samråd.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af Venstres  

 og Fremskridtspartiets medlemmer) lovforslaget til vedtagelse i den  

 affattelse, hvori det foreligger efter 2. behandling.
Et mindretal (Venstres medlemmer af udvalget) vil ved 3. behandling  

 redegøre for sin stilling til lovforslaget, men vil stemme for de under nr.  

 2, 5 og 10 stillede ændringsforslag.
Det er efter Venstres mening urimeligt,  

 at personer, der er dømt for de groveste forbrydelser, kan opnå dansk  

 indfødsret, og at personer, der er dømt for knap så alvorlig kriminalitet,  

 allerede efter en kort årrække kan opnå dansk indfødsret.
 Ligeledes er det Venstres opfattelse, at personer med gæld til det  

 offentlige ikke skal kunne få dansk indfødsret, før denne gæld er betalt.
 Det foreslås derfor, at betingelserne opstillet i Det Konservative  

 Folkepartis og Venstres beslutningsforslag B 73 fremsat den 22. februar 1994  

 følges.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse, men vil stemme for de  

 stillede ændringsforslag.
Ændringsforslag Til § 1Af et mindretal (FP):
 1) Nr. 2, 3, 6, 10, 11, 28, 34, 45, 68, 69, 71, 74, 80, 140,  

 153, 166, 169, 174, 189, 192, 225, 227, 232, 239, 242, 261, 276, 284, 285,  

 289, 308, 309, 326, 338, 347, 351, 361, 374, 388, 389, 424, 440, 441, 446,  

 452, 461, 474, 481, 493, 494, 518, 520, 523, 534, 547, 555, 560, 563, 566,  

 599, 602, 617, 618, 619, 620, 645, 665, 685, 697, 709, 710, 753, 757, 761,  

 762 og 773 udgår.
 Af et mindretal (V og FP):
 2) Nr. 5, 13, 19, 25, 56, 63, 79, 105, 124, 149, 199, 200,  

 234, 254, 255, 278, 303, 319, 339, 340, 368, 375, 400, 406, 410, 468, 521,  

 522, 535, 536, 554, 559, 585, 598, 600, 603, 623, 630, 643, 693, 713, 718,  

 722, 730, 738, 741 og 764 udgår.
 Af et mindretal (FP):
 3) Nr. 27, 29, 54, 84, 95, 109, 114, 121, 125, 129, 134, 139,  

 163, 171, 180, 211, 214, 221, 235, 237, 268, 269, 272, 286, 295, 296, 299,  

 320, 324, 342, 401, 420, 444, 460, 464, 473, 477, 482, 552, 573, 575, 581,  

 582, 601, 607, 628, 631, 632, 634, 638, 639, 640, 647, 657, 674, 682, 684,  

 687, 692, 694, 703, 719, 725, 743, 749, 767 og 769 udgår.
 4) Nr. 126, 152, 160, 172, 183, 240, 262, 273, 293, 355, 366,  

 478, 508, 537, 576, 606, 613, 629, 642, 656 og 664 udgår.
 Af et mindretal (V og FP):
 5) Nr. 170, 177, 196, 197, 316, 337, 373, 381, 423, 548, 604,  

 609, 611, 612 og 648 udgår.
 Af et mindretal (FP):
 6) Nr. 475, 526, 734 og 765 udgår.
 Til § 2 7) Nr. 778, 779, 819, 821, 826, 856, 860, 866, 871,  

 876 og 894 udgår.
 8) Nr. 792, 794, 795, 797, 806, 829, 830, 834, 835, 845, 846,  

 849, 852, 872, 879, 891, 899, 901, 909 og 910 udgår.
 9) Nr. 799, 854 og 914 udgår.
 Af et mindretal (V og FP):
 10) Nr. 838 og 890 udgår.
Bemærkninger Til nr. 1 og 7 Ændringsforslagene har til formål at udelukke personer, der  

 de seneste 5 år har modtaget bistandshjælp i en samlet periode på 6 måneder  

 og derover.
Det er Fremskridtspartiets opfattelse, at lovgivningens ord om,  

 at en udlænding skal vise, at han/hun kan »sørge for sig og sine«,  

 må betyde, at man ikke har modtaget bistandshjælp i perioder på mere end 6  

 måneder inden for de seneste 5 år.
Det er tale om, at 87 personer ikke lever  

 op til dette krav, men tallet kan være større, eftersom de 87 personer alene  

 fremkommer ved, at politiet i de konkrete 87 sager har sikret sig denne  

 oplysning til politirapporterne.
Mange flere kan derfor have levet af  

 bistandshjælp.
 Til nr. 2 og 10 Til ændringsforslagene har et mindretal (Venstres  

 medlemmer af udvalget) følgende bemærkninger:
 Det er Venstres opfattelse, at personer med gæld til det offentlige ikke  

 skal kunne få dansk indfødsret, før denne gæld er betalt.
 Til ændringsforslagene har et mindretal (Fremskridtspartiets medlem af  

 udvalget) følgende bemærkninger:
Ændringsforslagene har til formål at udelukke personer, der skylder det  

 offentlige penge.
Det er Fremskridtspartiets opfattelse, at lovgivningens ord  

 om, at en udlænding skal vise, at han/hun kan »sørge for sig og  

 sine«, må betyde, at man ikke har gæld til det offentlige.
 I det hele taget bør reglerne på dette område skærpes i forhold til de  

 nugældende regler, hvorefter der alene stilles krav om, at en ansøger ikke er  

 i restance med hensyn til tilbagebetalingspligtig bistandshjælp, børnebidrag,  

 skatter og afgifter, daginstitutionsbetaling og for meget udbetalt  

 boligsikring.
 Ændringsforslagene skal ses som et forsigtigt første skridt i retning af  

 indførelse af en ordning på dette område, der kan nedbringe antallet af  

 tildelte statsborgerskaber.
 For den danske befolkning er det overordentlig uheldigt, hvis man fra  

 regeringens og folketingsflertallets side bagatelliserer betydningen af at  

 opnå dansk statsborgerskab ved at sætte kravene til ansøgerne meget lavt.
Dansk statsborgerskab må ikke blive et samlebåndsprodukt, der uddeles til  

 tusinder af ansøgere.
Dansk statsborgerskab er en værdifuld gave, der kun bør  

 tildeles til en snæver kreds af mennesker, der, hævet over al tvivl,  

 bestræber sig for at leve i harmoni med og til gavn for det danske samfund.  

 Ethvert samfund må værne og beskytte sig selv.
Et af midlerne hertil er at  

 udvise den største forsigtighed med tildeling af statsborgerskab til  

 fremmede.
Det er et almindeligt anerkendt princip overalt i verden.
Men i  

 Danmark er udviklingen ved at løbe helt af sporet.
 De seneste år har været kendetegnet af en stærkt accelererende indvandring  

 og væsentlig stigning i antallet af tildelte statsborgerskaber uden hensyn  

 til, at dette er klart stridende mod den danske befolknings ønsker og uden  

 nævneværdige sammenhængende overvejelser om de økonomiske, sociale og  

 kulturelle konsekvenser i samfundet.
Der er imidlertid ingen tvivl om, at det nu er et stort og voksende  

 befolkningskrav, at lovgivningen om udlændinge på en række væsentlige områder  

 underkastes forbedringer.
Det er ikke i det lange løb acceptabelt, at  

 regeringen og det politiske etablissement er i opposition til befolkningens  

 flertal.
Vedtagelsen af disse ændringsforslag ville sammen med andre vigtige  

 ændringsforslag betyde en tiltrængt styrkelse af betingelserne for opnåelse  

 af dansk statsborgerskab.
 Der er tale om, at 49 personer ikke lever op til dette krav, men tallet  

 kan være større, eftersom de 49 personer alene fremkommer ved, at politiet i  

 de konkrete 49 sager har sikret sig denne oplysning til politirapporterne.  

 Mange flere kan derfor have gæld til det offentlige.
Til nr. 3 og 8 Ændringsforslagene har til formål at udelukke personer, som  

 i de seneste 5 år har modtaget arbejdsløshedsdagpenge i en samlet periode på  

 6 måneder og derover.
Det er Fremskridtspartiets opfattelse, at lovgivningens  

 ord om, at en udlænding skal vise, at han/hun kan »sørge for sig og  

 sine«, må betyde, at man ikke har modtaget arbejdsløshedsdagpenge i  

 perioder på mere end 6 måneder inden for de seneste 5 år.
Selv om disse  

 udlændinge også har betalt kontingent til a-kasser, er det jo en  

 kendsgerning, at 90 pct. af dagpengemidlerne kommer fra skattemidler.
Der er  

 tale om, at 87 personer ikke lever op til dette krav, hvorfor de skal udgå af  

 lovforslaget.
 Imidlertid kan der sagtens være langt flere personer, som ikke lever op  

 til dette krav, eftersom de 87 personer alene fremkommer ved, at politiet i  

 de konkrete 87 sager har sikret sig denne oplysning til politirapporterne.  

 Mange flere kan derfor have levet af arbejdsløshedsunderstøttelse.
Til nr. 4 og 9 Ændringsforslagene går ud på, at personer, som under deres  

 ophold her i landet har overtrådt straffeloven, efter forslagsstillernes  

 opfattelse ikke skal præmieres med tildeling af dansk indfødsret.
De 24  

 personer, som ikke har en ren straffeattest, er blevet optaget på dette  

 lovforslag, fordi de har ventet en årrække efter udståelse af straffen.
Efter  

 forslagsstillernes opfattelse skal lovovertrædelse medføre evig fortabelse af  

 muligheden for at få dansk indfødsret.
Forslagsstillerne mener, at efter  

 udstået straf skal vedkommende udvises af landet.
Dette synspunkt skal  

 væsentligst ses som et led i en præventiv indsats mod den stigende  

 kriminalitet i samfundet.
For personer, der kommer som gæster i det danske samfund, er der absolut  

 ingen undskyldninger for at overtræde landets love, især straffeloven.
Nok  

 overtræder danskere straffeloven, men gæster i landet skal ikke belønnes med  

 indfødsret, når de ikke vil respektere landets love.
Hvis Folketinget sender  

 et signal til alle udlændinge verden over om, at såfremt man ønsker  

 indfødsret i Danmark, må man holde sig på måtten og overholde landets love,  

 herunder ikke mindst straffeloven, vil det virke præventivt.
Som det er nu, regner de os bare for en flok tossegode narre.
De praler  

 ligefrem med, at de bare kan fortsætte med kriminalitet, for her sker der jo  

 ikke så meget som i deres hjemlande.
En del er da også eftersøgt i egne  

 hjemlande for civile kriminelle forhold og kalder sig flygtninge.
Danskerne  

 lukker dem gladeligt ind.
 Til nr. 5 Til ændringsforslaget har et mindretal (Venstres medlemmer af  

 udvalget) følgende bemærkninger:
 Det er efter Venstres mening urimeligt, at personer, der er dømt for de  

 groveste forbrydelser, kan opnå dansk indfødsret, og at personer, der er dømt  

 for knap så alvorlig kriminalitet, allerede efter en kort årrække kan opnå  

 dansk indfødsret.
 Et mindretal (Fremskridtspartiets medlem af udvalget) henviser til  

 bemærkningerne til nr. 4 og 9.
Til nr. 6 Ændringsforslaget har til formål at udelukke personer, der i de  

 seneste 5 år har modtaget bistandshjælp og arbejdsløshedsdagpenge i en  

 sammenlagt periode på 6 måneder og derover.
Det er Fremskridtspartiets  

 opfattelse, at lovgivningens ord om, at en udlænding skal vise, at han/hun  

 kan »sørge for sig og sine«, må betyde, at man ikke har modtaget  

 bistandshjælp og arbejdsløshedsdagpenge i en sammenlagt periode på 6 måneder  

 og derover inden for de seneste 5 år.
Der er tale om, at 4 personer ikke  

 lever op til dette krav, hvorfor de skal udgå af lovforslaget.
 Imidlertid kan der sagtens være langt flere personer, som ikke lever op  

 til dette Fremskridtskrav, eftersom de 4 personer alene fremkommer ved, at  

 politiet i de 4 konkrete sager har sikret sig denne oplysning til  

 politirapporterne.
 Mange flere kan derfor have levet af bistandshjælp og  

 arbejdsløshedsdagpenge.
Poul Qvist Jørgensen (S) nfmd.
Dorte Bennedsen (S) Frederik Nørgaard  

 (S) Jens Peter Vernersen (S) Jytte Wittrock (S) Anne Baastrup (SF) Erik  

 Mortensen (S) Elisabeth Arnold (RV) Søren Søndergaard (EL) Inge Dahl-Sørensen  

 (V) Tove Fergo (V) Jonna Grønver (V) Henning Urup (V) John Vinther (KF)  

 fmd.
Gitte Seeberg (KF) Bendt Bendtsen (KF) Poul Nødgaard (FP) Centrum-Demokraterne havde ikke medlemmer i udvalget.
