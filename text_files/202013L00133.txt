Vedtaget af Folketinget ved 3. behandling den 1. juni 2021 Forslag til Lov om ændring af dødsboskatteloven og kildeskatteloven (Indgreb mod skatteundgåelse ved overtagelse af virksomhed i virksomhedsordningen) § 1 I dødsboskatteloven, jf. lovbekendtgørelse nr. 426 af 28. marts 2019, som ændret ved § 8 i lov nr. 688 af 8. juni 2017, § 2 i lov nr. 92 af 31. januar 2020, § 12 i lov nr. 572 af 5. maj 2020, § 3 i lov nr. 1836 af 8. december 2020 og § 6 i lov nr. 2226 af 29. december 2020, foretages følgende ændringer:
 1. § 10, stk. 3, 4. pkt., ophæves.
2. I § 24, stk. 3, 2. pkt., § 48, stk. 2, 1. pkt., og § 74, stk. 2, 3. pkt., ændres »§ 10, stk. 3, 2.-5. pkt.« til: »§ 10, stk. 3, 2.-4. pkt.« 3. § 39, stk. 2, 3. pkt., ophæves, og i stedet indsættes:
»Denne del beregnes som forholdet mellem den del af kapitalafkastgrundlaget opgjort efter virksomhedsskattelovens § 8, stk. 1 og 2, ved udløbet af indkomståret forud for dødsåret, der kan henføres til den nævnte virksomhed, og hele kapitalafkastgrundlaget opgjort efter virksomhedsskattelovens § 8, stk. 1 og 2, ved udløbet af indkomståret forud for dødsåret.
Der kan ikke overtages et indestående på konto for opsparet overskud, der er større end den positive værdi af kapitalafkastgrundlaget opgjort efter virksomhedsskattelovens § 8, stk. 1 og 2, ved udløbet af indkomståret forud for dødsåret, der kan henføres til den pågældende virksomhed.
Foreligger der flere konti for opsparet overskud, medregnes en forholdsmæssig del af hver af kontiene.« 4. I § 45, stk. 3, 3. pkt., og § 46, stk. 1, 4. pkt., ændres »§ 10, stk. 3, 3.-5. pkt.« til: »§ 10, stk. 3, 3. og 4. pkt.« 5. I § 46, stk. 1, 2. pkt., ændres »§ 10, stk. 3, 3. og 4. pkt.« til: »§ 10, stk. 3, 3. pkt.« § 2 I kildeskatteloven, jf. lovbekendtgørelse nr. 824 af 28. april 2021, som ændret ved § 1 i lov nr. 1430 af 5. december 2018, § 2 i lov nr. 788 af 4. maj 2021 og § 4 i lov nr. 789 af 4. maj 2021, foretages følgende ændringer:
 1. I § 25 A, stk. 1, indsættes som 3.-5. pkt.:
»Anvender den ægtefælle, der driver virksomheden, ved udgangen af indkomståret forud for overgangen af driften af virksomheden til den anden ægtefælle virksomhedsordningen, jf. virksomhedsskattelovens afsnit I, kan den ægtefælle, som overtager driften af virksomheden, indtræde i den førstnævnte ægtefælles virksomhedsordning, herunder overtage indestående på konto for opsparet overskud, indskudskontoen og mellemregningskontoen, ved udløbet af indkomståret forud for overgangen af driften af virksomheden.
Såfremt overgangen af driften vedrører en af flere virksomheder, jf. virksomhedsskattelovens § 2, stk. 3, kan den ægtefælle, som nu driver den pågældende virksomhed, overtage den del af indestående på konto for opsparet overskud og indskudskontoen, der svarer til den pågældende virksomhed. § 26 A, stk. 5, 2.-5. pkt., finder tilsvarende anvendelse.« 2. I § 26 A, stk. 5, 1. pkt., ændres », indskudskontoen og mellemregningskontoen« til: »og indskudskontoen«.
 3. § 26 A, stk. 5, 3. og 4. pkt., ophæves, og i stedet indsættes:
»Der kan ikke overtages et indestående på konto for opsparet overskud, der er større end den positive værdi af kapitalafkastgrundlaget opgjort efter virksomhedsskattelovens § 8, stk. 1 og 2, ved udløbet af indkomståret forud for overdragelsesåret, der kan henføres til den pågældende virksomhed.« 4. I § 26 A, stk. 5, indsættes efter 4. pkt. som nyt punktum:
»Hvis den modtagende ægtefælle yder vederlag ved overtagelse af den pågældende del af virksomheden eller den pågældende virksomhed, skal værdien af dette vederlag fragå ved opgørelsen af kapitalafkastgrundlaget efter 2. og 3. pkt. for den overtagne virksomhed.« 5. I § 33 C, stk. 5, indsættes efter 1. pkt. som nyt punktum:
»Indgår der finansielle aktiver i overdragerens virksomhedsordning, skal værdien af de finansielle aktiver bortset fra fordringer erhvervet ved salg af varer og tjenesteydelser i forbindelse hermed (varedebitorer m.v.), forudbetalinger af husleje og deposita og periodeafgrænsningsposter fragå ved opgørelsen af det indestående på konto for opsparet overskud, der kan overdrages med virksomheden efter 1. pkt.« 6. I § 33 C, stk. 5, indsættes efter 3. pkt., der bliver 4. pkt., som nyt punktum:
»Overdrages der finansielle aktiver i forbindelse med en overdragelse efter 3. og 4. pkt., skal værdien af de finansielle aktiver bortset fra fordringer erhvervet ved salg af varer og tjenesteydelser i forbindelse hermed (varedebitorer m.v.), forudbetalinger af husleje og deposita og periodeafgrænsningsposter fragå ved opgørelsen af det indestående på konto for opsparet overskud, der kan overdrages med den pågældende del af virksomheden eller den pågældende virksomhed.« 7. § 33 C, stk. 5, 4. og 5. pkt., ophæves, og i stedet indsættes:
»Der kan dog ikke efter 3. og 4. pkt. overtages et indestående på konto for opsparet overskud, der er større end den positive værdi af kapitalafkastgrundlaget opgjort efter virksomhedsskattelovens § 8, stk. 1 og 2, ved udløbet af indkomståret forud for overdragelsesåret, der kan henføres til den pågældende virksomhed.« 8. I § 33 C, stk. 5, 7. pkt., der bliver 8. pkt., ændres »2. pkt.« til: »3. pkt.« § 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. Loven har virkning for overtagelser og udlodninger, der sker den 22. december 2020 eller senere.
 Stk. 3. § 2, nr. 4, har virkning for overtagelser, der sker den 17. maj 2021 eller senere.
