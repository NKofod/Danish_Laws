 Danmarks faste repræsentant ved Europarådet har den 13. september 1962 i  

 henhold til kgl. resolution af 27. august 1962 uden ratifikationsforbehold  

 undertegnet den under Europarådets auspicier udarbejdede europæiske  

 overenskomst om gensidig bistand med hensyn til lægelig specialistbehandling  

 og klimatkur.
 Overenskomstens ordlyd er som følger:
EUROPÆISK OVERENSKOMST om gensidig bistand med hensyn til lægelig specialistbehandling og  

 klimatkur.
Undertegnede regeringer, der er medlemmer af Europarådet, er, i  

 betragtning af, af Europarådets mål er at tilvejebringe en større samhørighed  

 mellem deres medlemmer, og at dette mål blandt andet kan nås ved vedtagelse  

 af foranstaltninger om gensidig bistand i lægelig henseende; ud fra ønsket om at sætte specialistbehandling og klimatkur, der findes i  

 andre lande, til disposition for personer, der er nydende medlemmer af en  

 sygekasse, men ikke i deres opholdsland kan få passende behandling; i betragtning af, at denne gensidige bistand vil bidrage til styrkelsen af  

 europæisk solidaritet og forståelse; blevet enige om fælgende:
 Artikel 1.
 Bestemmelserne i nærværende overenskomst finder anvendelse på personer,  

 der er bosiddende på en af de kontraherende parters område og som han få  

 tvungne eller frivillige lægelige ydelser:
 Artikel 2.
 Enhver af de kontraherende parter skal bestræbe sig på at skaffe enhver af  

 de i artikel 1 nævnte personer adgang til de institutioner for behandling og  

 pleje eller de kursteder som på dens område kan yde den foreskrevne  

 behandling, vedkommende har brug for, men som ikke kan stilles til  

 disposition på den kontraherende parts område, hvor den pågældende opholder  

 sig, i henhold til en erklæring afgivet af lægen for den institution,  

 vedkommende hører under.
 Artikel 3.
 1. Enhver kontraherende part udpeger den eller de  

 myndigheder, som på dens område skal sørge for gennemførelsen af nærværende  

 overenskomsts bestemmelser.
 2. Enhver kompetent myndighed kan i påkommende  

 tilfælde med en eller flere af de andre kontraherende parters myndighed indgå  

 administrative aftaler, der fastsætter reglerne for gennemførelsen af  

 bestemmelserne i nærværende overenskomst.
3. Enhver kontraherende part meddeler Europarådets  

 generalsekretær navn og adresse på den eller de af den udpegede kompetente  

 myndighed.
Generalsekretæren videregive disse oplysninger til de andre  

 medlemmer af Europarådet og til regeringen i enhver stat, der har tiltrådt  

 nærværende overenskomst.
 Artikel 4.
 1. Enhver kompetent myndighed kan med henblik på  

 udførelse af reglerne for gennemførelsen af bestemmelserne i nærværende  

 overenskomst udpege et eller flere organer, som skal sørge for forbindelse  

 med det eller de organer, der er udpeget af de andre kontraherende parters  

 kompetente myndighed.
 2. To eller flere kontraherende parters  

 forbindelsesorganer kan træffe aftale om udarbejdelse af standardformularer  

 til brug ved udfyldelsen af diverse for udførelsen af nærværende  

 overenskomsts bestemmelser nødvendige formaliteter.
 3. Enhver kompetent myndighed skal meddele de andre  

 kontraherende parters kompetente myndigheder navn og adresse på den eller de  

 forbindelsesorganer, den har udpeget i overensstemmelse med stk. 1 i  

 nærværende artikel.
 4. Hvis den eller de kompetente myndigheder hos en af  

 de kontraherende parter ikke udpeger det i nærværende artikels stk. 1 nævnte  

 forbindelsesorgan, skal de funktioner, der tilkommer forbindelsesorganerne i  

 henhold til artikel 4, stk. 2 og artikel 5-7 i nærværende overenskomst,  

 overtages af den eller de kompetente myndigheder.
 Artikel 5.
Anmodninger om adgang til den i artikel 2 nævnte lægebehandling skal  

 forelægges af det forbindelsesorgan, den i artikel 1 nævnte person hører  

 under; dette organ har i hvert tilfælde kontrol og bedømmelse.
Godkendelsen  

 af vedkommende persons anmodning er afhængig af forbindelsesorganet i det  

 land, hvor behandlingsstedet findes; efter anmodning fra det  

 forbindelsesorgan, vedkommende hører under, skal organet i det land, hvor  

 behandlingsstedet findes fremsende nødvendige oplysninger om de formodede  

 udgifter i henhold til bestemmelsen i artikel 6, st. 2, 2. afsnit.
Hvert til  

 fælde kan gøres til genstand for særlige, efter aftale mellem  

 forbindelsesorganerne, fastsatte bestemmelser.
 Artikel 6.
 1. Alle udgifter i anledning af den i artikel 2  

 omtalte lægebehandling, herunder rejseudgifter - samt når det organ, under  

 hvilket vedkommende hører, givet tilladelse, eller i hastende tilfælde de  

 udgifter, der stammer fra sygdom eller ulykkestilfælde eller andet behov for  

 lægehjælp opstået under ovennævnte behandling eller den i denne anledning  

 foretagne rejse - refunderes eller betales af nævnte organ efter reglerne i  

 følgende stykke i nærværende artikel.
 2. I den udstrækning, de af nævnte organ anvendte  

 regler tillader det, refunderes rejseudgifterne direkte til vedkommende af  

 dette organ.
 Andre udgifter til institutioner for behandling og pleje, kursteder eller  

 læger, der har ydet hjælp, eller til institutioner eller personer, der har  

 ret til betaling i anledning af lægehjælp, betales fuldt ud af dette organ  

 gennem de interesserede forbindelsesorganer.
3. To eller flere kontraherende parters  

 forbindelsesorganer kan efter fastsætte regler for beregningen af de beløb,  

 der skal udbetales i overensstemmelse med bestemmelsen i 2. afsnit af  

 foregående stykke.
Højere takster end de, der finder anvendelse på personer,  

 som hører under det kompetente organ på behandlingsstedet, og som svarer til  

 det organ vedkommende hører under, kan ikke komme i betragtning; dog kan de  

 interesserede forbindelsesorganer efter fælles aftale træffe bestemmelse om  

 undtagelser fra dette princip, når særlige grunde taler derfor.
 4. Hvis der er grund dertil, lader det organ,  

 vedkommende hører under, sig refundere den del af udgifterne, der i henhold  

 til den for nævnte organ gældende nationale lovgivning påhviler den, der  

 modtager behandling.
 Artikel 7.
De ydelser en under artikel 1 nævnt person har ret til for sig selv eller  

 for medlemmer af sin familie i henhold til bestemmelserne i lovgivningen hos  

 den kontraherende part, på hvis område vedkommende opholder sig, erlægges  

 fortsat.
Pengeydelser, som vedkommende selv har ret til, kan udbetales gennem  

 forbindelsesorganerne i overensstemmelse med de af dem i fællesskab fastsatte  

 regler.
 Artikel 8.
 Bestemmelserne i nærværende overenskomst griber ikke ind i bestemmelserne  

 i nationale lovgivninger, traktater, bilaterale eller multilaterale  

 overenskomster eller aftaler, eller Det europæiske økonomiske Fællesskabs  

 regler, der er eller træder i kraft og i henhold til hvilke en mere  

 begunstiget behandling skulle ydes de i artikel 1 omhandlede personer.
 Artikel 9.
 Enhver kontraherende part kan ved undertegnelsen af nærværende  

 overenskomst eller ved deponeringen af dens ratifikations-, godkendelses-  

 eller tiltrædelsesinstrument erklære, at den udelukker personer, der opholder  

 sig på dens område og som kan yde de i artikel 1 omhandlede lægelige ydelser,  

 fra at drage fordel af bestemmelserne i nærværende overenskomst.
 Artikel 10.
 Nærværende overenskomst er åben for undertegnelse af Europarådets  

 medlemmer, der kan blive deltagere ved:
 Ratifikations-eller godkendelsesinstrumenterne skal deponeres hos  

 Europarådets generalsekretær.
 Artikel 11.
 Nærværende overenskomst træder i kraft en måned efter datoen, på hvilken  

 tre medlemmer af Rådet i overensstemmelse med bestemmelserne i artikel 10 har  

 undertegnet overenskomsten uden forbehold af ratifikation eller godkendelse  

 eller har ratificeret eller godkendt den.
 For ethvert medlem, der senere undertegner den uden forbehold af  

 ratifikation eller godkendelse eller ratificerer eller godkender den, træder  

 overenskomsten i kraft en måned efter datoen for undertegnelsen eller  

 deponeringen af ratifikations- eller godkendelsesinstrumentet.
 Artikel 12.
 Efter at nærværende overenskomst er trådt i kraft kan Europarådets  

 ministerudvalg opfordre enhver stat, der ikke er medlem af Rådet, til at  

 tiltræde overenskomsten.
 Tiltrædelsen får gyldighed en måned efter datoen for  

 tiltrædelsesinstrumentets deponering hos Europarådets generalsekretær.
 Artikel 13.
 Europarådets generalsekretær meddeler medlemslandene og regeringerne i  

 enhver tiltrædende stat:
 Artikel 14.
Nærværende overenskomst forbliver i kraft på ubestemt tid.
Enhver  

 kontraherende part kan med et års varsel bringe anvendelsen af nærværende  

 overenskomst til ophør for sit vedkommende ved meddelelse til Europarådets  

 generalsekretær.
 Til bekræftelse heraf har de undertegnede, der er behørigt befuldmægtigede  

 hertil af deres respektive regeringer undertegnet nærværende overenskomst.
Udfærdiget i Strasbourg den 14. maj 1962 på fransk og engelsk, begge  

 tekster af samme gyldighed i et eksemplar, som skal deponeres i Europarådets  

 arkiver.
Generalsekretæren skal fremsende bekræftende kopier til hver af de  

 regeringer, der undertegner eller tiltræder overenskomsten.
 For Det Forenede Kongerige Storbritannien og Nordirlands regering:
 Ved undertegnelsen erklærer Det Forenede Kongerige Storbritannien og  

 Nordirlands regering, at den i overensstemmelse med nærværende overenskomsts  

 artikel 9 udelukker alle de på dens område bosiddende personer, som kan nyde  

 godt af de i artikel 1 omhandlede lægelige ydelser fra at drage fordel af  

 overenskomstens bestemmelser:
 John Peck.
 For Kongeriget Sveriges regering:
 Ved undertegnelsen erklærer den svenske regering under henvisning til  

 artikel 9: Personer, der er medlemmer af svenske sygekasser, er udelukket fra  

 at nyde godt af nærværende overenskomsts bestemmelser:
 Gunnar Lange.
 For Den tyrkiske Republiks regering:
 under forbehold af ratifikation eller godkendelse: Zeki Kunderalp.
 For Forbundsrepublikken Tysklands regering:
 under forbehold af ratifikation eller godkendelse:
 For Den østriske Republiks regering:
------------------------------------------------------ Ved undertegnelsen blev der i henhold til overenskomstens artikel 9 taget  

 forbehold, hvorved alle på dansk område bosiddende personer, som kan nyde  

 godt af de i overenskomstens artikel 1 omhandlede lægelige ydelser, udelukkes  

 fra at drage fordel af overenskomstens bestemmelser.
 I henhold til overenskomstens artikel 11 trådte den i kraft for Danmarks  

 vedkommende den 14. oktober 1962. Den er endvidere i kraft i forholdet mellem  

 Irlands, Norge, Sverige og Det Forenede Kongerige Storbritannien og  

 Nordirland.
 Udenrigsministeriet, den 12. august  

 1963.
 Per Hækkerup.
