 Efter at en lejers hustru ved separationsdom havde fået lejligheden  

 tillagt i henhold til lejelovens § 77 stillede U krav om, at L skulle dække  

 omkostningerne ved forskellige retableringer ved det lejede.
 Under hensyn til at § 77 indebærer en fortsættelse af lejemålet på  

 hidtil gældende vilkår, vedtog man, at boligreguleringslovens § 21 ikke kunne  

 bringes i anvendelse.
Efter at en lejers hustru ved separationsdom havde fået lejligheden  

 tillagt i henhold til lejelovens § 77 stillede udlejeren krav om, at lejeren  

 skulle dække omkostningerne ved retablering af lejlighedens badeværelse og  

 lovliggørelse af nogle el-installationer.
Under hensyn til, at lejelovens §  

 77 indebærer en fortsættelse af lejemålet på hidtil gældende vilkår, vedtog  

 nævnet, at boligreguleringslovens § 21 om uenighed om lejerens pligt til  

 fraflytning ikke kunne bringes i anvendelse.
 Spørgsmålet om berettigelsen af en af udlejer foretaget modregning i et  

 beløb, der ifølge varmeregnskabet skulle være tilbagebetalt lejeren, blev af  

 nævnet henvist til domstolene.
 »Advokat ... har ved skrivelse af 30. november 1984 for den tidligere  

 lejer af lejligeheden ... anmodet nævnet om at tage stilling til en tvist  

 mellem ham og U.
 Tvisten, der vedrører spørgmålet om, hvem der skal bære eventuelle  

 omkostninger i forbindelse med retablering af lejlighedens badeværelse samt  

 lovliggørelse af nogle el-installationer efter lejerens fraflytning, er  

 opstået efter, at lejeren tidligere hustru ved separationsdom har fået  

 lejligheden udlagt.
 Den tidligere lejers advokat har nærmere oplyst, at U efter anmodning fra  

 hustruen foretog en besigtigelse af lejligheden og meddelte hendes klient, at  

 udgifterne til retablering af badeværelse m.v., i alt ca. 35.000 kr., ville  

 blive opkræve hos ham, der nu ikke længere bebor lejligheden.
 Efter advokatens opfattelse er U ikke på nuværende tidspunkt berettiget  

 til at afholde en afleveringsforretning, og subsidiært gøres det gældende, at  

 kravene herfor ikke er overholdt.
Endelig har den tidligere lejers advokat anført, at U har været  

 uberettiget til at tilbageholde varmerefusion og søge sig dækket heri.
Hendes  

 klient er alene berettiget til at modtage varmerefusionen, idet han alene har  

 haft lønindtægt i ægteskabet, og det er ham, der har betalt lejen.
U har heroverfor ved skrivelse af 11. december 1984 bl.a. oplyst, at han i  

 sin egenskab af udlejer har foretaget en besigtigelse af lejligheden, idet  

 han havde fået oplyst, at der var foretaget ulovlige el-installationer, samt  

 at en restaurering af badeværelset kun var halvt færdig.
U har såvel ret som  

 pligt til at påse, at misligeholdelse af lejemålet ikke finder sted, hvilkt  

 er baggrund for den foretagne besigtigelse.
U har alene forsøgt på bedste  

 måde at regulere lejeforholdene i overensstemmelse med lejelovens regler.
 Vedrørende den foretagne modregning i varmetilbagebetalingen har U anført,  

 at den skete modregning har været berettiget, da modregningen er sket over  

 for dem, hvem forpligtelsen påhviler, nemlig den til enhvertid værende lejer.
 Herudover er fremsendt kopier af en omfattende korrespondance.
I henhold til lov om leje § 77 afgøres det i tilfælde af lejerens  

 separation eller skilmisse eller ved omstødelse af lejerens ægteskab, om  

 nødvendigt ved bevilling eller dom, hvilken af ægtefællerne der har ret til  

 at fortsætte lejemålet Under hensyn til, at lejerens tidligere hustru ved separationsdom har fået  

 udlagt lejligheden i medfør af lejelovens ovennævnte § 77, og der ikke er  

 tale om et nyt lejemål på nye vilkår, men om en fortsættelse af det hidtidige  

 lejemål på gældende vilkår, har nævnet vedtaget at meddele, at bestemmelsen i  

 boligreguleringslovens § 21 om uenighed om opfyldelse af lejerens pligt til  

 istandsættelse efter fraflytning ikke kan bringes i anvendelse i denne sag.
U  

 må efter nævnets opfattelse holde sig til den til enhver tid lovlige lejer af  

 lejemålet.
 Nævnet har i den forbindelse vedtageet at henvise til bestemmelsen i  

 lejelovens § 25, hvorefter lejernen er erstatningsansvarlig for skade, som  

 forvoldes ved uforsvarlig adfærd af ham selv, hans husstand eller andre, som  

 har har givet adgang til det lejede.
 Endelig har nævnet vedrørende spørgsmålet om U's ret til modregning i  

 udgifteren til tilbagebetaling af varmebidrag vedtaget af henvise spørgsmålet  

 til domstolene.
