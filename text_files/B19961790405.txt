 I medfør af kapitel 4 og § 149, stk. 10, i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 191  

 af 23. maj 1975 vedrørende luftfartscertifikater (BL 6-02), følgende:
1. Referencedokumenter 1.1 BL 5-31, Bestemmelser om periodisk flyvetræning i  

 luftfartsforetagender, der udfører rute-, charter- eller taxaflyvning med  

 flyvemaskiner, seneste udgave.
 1.2 BL 6-02, Ministeriet for Offentlige Arbejders bekendtgørelse nr. 191  

 af 23. maj 1975, seneste udgave.
 1.3 BL 6-07, Bestemmelser om luftfartsskole, praktisk uddannelse, seneste  

 udgave.
 1.4 BL 6-45, Instruktørbevis, praktisk uddannelse, seneste udgave.
 1.5 BL 6-50, Typeuddannelse, enmotoret landflyvemaskine, MTOM 5.700 kg,  

 seneste udgave.
 1.6 BL 6-52, Bestemmelser om typeuddannelse af piloter på helikopter,  

 seneste udgave.
 1.7 BL 6-54 I, Periodisk flyvetræning, privatflyvercertifikat,  

 flyvemaskine, PFT/A-certifikat, VFR-DAG, seneste udgave.
 1.8 BL 6-54 II, Periodisk flyvetræning, privatflyvercertifikat,  

 flyvemaskine, PFT/A-certifikat, VFR-NAT, seneste udgave.
 1.9 BL 6-55 I, Periodisk flyvetræning, privatflyvercertifikat,  

 rotorluftfartøj, PFT/A-certifikat, VFR-DAG, seneste udgave.
 1.10 BL 6-55 II, Periodisk flyvetræning, privatflyvercertifikat,  

 rotorluftfartøj, PFT/A-certifikat, VFR-NAT, seneste udgave.
 1.11 BL 6-56, Periodisk flyvetræning, trafikflyvercertifikat af III  

 klasse, flyvemaskine, PFT/B-certifikat, seneste udgave.
 1.12 BL 6-57, Periodisk flyvetræning, trafikflyvercertifikat,  

 rotorluftfartøj, PFT/VFR-DAG/VFR-NAT, seneste udgave.
 1.13 BL 6-87, Teorikrav VIII (Instruktør-bevis), seneste udgave.
 1.14 BL 6-88, Teorikrav IX (Instruktør-bevis), seneste udgave.
 1.15 BL 6-89, Bestemmelser om teorikrav X (Instruktørbevis), seneste  

 udgave.
2. Anvendelsesområde Denne BL fastsætter bestemmelser for uddannelse af aspiranter til  

 instruktørbevis og for udøvelse af instruktørvirksomhed i  

 luftfartsforetagender.
3. Rettighed 3.1 Instruktørvirksomhed for den/de certificering(er), der er anført i  

 beviset, skal foregå ved en flyveskole, der er godkendt af Statens  

 Luftfartsvæsen, jf. dog afsnit 14.
3.2 For at udøve instruktørvirksomhed skal vedkommende a. være indehaver af et gyldigt instruktørbevis, der er udstedt af Statens  

 Luftfartsvæsen, b. være indehaver af et gyldigt trafikflyvercertifikat gældende for den  

 pågældende luftfartøjstype, c. inden for de seneste 12 måneder have erhvervet en flyvetid som  

 luftfartøjschef på luftfartøj af den pågældende klasse på mindst 10 timer  

 samt d. forud for instruktørvirksomhed på helikopter og/eller flermotoret  

 flyvemaskine under instruktion/overvåg-ning af en chefinstruktør, der er  

 godkendt af Statens Luftfartsvæsen, have gennemgået en uddannelse, der efter  

 chefinstruktørens vurdering kvalificerer den pågældende til at fungere som  

 instruktør på helikopter og/eller flermotoret flyvemaskine af pågældende  

 type.
Desuden skal vedkommende enten e. inden for de seneste 24 måneder have bestået en praktisk prøve for  

 opnåelse af instruktørbevis, der er foreskrevet af Statens Luftfartsvæsen,  

 eller f. inden for de seneste 24 måneder have erhvervet en flyvetid som  

 instruktør under udøvelse af instruktørbevisets rettighed på mindst 70 timer.
3.2.1 For at udøve instruktørvirksomhed over for aspiranter, der ikke er  

 typeuddannet på den pågældende luftfartøjstype, skal instruktøren have et  

 gyldigt instruktørbevis, der omfatter retten til typeuddannelse på den  

 pågældende luftfartøjstype.
En sådan rettighed kræves dog ikke for uddannelse  

 af aspiranter til privatflyvercertifikat.
4. Generelle krav for aspiranter til instruktørbevis 4.1 Før instruktøruddannelsen påbegyndes, skal aspiranten til  

 instruktørbevis have gennemgået en psykologisk egnethedsundersøgelse.
 4.1.1 Undersøgelsen skal være gennemgået ved en institution, der er  

 udpeget af Statens Luftfartsvæsen.
 4.1.2 Undersøgelsen skal være gennemgået med et resultat, der af Statens  

 Luftfartsvæsens anses for tilfredsstillende.
 4.2 Den psykologiske egnethedsundersøgelse skal bl.a. omfatte  

 intelligensprøver, psykotekniske prøver, personlighedstest og kundskabsprøver  

 på et niveau, der svarer til den statskontrollerede prøve for folkeskolens  

 10. klassetrin i fagene dansk, engelsk, regning, matematik og fysik.
 4.3 Resultaterne af den psykologiske egnethedsundersøgelse vil blive  

 forelagt et bedømmelsesudvalg.
 4.3.1 Bedømmelsesudvalget nedsættes af Statens Luftfartsvæsen og består ud  

 over repræsentanter fra luftfartsvæsenet af repræsentanter, der indstilles af  

 flyveskolerne og den psykologiske undersøgelsesinstitution.
 4.3.2 Bedømmelsesudvalget afgiver indstilling om aspirantens egnethed til  

 Statens Luftfartsvæsen, der træffer den endelige afgørelse, jf. pkt. 4.1.2.
 4.3.3 De oplysninger, som bedømmelsesudvalget får forelagt, er fortrolige,  

 og udvalgets medlemmer har tavshedspligt med hensyn til disse oplysninger.
 4.4 Aspiranten til instruktørbevis skal være indehaver af  

 privatflyvercertifikat samt være helbredsmæssigt godkendt til  

 trafikflyvercertifikat, før den psykologiske egnethedsundersøgelse gennemgås.
 4.4.1 Aspiranten til instruktørbevis, der fungerer som flyveinstruktør i  

 luftfartsforetagender med en godkendt skoleorganisation, jf. afsnit 14, eller  

 der fungerer som flyveinstruktør i det danske forsvar, skal ikke gennemgå den  

 psykologiske egnethedsundersøgelse, medmindre Statens Luftfartsvæsen i  

 særlige tilfælde kræver dette.
 4.5 Aspiranten til instruktørbevis skal være indehaver af  

 trafikflyvercertifikat, før den teoretiske eller praktiske  

 instruktøruddannelse påbegyndes.
5. Udstedelse 5.1 Instruktørbevis udstedes af Statens Luftfartsvæsen efter ansøgning på  

 hertil autoriseret formular, når ansøgeren opfylder de udstedelseskrav, der  

 er fastsat for certificeringen, jf. afsnit 6, 7, 8, 9, 10, 11, 12 og 13.
 5.2 Instruktørbevis udstedes gældende for en eller flere af de  

 certificeringer, der er nævnt i afsnit 6, 7, 8, 9, 10, 11, 12 og 13.
 5.3 Instruktørbevis udstedes uden angivelse af gyldighedsperiode.
6. Udstedelseskrav til  

 instruktørbevis/privatflyvercertifikat 6.1 Ansøgeren skal have bestået de teoretiske prøver, der er fastsat i  

 Teorikrav VIII, jf.
BL 6-87, og disse prøver skal have bevaret deres  

 gyldighed.
6.2 Ansøgeren skal på luftfartøj af den kategori, som instruktørbeviset  

 skal omfatte, med tilfredsstillende resultat have gennemgået den uddannelse,  

 der kræves for instruktørbevis/privatflyvercertifikat, jf.
BL 6-45, og skal  

 herunder have opnået en flyvetid under dobbeltstyring på mindst 30 timer.
 6.2.1 Uddannelsen skal foregå på en flyveskole, der er godkendt hertil af  

 Statens Luftfartsvæsen.
 6.3 Uddannelsen af aspirant til instruktørbevis/privatflyvercertifikat kan  

 foretages af indehavere af gyldigt instruktørbevis/trafikflyvercertifikat af  

 III klasse.
 6.4 Ansøgeren skal ved en prøve, der er foreskrevet af Statens  

 Luftfartsvæsen, på luftfartøj af den kategori, som instruktørbeviset skal  

 omfatte, godtgøre at være kvalificeret til at fungere som instruktør under  

 uddannelse af aspirant til privatflyvercertifikat.
7. Udstedelseskrav til  

 instruktørbevis/PFT-privatflyvercertifikat, enmotoret  

 typeuddannelse/flyvemaskine og/eller typeuddannelse/helikopter 7.1 Ansøgeren skal være indehaver af et gyldigt  

 instruktørbevis/privatflyvercertifikat.
 7.2 Ansøgeren skal have erhvervet en flyvetid som luftfartøjschef på  

 mindst 500 timer, heraf mindst 300 timer som instruktør.
 7.2.1 Hvis rettigheden alene skal omfatte typeuddannelse på enmotorede  

 flyvemaskiner eller helikoptere, kan flyvetidskravet nedsættes til 300 timer  

 som luftfartøjschef, heraf mindst 100 timer som instruktør.
 7.2.2 Halvdelen af de flyvetidskrav, der er anført under pkt. 7.2 og pkt.  

 7.2.1, skal være erhvervet på luftfartøj af den kategori, som  

 instruktørbeviset skal omfatte.
7.3 Ansøgeren skal under instruktion/overvågning af en chefinstruktør, der  

 er godkendt af Statens Luftfartsvæsen, have gennemgået en uddannelse, der  

 efter chefinstruktørens vurdering kvalificerer ansøgeren til at forestå  

 PFT/privatflyvercertifikat, jf.
BL 6-54 I/II og/eller BL 6-55 I/II, enmotoret  

 typeuddannelse/flyvemaskine, jf.
BL 6-50, og/eller  

 typeuddannelse/rotorluftfartøj, jf.
BL 6-52.
 7.4 Uddannelsen skal foregå på en flyveskole, der er godkendt hertil af  

 Statens Luftfartsvæsen.
8. Udstedelseskrav til  

 instruktørbevis/trafikflyvercertifikat af III klasse 8.1 Ansøgeren skal være indehaver af gyldigt  

 instruktørbevis/privatflyvercertifikat.
 8.2 Ansøgeren skal være indehaver af gyldigt instrumentbevis gældende for  

 luftfartøj af den kategori, som instruktørbeviset skal omfatte.
8.3 Ansøgeren skal have erhvervet en flyvetid på mindst 500 timer, heraf a. mindst 250 timer som instruktør og b. mindst 100 timer som pilot under udøvelse af regelmæssig eller  

 ikke-regelmæssig, offentlig luftfart, heraf mindst 50 timer som  

 luftfartøjschef under udøvelse af trafikflyvercertifikatets erhvervsmæssige  

 rettigheder på luftfartøj af den kategori, som instruktørbeviset skal  

 omfatte, og som i henhold til luftdygtighedsbeviset kan føres af en pilot.
8.3.1 Det flyvetidskrav, der er anført under pkt. 8.3 a., kan reduceres  

 til 150 timer for ansøgere, som har erhvervet en flyvetid på mindst 1000  

 timer.
Mindst 500 timer skal være erhvervet som luftfartøjschef under  

 udøvelse af erhvervsmæssig, offentlig luftfart på luftfartøjer, der i henhold  

 til luftdygtighedsbeviset kan føres af en pilot, og af den kategori, som  

 instruktørbeviset skal omfatte.
 8.3.2 Halvdelen af de flyvetidskrav på henholdsvis 500 timer, 250 timer og  

 100 timer, der er anført i pkt. 8.3, skal være erhvervet på luftfartøj af den  

 kategori, som instruktørbeviset skal omfatte.
 8.3.3 Det flyvetidskrav på 100 timer, der er nævnt i pkt. 8.3 b., kan i  

 forholdet 2:1 helt eller delvis erstattes af flyvetid opnået som andenpilot  

 under udøvelse af regelmæssig eller ikke-regelmæssig, offentlig luftfart med  

 gruppe I-luftfartøj, der har et godkendt 2-pilot system.
8.4 Ansøgeren skal på luftfartøj af den kategori, som instruktørbeviset  

 skal omfatte, have gennemgået den uddannelse, der er krævet for  

 instruktørbevis/trafikflyvercertifikat, jf.
BL 6-45, med et tilfredsstillende  

 resultat og skal herunder have opnået en flyvetid under dobbeltstyring på  

 mindst 5 timer.
 8.4.1 Uddannelsen skal foregå på en flyveskole, der er godkendt hertil af  

 Statens Luftfartsvæsen.
8.5 Indehavere af gyldigt  

 instruktørbevis/instrumentbevis/PFT-instrumentbevis/trafik- flyvercertifikat af III klasse kan uddanne aspiranter til  

 instruktørbevis/trafikflyvercertifikat af III klasse.
 8.6 Ansøgeren skal ved en prøve, der er foreskrevet af Statens  

 Luftfartsvæsen, på luftfartøj af den kategori, som instruktørbeviset skal  

 omfatte, godtgøre at være kvalificeret til at fungere som instruktør under  

 uddannelse af aspirant til trafikflyvercertifikat af III klasse.
9. Udstedelseskrav til  

 instruktørbevis/PFT-trafikflyvercertifikat af III klasse 9.1 Ansøgeren skal være indehaver af et gyldigt  

 instruktørbevis/trafikflyvercertifikat af III klasse.
 9.2 Ansøgeren skal have erhvervet en flyvetid som instruktør under  

 uddannelse af aspirant til trafikflyvercertifikat af III klasse på mindst 100  

 timer.
 9.2.1 Halvdelen af det flyvetidskrav, der er anført under pkt. 9.2, skal  

 være erhvervet på luftfartøj af den kategori, som instruktørbeviset skal  

 omfatte.
9.3 Ansøgeren skal under instruktion/overvågning af en chefinstruktør, der  

 er godkendt af Statens Luftfartsvæsen, have gennemgået en uddannelse, der  

 efter chef-instruktørens vurdering kvalificerer ansøgeren til at forestå  

 PFT/trafikflyvercertifikat af III klasse, jf.
BL 6-56 og/eller BL 6-57.
 9.4 Uddannelsen skal foregå på en flyveskole, der er godkendt hertil af  

 Statens Luftfartsvæsen.
10. Udstedelseskrav til  

 instruktørbevis/instrumentbevis/PFT-instrumentbevis 10.1 Ansøgeren skal a. være indehaver af et gyldigt instruktørbevis/trafikflyvercertifikat af  

 III klasse, eller b. have erhvervet en flyvetid på mindst 2500 timer, heraf mindst 1000  

 timer under IFR-flyvning under udøvelse af regelmæssig eller  

 ikke-regelmæssig, offentlig luftfart, eller c. have erhvervet en flyvetid på mindst 150 timer som checkpilot, jf.
BL  

 5-31.
 10.2 Ansøgeren skal have erhvervet en IFR-flyvetid som luftfartøjschef på  

 mindst 500 timer.
 10.2.1 Indtil 400 timer af det flyvetidskrav, der er anført i pkt. 10.2,  

 kan helt eller delvis erstattes af IFR-flyvetid erhvervet som andenpilot i  

 forholdet 2:1.
 10.2.2 Halvdelen af det flyvetidskrav, der er anført i pkt. 10.2, skal  

 være erhvervet på luftfartøj af den kategori/klasse, som instruktørbeviset  

 skal omfatte.
10.3 Ansøgeren skal have bestået de teoretiske prøver, der er fastsat i  

 Teorikrav IX, jf.
BL 6-88, og disse prøver skal have bevaret deres gyldighed.
10.4 Ansøgeren skal på luftfartøj af den kategori/klasse, som  

 instruktørbeviset skal omfatte, med tilfredsstillende resultat have  

 gennemgået den uddannelse, der kræves for instruktørbevis/instrumentbevis,  

 jf.
BL 6-45.
 10.4.1 Ansøgere, der er indehavere af gyldigt instruktørbevis, eller som  

 tidligere har fået udstedt et instruktørbevis efter bestemmelserne i denne  

 BL, skal under den uddannelse, der er nævnt i pkt. 10.4, have opnået en  

 flyvetid under dobbeltstyring på mindst 5 timer.
 10.4.2 Ansøgere, der ikke tidligere har fået udstedt et instruktørbevis  

 efter bestemmelserne i denne BL, skal under den uddannelse, der er nævnt i  

 pkt. 10.4, have opnået en flyvetid under dobbeltstyring på mindst 20 timer.
 10.4.3 Uddannelsen skal foregå på en flyveskole, der er godkendt hertil af  

 Statens Luftfartsvæsen.
10.5 Uddannelse af aspiranter til  

 instruktørbevis/instrumentbevis/PFT-instrumentbevis kan foretages af  

 indehavere af gyldigt instruktørbevis/instrumentbevis/PFT-instrumentbevis,  

 som opfylder de flyvetidskrav, der er fastsat for godkendelse som  

 chefinstruktør for den pågældende uddannelse, jf.
BL 6-07.
 10.6 Ansøgeren skal efter indstilling fra flyveskolen ved en prøve, der er  

 foreskrevet af Statens Luftfartsvæsen, på luftfartøj af den kategori/klasse,  

 som instruktørbeviset skal omfatte, godtgøre at være kvalificeret til at  

 fungere som instruktør under uddannelse af aspirant til instrumentbevis.
11. Udstedelseskrav til instruktørbevis/flermotoret  

 grund- og type-uddannelse/flyvemaskine 11.1 Ansøgeren skal a. være indehaver af et gyldigt  

 instruktørbevis/instrumentbevis/PFT-instrumentbevis, eller b. have erhvervet en flyvetid på mindst 2500 timer, heraf mindst 1000  

 timer under IFR-flyvning under udøvelse af regelmæssig eller  

 ikke-regelmæssig, offentlig luftfart, eller c. have erhvervet en flyvetid på mindst 150 timer som checkpilot, jf.
BL  

 5-31.
 11.2 Ansøgeren skal have erhvervet en flyvetid som pilot på flermotoret  

 flyvemaskine på mindst 500 timer, heraf 250 timer som luftfartøjschef.
 11.2.1 100 timer af det flyvetidskrav, der er anført i pkt. 11.2, skal  

 være erhvervet som luftfartøjschef på flermotoret flyvemaskine, der i henhold  

 til luftdygtighedsbeviset kan føres af en pilot.
11.3 Ansøgeren skal have bestået de teoretiske prøver, der er fastsat i  

 Teorikrav X, jf.
BL 6-89, og disse prøver skal have bevaret deres gyldighed.
11.4 Ansøgeren skal på flermotoret flyvemaskine med tilfredsstillende  

 resultat have gennemgået den uddannelse, der kræves for  

 instruktørbevis/flermotoret grund- og typeuddannelse/flyvemaskine, jf.
BL  

 6-45.
 11.4.1 Ansøgere, der er indehavere af gyldigt instruktørbevis, eller som  

 tidligere har fået udstedt et instruktørbevis efter bestemmelserne i denne  

 BL, skal under den uddannelse, der er nævnt i pkt. 11.4, have opnået en  

 flyvetid under dobbeltstyring på mindst 5 timer.
 11.4.2 Ansøgere, der ikke tidligere har fået udstedt et instruktørbevis  

 efter bestemmelserne i denne BL, skal under den uddannelse, der er nævnt i  

 pkt. 11.4, have opnået en flyvetid under dobbeltstyring på mindst 20 timer.
 11.4.3 Uddannelsen skal foregå på en flyveskole, der er godkendt hertil af  

 Statens Luftfartsvæsen.
11.5 Uddannelse af aspiranter til instruktørbevis/flermotoret grund- og  

 typeuddannelse/flyvemaskine kan foretages af indehavere af gyldigt  

 instruktørbevis/flermotoret grund- og typeuddannelse/flyvemaskine, som  

 opfylder de flyvetidskrav, der er fastsat for godkendelse som chefinstruktør  

 for den pågældende uddannelse, jf.
BL 6-07.
 11.6 Ansøgeren skal efter indstilling fra flyveskolen ved en prøve, der er  

 foreskrevet af Statens Luftfartsvæsen, på flermotoret flyvemaskine godtgøre  

 at være kvalificeret til at fungere som instruktør under uddannelse af  

 aspirant til flermotoret grund- og typeuddannelse/flyvemaskine.
12. Udstedelseskrav til  

 instruktørbevis/trafikflyvercertifikat af I klasse, flyvemaskine 12.1 Ansøgeren skal være indehaver af et gyldigt trafikflyvercertifikat af  

 I klasse/flyvemaskine.
 12.2 Ansøgeren skal være indehaver af et gyldigt  

 instruktørbevis/flermotoret grund- og typeuddannelse/flyvemaskine.
 12.3 Ansøgeren skal have erhvervet en flyvetid på mindst 5000 timer, heraf  

 mindst 2000 timer som IFR-flyvetid.
 12.3.1 500 timer af det flyvetidskrav, der er anført i pkt. 12.3, skal  

 være erhvervet som luftfartøjschef på flermotoret flyvemaskine, der i henhold  

 til luftdygtighedsbeviset skal føres af mere end en pilot.
 12.4 Ansøgeren skal over for Statens Luftfartsvæsen have godtgjort at være  

 i besiddelse af et tilfredsstillende kendskab til uddannelse af aspiranter  

 til trafikflyvercertifikat af I klasse/flyvemaskine.
13. Udstedelseskrav til  

 instruktørbevis/trafikflyvercertifikat af I klasse/helikopter 13.1 Ansøgeren skal være indehaver af et gyldigt trafikflyvercertifikat af  

 I klasse/helikopter og et gyldigt instrumentbevis/helikopter.
 13.2 Ansøgeren skal være indehaver af et gyldigt  

 instruktørbevis/instrumentbevis/helikopter.
 13.3 Ansøgeren skal have erhvervet en flyvetid på mindst 3000 timer.
 13.3.1 500 timer af det flyvetidskrav, der er anført i pkt. 13.3, skal  

 være erhvervet som luftfartøjschef på helikopter, der i henhold til  

 luftdygtighedsbeviset skal føres af mere end en pilot.
 13.4 Ansøgeren skal over for Statens Luftfartsvæsen have godtgjort at være  

 i besiddelse af et tilfredsstillende kendskab til uddannelse af aspiranter  

 til trafikflyvercertifikat af I klasse/helikopter.
14. Udøvelse af instruktørvirksomhed i et  

 luftfartsforetagende 14.1 Instruktørvirksomhed i et luftfartsforetagende, der har oprettet en  

 skoleorganisation, som er godkendt af Statens Luftfartsvæsen udelukkende med  

 henblik på typeuddannelse og praktisk uddannelse til trafikflyvercertifikat  

 af I klasse af foretagendets egne luftfartøjsførere på flermotoret  

 flyvemaskine, der i henhold til luftdygtighedsbeviset skal føres af mere end  

 en pilot, eller på flermotoret helikopter, kan udøves af en trafikflyver af I  

 klasse, der er ansat i luftfartsforetagendet, og som opfylder de  

 flyvetidskrav, der er anført i pkt. 12.3 og pkt. 12.3.1, henholdsvis pkt.  

 13.3 og pkt. 13.3.1.
 14.1.1 For at udøve instruktørvirksomhed i et luftfartsforetagende skal  

 trafikflyveren i luftfartsforetagendet have gennemgået en  

 instruktøruddannelse, der er godkendt af Statens Luftfartsvæsen, og over for  

 flyvechefen i luftfartsforetagendet have godtgjort at kunne fungere på  

 tilfredsstillende måde som instruktør på den pågældende luftfartøjstype.
 14.2 En trafikflyver, der udøver instruktørvirksomhed efter bestemmelserne  

 i pkt. 14.1 og pkt. 14.1.1, skal være anført som instruktør i det pågældende  

 luftfartsforetagendes håndbogssystem.
15. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
16. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
17. Straf Udøvelse af instruktørbevisets rettighed, uden at de vilkår, der er  

 fastsat herfor, er opfyldt, straffes med bøde eller hæfte.
18. Ikrafttræden 18.1 Denne BL træder i kraft den 1. juli 1996.
 18.2 Samtidig ophæves BL 6-44, 2. udgave af 15. april 1988.
