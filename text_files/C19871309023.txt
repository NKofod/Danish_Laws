 Administration ved distrikterne af markedskontrolbestemelserne for frugt,  

 grønsager og kartofler m.m.
91.2.1. Kontrollens tilrettelæggelse Detailhandelen.
Kontrollen organiseres ved en opdeling af distriktet i  

 kontrolområder, det kan være landområder efter postnumre, byområder,  

 kommunegrænser eller andre naturlige afgrænsninger.
Engroshandelen.
Ved opdelingen af distriktet i kontrolområder for  

 engroshandelen må der tages hensyn til koncentrationer af  

 grossistvirksomheder samt disses størrelse.
91.2.2. Kontrol af friske afskårne blomster og frisk løvværk I detailhandelen er der ikke foreskrevet nogen kontrol af disse produkter.
91.2.3. Kartoteker Der føres kartotek over de forskellige grupper af handlende, fx  

 detailhandlere, grossister, registrerede virksomheder for spisekartofler og  

 autoriserede læggekartoffelvirksomheder.
 Ved første kontrolbesøg i en virksomhed, ved ændringer i ejerforhold o.l.  

 skrives der altid rapport (form.220 eller form. 222) som grundlag for  

 distriktets kartotek og rettelser af dette.
Kartoteket ordnes i videst muligt omfang efter kontrolruter, således at en  

 dags kontrolarbejde let kan tilrettelægges.
På kortet oplyses kontroldatoer,  

 evt.rapportnumre, indberetninger o.l. af betydning for fremtidige  

 kontroleftersyn, alt i en kort form med henvisning til evt. sagsmappe.
 Virksomhederne er altid berettiget til at se eget kort, hvis der  

 fremsættes ønske om det.
91.2.4. Daglig planlægning Distriktsinspektøren fastlægger, hvilke kontrolområder og virksomheder der  

 skal besøges den enkelte dag efter et system, så alle områder og virksomheder  

 bliver ensartet besøgt.
 I det omfang det er muligt, medtager kontrolløren kartotekskortene for  

 dagens rute til påtegning efter kontroleftersynet.
91.2.5. Kontroleftersynets gennemførelse Forud for kontroleftersynet gennemgås kartotekskortet for at opfriske  

 hukommelsen om den pågældende virksomhed.
 Kontrolløren skal altid præsentere sig for forretningens indehaver eller  

 anden ansvarlig i virksomheden ved begyndelsen af et kontroleftersyn, og  

 kontrolløren skal altid kunne legitimere sig på anmodning herom.
91.2.6. Kontrollen i detailhandelen Ved kontrollen i detailhandelen anvendes form. 220, og ved afslutningen af  

 kontroleftersynet afleveres rapporten til virksomhedens indehaver eller anden  

 ansvarlig.
Eksempel I.
Ingen rapport.
Er der ingen eller få og ubetydelige fejl ved  

 mærkning, skiltning eller kvalitet, skrives der ikke rapport, men kun evt.  

 bemærkninger på kartotekskortet sammen med datoen for kontroleftersynet i den  

 pågældende forretning.
Eventuelle småfejl påtales på stedet.
Eksempel II.
Rapport.
Der er fejl og mangler, der berettiger rapport.  

 Kontrolløren begynder med at efterse, om mærkningen er i overensstemmelse med  

 reglerne.
For de varepartier, hvor mærkningen er i orden, efterses det, om  

 kvaliteten svarer til den skiltede kvalitet.
Er der ikke skiltet med  

 kvalitet, efterses det, om produkterne opfylder mindstekravene til kvalitet.
Eksempel III.
Rapport med mulighed for indberetning.
Ved kontroleftersynet  

 er der fejl og grove mangler trods tidligere rapporter.
Kontrolløren  

 overvejer at indstille til distriktsinspektøren, at der foretages  

 indberetning.
I så fald gives der fyldige oplysninger om fejl og mangler på  

 rapporten.
91.2.7. Kontrollen i engroshandelen Ved kontroleftersyn i engroshandelen anvendes form. 222, og ved  

 afslutningen af kontroleftersynet afleveres rapporten til virksomheden.
Principperne for kontroleftersynets gennemførelse i engroshandelen er de  

 samme som nævnt i de 3 eksempler i punkt 6 for detailhandelen.
Der kan dog  

 blive tale om at skrive flere rapporter pga. engrosrapportens (form. 222)  

 udformning, såfremt der er fejl og mangler ved flere partier og fra flere  

 leverandører.
91.2.8. Rapporternes udfyldelse Rapporten skal udfyldes med korrekt navn og adresse.
Hvor rapporten skal  

 danne grundlag for en indberetning, skal indehaverens fulde navn være oplyst,  

 da tiltalerejsning kun kan gennemføres mod forretningens indehaver eller for  

 selskaber den juridisk ansvarlige.
 For at undgå senere misforståelser oplyses altid kontroltidspunktet, og  

 hvem der er talt med i forretningen.
 Er der foretaget afkrydsning for mangler ved kvaliteten, skal det altid  

 fremgå, hvilke kvalitetsfejl det drejer sig om.
Ved kontroleftersyn i engroshandelen og anvendelsen af form. 222 skal  

 oplysningerne gives mere præcist med angivelse af, hvor store procentdele der  

 er fejl ved m.m.
Læggekartofler defineres som planter i forhold til rapport  

 form. 222, og fejl og mangler føres i dette afsnit.
91.2.9. Kontrolresultaternes behandling I de enkelte distrikter fastlægges der en arbejdsgang for behandling af  

 rapporter, kartoteker, indberetninger, oplysninger til skemaerne nr.
I og II  

 m.m.
 På distriktskontoret afleveres oplysninger beregnet til forklædeskemaerne  

 I og II (form. 231 og 232), om antal kontroleftersyn samt rapporter med  

 ændringer om indehaveroplysninger til kartotek og rapporter med evt.  

 indstilling om indberetning.
 91.2.10. Gule kopier af rapporter .
Form. 220 fra detailhandelen sendes sammen med skema nr.
I og gule kopier  

 af rapporter form. 222 fra engroshandelen sendes sammen med skema nr.
II  

 (form. 232) til hovedkontoret, medmindre de tidligere er sendt sammen med en  

 indberetning.
Skemaer og rapporter sendes til hovedkontoret månedsvis, senest  

 den 10. for den foregående måned.
 91.2.11. Indberetninger.
På grundlag af det tidligere handlingsforløb vurderer  

 distriktsinspektøren, om indberetning skal foretages på grundlag af  

 bestemmelserne for frugt og grønsager, hvor der administrativt af  

 landbrugsministeriet kan pålægges bøder, eller på grundlag af  

 spisekartoffelordningen henholdsvis bekendtgørelsen om læggekartofler, hvor  

 sagen skal sendes til politimesteren til undersøgelse og tiltalerejsning.
Kun  

 en af de tre varegrupper må behandles på den enkelte indberetning.
 På grundlag af det forudgående kontrolforløb, dvs. antal kontroleftersyn,  

 antal rapporter, graden af overtrædelser mv. samt en evt. indstilling fra den  

 kontrollør, der sidst har foretaget kontroleftersyn i den pågældende  

 virksomhed, vurderer distriktsinspektøren, om der skal foretages indberetning  

 til hovedkontoret af virksomheden.
 91.2.12. Retningslinjer for indberetninger.
 Indberetningen foretages på formular 218 fulgt af gul kopi af den rapport,  

 der gav anledning til indberetningen, og følgende forhold tages i betragtning  

 ved udfærdigelsen.
Skematekst på form. 218. INDBERETNING FRA STATENS PLANTETILSYNS ......DISTRIKT OM KONTROLBESØG DEN ..../.... 19.. KL......
 Bemærkninger:
 Sammen med datoen oplyses klokkeslæt for kontroleftersynet, da der i en  

 del tilfælde i forbindelse med klager eller retssager fremsættes påstande om,  

 at kontrollen er foretaget på et tidspunkt, der er et andet end det faktiske.
Skematekst.
VEDR.NAVN Bemærkninger:
 Det er indehaverens navn, der skal oplyses, med både fornavn (evt.  

 forbogstaver) og efternavn, eller for selskaber den ansvarlige leders.  

 Frugt/grøntekspedienter, forvaltere, bestyrere, afdelingsledere m.fl. kan  

 ikke betragtes som ansvarlige i forbindelse med tiltalerejsning og retssager.
Skematekst.
ADRESSE Bemærkninger:
 Virksomhedens navn er en del af adressen.
Skematekst.
KONTROLBESØGET ER FORETAGET PÅ/I/HOS/ Bemærkninger:
Her angives den adresse, hvor kontroleftersynet er foretaget, når denne er  

 en anden end den adresse, hvortil posten skal sendes.
Det kan fx være stade  

 på detailtorv eller KGT, en lageradresse el.lign.
Skematekst.
BESKRIVELSE AF OVERTRÆDELSEN MED ANGIVELSE AF VAREARTER OG  

 EVT.
MÆNGDER, FEJL OG MANGLER PÅ KONTROLTIDSPUNKTET Bemærkninger:
 Son nævnt i punkt 11 foretages der enten indberetning om frugt/grønsager  

 eller om spisekartofler eller læggekartofler.
 Beskrivelsen af overtrædelserne skal gives i tekstform, ikke i skemaform  

 som en afskrift af rapporten.
Mærkning/skiltning.
Der gives en beskrivelse af, hvor mange partier eller  

 enheder af hver art der mangler skiltning eller mærkning med de krævede  

 oplysninger.
Annoncer/reklamer.
Det oplyses, hvilken annonceavis, distriktsavis eller  

 reklame det drejer sig om, med dato for udsendelsen eller gyldighedsperiode  

 for tilbudsreklamer.
Varearter, der tilbydes med angivelse af pris uden  

 kvalitetsangivelse, oplyses.
Kvalitetsfejl.
Er der på rapporten afkrydset for kvalitetsfejl, skal det  

 oplyses, hvilke kvalitetsfejl der er fundet, og hvor stor en del af partiet  

 der er behæftet med fejl, samt partiets størrelse.
Andre oplysninger.
Såfremt det er af betydning for bedømmelsen af  

 indberetningen, kan der gives yderligere oplysninger om fx modstand mod  

 kontrollen, eller om der fra forretningens ledelse er givet særlige ordrer  

 vedrørende en evt. kontrol o.l.
Skematekst.
INDBERETNINGEN ER UDFÆRDIGET PÅ GRUNDLAG AF RAPPORT NR.  

 ..........
 Bemærkninger:
 Nr. på den rapport, der danner grundlag for indberetningen, sammen med  

 datoen for kontroleftersynet.
Skematekst.
TIDLIGERE RAPPORTER Bemærkninger:
 Numrene på tidligere rapporter oplyses med angivelse af årstal, fx 647  

 (1979), 9300 (1980). Har der tidligere været indsendt indberetning, oplyses  

 kun rapportnumre for tiden efter den sidste indberetning.
Skematekst.
TIDLIGERE INDBERETNINGER Bemærkninger:
 Dato for tidligere indsendt indberetning.
 91.2.13. Ikke afsluttede sager.
Virksomheder, der er indberettet, pålagt administrativ bøde eller  

 oversendt til politimæssig undersøgelse med henblik på tiltalerejsning, tages  

 der ikke særskilt hensyn til i kontrollen.
Disse virksomheder indgår i den  

 fastlagte rutine for de pågældende kontrolområder i lighed med andre  

 virksomheder.
 91.2.14. Vidneindkaldelse og retssager .
 Indkaldelse som vidne eller i anden forbindelse til retsmøder om  

 overtrædelser af markedsordningerne meddeles til hovedkontoret med oplysning  

 om, hvilken sag det drejer sig om, dato for retsmødet, hvem der er indkaldt  

 som vidne samt øvrige oplysninger, der måtte være af betydning.
