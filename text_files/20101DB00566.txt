Bilag 1 Betænkning afgivet af Erhvervsudvalget den 10. februar 2011 Betænkning over Forslag til folketingsbeslutning om en effektiv lettelse af erhvervslivets administrative byrder [af Colette Brix (DF) m.fl.] 1. Udvalgsarbejdet Beslutningsforslaget blev fremsat den 18. november 2010 og var til 1. behandling den 13. januar 2011. Beslutningsforslaget blev efter 1. behandling henvist til behandling i Erhvervsudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et flertal i udvalget (udvalget med undtagelse af EL) indstiller beslutningsforslaget til vedtagelse uændret.
Radikale Venstres medlem af udvalget udtaler, at Radikale Venstre er enige i, at det vil være klogt at supplere AMVAB med en mere kvalitativ måling.
Dog ikke som en erstatning, da det vil være relevant med begge typer af byrdemålinger, bl.a. fordi AMVAB også kan bruges til at måle, om nye forslag er administrativt tunge  altså præventivt.
Den opgave kan et barometer over oplevede byrder i sagens natur ikke løse.
 Et mindretal i udvalget (EL) indstiller beslutningsforslaget til forkastelse.
Enhedslistens medlem af udvalget udtaler, at Enhedslisten selvfølgelig er imod administrative byrder, hvis de vel og mærke er unødvendige.
Men pligten til indberetning skal ikke bare reduceres efter en procentregnemaskine.
Enhedslisten tager stilling til den enkelte sag, og så skal en reduktion gælde alle former for unødvendige administrative byrder  ikke bare dem, der rammer erhvervslivet.
Desuden vil Enhedslisten gøre opmærksom på, at forslagsstillernes parti (Dansk Folkeparti) har været med til at indføre uhørt mange administrative byrder for arbejdsløse, kontanthjælpsmodtagere, asylansøgere og udlændinge, der ønsker at bo i Danmark og opnå statsborgerskab  en administrativ byrde, der i øvrigt beklages af mange virksomheder.
Her medvirker Enhedslisten meget gerne til at fjerne unødvendige administrative byrder.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Helge Sander (V) fmd.
Torsten Schack Pedersen (V) Marion Pedersen (V) Lars Christian Lilleholt (V) Erling Bonnesen (V) Colette L.
Brix (DF) nfmd.
Pia Adelsteen (DF) Carina Christensen (KF) Rasmus Jarlov (KF) Orla Hav (S) Benny Engelbrecht (S) Henrik Dam Kristensen (S) Niels Sindal (S) Karsten Hønge (SF) Steen Gade (SF) Morten Østergaard (RV) Frank Aaen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
