Bekendtgørelse om  

 krav til elektromagnetisk kompatibilitet for visse mindre  

 køretøjer m.v.i I medfør af § 3, § 5, §§ 7-9 og §§ 11-13 i lov  

 om beskyttelse mod elektromagnetiske forstyrrelser, jf.  

 lovbekendtgørelse nr. 475 af 1. juni 1994, som ændret ved lov  

 nr. 102 af 28. februar 1996, fastsættes:
Anvendelsesområde og definitioner § 1. Bekendtgørelsen gælder for visse  

 mindre køretøjer og udstyr dertil, når  

 køretøjet eller udstyret kan fremkalde elektromagnetiske  

 forstyrrelser, eller dettes funktion kan blive påvirket af  

 sådanne forstyrrelser.
 § 2. Ved mindre køretøjer  

 forstås i denne bekendtgørelse to- og trehjulede motordrevne  

 køretøjer (knallerter og motorcykler), også med  

 tvillingehjul, samt 4-hjulede motordrevne mindre køretøjer  

 (quadricykler), som er beregnet til brug på vej, samt udstyr  

 hertil.
 Stk. 2. Ved udstyr forstås i denne bekendtgørelse  

 komponenter og separate tekniske enheder, der er bestemt til at være en  

 del af et køretøj som defineret i stk. 1.
 Stk. 3. Undtaget fra bekendtgørelsen er  

 følgende:
 1)	Køretøjer som allerede er i brug ved denne  

 bekendtgørelses ikrafttræden.
 2)	Køretøjer med en konstruktivt bestemt maksimal  

 hastighed på højst 6 km/t.
 3)	Køretøjer der er beregnet til at blive styret af en  

 gående person.
 4)	Køretøjer til brug for fysisk handicappede.
 5)	Køretøjer til brug ved konkurrencer på vej eller  

 udenfor vej.
 6)	Traktorer, landbrugsmaskiner og lignende.
 7)	Køretøjer, der hovedsagelig er beregnet til  

 terrængående brug og fritidsbrug med tre symmetrisk anbragte  

 hjul, hvor et er anbragt fortil og to bagtil, samt for deres komponenter og  

 tekniske enheder, forudsat at disse ikke er bestemt til installation i  

 køretøjer, der er omfattet af denne  

 bekendtgørelse.
 Salg og ibrugtagning m.v.
§ 3. Mindre køretøjer samt udstyr  

 dertil må kun sælges eller tages i brug, hvis 1)	der er udstedt en EØF-typegodkendelse af det mindre  

 køretøj i henhold til direktiv 92/61/EØF, eller 2)	udstyret overholder de gældende krav til elektromagnetisk  

 kompatibilitet i bekendtgørelse nr. 796 af 5. december 1991 om  

 markedsføring m.v. af elektriske apparater og om elektromagnetiske  

 forstyrrelser med senere ændringer.
 Stk. 2. Mindre køretøjstyper og udstyrstyper  

 hertil, der er lovligt solgt eller ibrugtaget før denne  

 bekendtgørelses ikrafttrædelsesdato, må fortsat  

 sælges eller ibrugtages.
 § 4. EØF-typegodkendelser foretages i  

 Danmark af Færdselsstyrelsen i henhold til Færdselsstyrelsens  

 bekendtgørelse nr. 74 af 3. februar 1999 om E- og e-godkendelse af  

 køretøjers indretning og udstyr mv.
 Stk. 2. Det er en betingelse for designering af laboratorier,  

 at disse er akkrediteret efter standarder i EN 45000 serien til at  

 certificere virksomheders kvalitetsstyringssystemer.
Mærkning § 5. Udstyr, der svarer til en EØF-godkendt  

 type, skal være forsynet med et  

 EØF-typegodkendelsesmærke.
 Stk. 2. Uanset stk. 1 kræves der ikke  

 EØF-typegodkendelsesmærkning, hvis udstyret indgår som en  

 del af et køretøj, der er EØF-typegodkendt, jf.  

 § 3, stk. 1.
 Stk. 3. Udstyr, der overholder kravene i bekendtgørelse  

 nr. 796 af 5. december 1991 om markedsføring m.v. af elektriske  

 apparater og om elektromagnetiske forstyrrelser med senere ændringer,  

 skal mærkes i overensstemmelse hermed, jf. § 3, stk. 1, nr.  

 2.
Kontrol § 6. Tilsyn og kontrol med overholdelse af  

 bestemmelserne i denne bekendtgørelse om salg og ibrugtagning af  

 mindre køretøjer samt udstyr dertil, foretages af  

 Telestyrelsen.
 Stk. 2. Telestyrelsen kan nedlægge forbud mod salg og  

 ibrugtagning af mindre køretøjer og udstyr dertil, hvis det  

 konstateres, at de ikke overholder kravene.
 Stk. 3. Hvis der er nedlagt forbud i medfør af  

 stk. 2, kan Telestyrelsen forlange at forhandleren skal tilbagetage og  

 tilbagekalde køretøjer og udstyr, der er omfattet af  

 forbudet.
 § 7. Telestyrelsen skal, hvis Telestyrelsen  

 skønner det nødvendigt, gives mulighed for, hos de  

 virksomheder, der markedsfører mindre køretøjer eller  

 udstyr dertil, at foretage undersøgelser ved de omhandlede  

 køretøjer eller udstyr, eller til at udtage eksemplarer af  

 disse køretøjer eller udstyr dertil, for at kontrollere, at  

 bestemmelserne i denne bekendtgørelse er overholdt.
§ 8. Telestyrelsens kontrollanter kan forlange  

 alle oplysninger, som skønnes nødvendige for administration af  

 bekendtgørelsen.
Oplysninger skal omgående gives til  

 Telestyrelsen.
Forstyrrelser § 9. Telestyrelsen behandler henvendelser om  

 forstyrrelser af og fra mindre køretøjer og udstyr dertil,  

 når forstyrrelserne formodes at stamme fra elektromagnetisk  

 påvirkning.
 § 10. Konstateres der elektromagnetiske  

 forstyrrelser mellem mindre køretøjer og/eller udstyr dertil,  

 hvoraf det ene eller flere ikke opfylder de gældende krav til  

 elektromagnetisk kompatibilitet, kan Telestyrelsen forlange, at ejerne eller  

 brugerne for egen regning bringer køretøjerne eller udstyret i  

 overensstemmelse med de krav til disse køretøjer eller udstyr  

 dertil, der var gældende på tidspunktet for ibrugtagningen.
 § 11. I forstyrrelsestilfælde, hvor  

 såvel det forstyrrende mindre køretøj eller udstyr, som  

 det forstyrrede køretøj eller udstyr overholder de  

 gældende krav til elektromagnetisk kompatibilitet, kan Telestyrelsen  

 påbyde følgende foranstaltninger mod forstyrrelser:
 1)	Hvis et forstyrret mindre køretøj eller udstyr dertil  

 efter Telestyrelsens vurdering i EMC-mæssig henseende anvendes eller er  

 monteret på en særlig uhensigtsmæssig måde, kan  

 Telestyrelsen pålægge ejeren eller brugeren af det  

 pågældende køretøj eller udstyret for egen regning  

 at afhjælpe disse forhold, inden der kan kræves foranstaltninger  

 overfor det forstyrrende mindre køretøj eller udstyr  

 dertil.
2)	I andre tilfælde kan Telestyrelsen, efter en generel vurdering  

 af hvilke tiltag, der bedst kan afhjælpe forstyrrelserne,  

 pålægge ejeren eller brugeren af det forstyrrende  

 køretøj eller udstyr dertil at gennemføre ekstra  

 reduktion af støj derfra, medmindre det pågældende  

 køretøj eller udstyrets nytteværdi derved, efter  

 Telestyrelsens vurdering, forringes i væsentlig grad.
Hvis  

 Telestyrelsens vurdering viser, at den EMC-mæssigt mest  

 hensigtsmæssige løsning vil være at gennemføre  

 foranstaltninger ved det forstyrrede mindre køretøj eller dets  

 udstyr, kan Telestyrelsen henvise ejeren eller brugeren til for egen regning  

 at gennemføre denne løsning, såfremt forstyrrelsen  

 ønskes afhjulpet.
Stk. 2. Hvis forstyrrelser skyldes fejl ved det mindre  

 køretøj eller dets udstyr, eller fejl ved foranstaltninger  

 påbudt i medfør af stk. 1, kan Telestyrelsen  

 pålægge ejeren eller brugeren snarest muligt at lade fejlen  

 udbedre.
Udgifterne hertil betales af ejeren eller brugeren af det  

 pågældende køretøj eller udstyr.
 § 12. Med henblik på opklaring af aktuelle  

 forstyrrelsestilfælde skal ejere og brugere af mindre  

 køretøjer eller udstyr dertil, der kan være årsag  

 til forstyrrelserne, give repræsentanter fra Telestyrelsen adgang til,  

 hvis Telestyrelsen skønner det nødvendigt, at foretage  

 undersøgelse af det pågældende køretøj eller  

 udstyr.
 § 13. Bestemmelserne i §§ 9-12 finder tilsvarende anvendelse ved  

 forstyrrelser mellem et mindre køretøj eller udstyr dertil og  

 andre apparater eller installationer, hvortil der stilles krav om  

 elektromagnetisk kompatibilitet.
Gebyr for kontrol § 14. Forskningsministeren fastsætter et  

 gebyr til dækning af Telestyrelsens udgifter til kontrol, jf. § 6,  

 hvis det ved kontrollen konstateres, at kravene i § 3 ikke er overholdt.  

 Telestyrelsen opkræver gebyret hos den, der har solgt eller ibrugtaget  

 det mindre køretøj eller udstyr dertil, som ikke overholder  

 kravene i § 3.
Straffebestemmelser § 15. Med bøde straffes den, der 1)	overtræder § 3, stk. 1, 2)	uretmæssigt påfører mindre  

 køretøjer eller udstyr dertil mærkning, jf. § 5, 3)	undlader at efterkomme påbud, der er givet i henhold til  

 § 6, stk. 2, § 10 eller § 11, 4)	hindrer kontrol efter § 7 eller § 12, eller 5)	undlader at give de i § 8 omhandlede  

 oplysninger.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. Kapitel.
Ikrafttræden § 16. Bekendtgørelsen træder i kraft  

 den 1. januar 2000.
Forskningsministeriet, den 15. december  

 1999 Birte Weiss /Jane Eis Larsen i   

  Bekendtgørelsen indeholder bestemmelser, der gennemfører  

 Europa-Parlamentets og Rådets direktiv 97/24/EF af 17. juni 1997,  

 optrykt i De Europæiske Fællesskabers Tidende (EF-Tidende), nr.
L  

 226 af 18. august 1997 s. 1.
