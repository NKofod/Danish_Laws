Nr BTL 4a Tillægsbetænkning over Forslag til lov om ændring af forskellige  

 skattelove (Mindre udlejningsvirksomheder m.v.)   

 Nr L 4a 1990-91, 2. samling Afgivet: 19910524 Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder modtaget en skriftlig og mundtlig henvendelse fra Dansk Ejendomsmæglerforening.
 Der er af skatteministeren fremsat ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med  

 det stillede ændringsforslag.
 Et mindretal (Socialistisk Folkepartis medlemmer af udvalget) kan  

 hverken stemme for eller imod lovforslaget og det stillede ændringsforslag.
Ændringsforslag Af skatteministeren, tiltrådt af et flertal (udvalget med  

 undtagelse af SF):
Til § 1 1) Den under nr. 1 foreslåede affattelse af § 4, stk. 1,  

 nr. 12, affattes således:
»12) indkomst fra udlejning af andre aktiver end ikke  

 afskrivningsberettiget fast ejendom og inventar heri uanset antal ejere, når  

 formidling eller administration af udlejning varetages af en anden virksomhed  

 for flere end 10 personer og den skattepligtige ikke deltager i virksomhedens  

 drift i væsentligt omfang.
Ligningsrådet kan tillade, at denne regel ikke  

 skal anvendes, når det efter rådets skøn må anses for godtgjort, at  

 udlejningen ikke udgør en del af en fælles udlejning for ejerne,».
Bemærkninger Til nr. 1 Efter ændringsforslaget skal det i hvert enkelt tilfælde afhænge af en  

 dispensation fra Ligningsrådet, om en udlejningsvirksomhed kan undtages fra  

 den foreslåede § 4, stk. 1, nr. 12, fordi der ikke er tale om fælles  

 udlejningsvirksomhed.
 Den foreslåede regel om udlejning gennem en anden virksomhed skal herefter  

 anvendes, medmindre Ligningsrådet efter skatteyderens ansøgning har godkendt,  

 at der ikke er tale om fælles udlejning.
 Det forudsættes, at Ligningsrådets afgørelser er endelig og således ikke  

 kan påklages til anden administrativ myndighed.
