Bekendtgørelse om ændring af bekendtgørelse om tilskud til naturprojekter på kulstofrige lavbundsjorder § 1 I bekendtgørelse nr. 471 af 17. april 2015 om tilskud til naturprojekter på kulstofrige lavbundsjorder foretages følgende ændringer:
 1. Indledningen affattes således:
»I medfør af § 2, stk. 1 og 2, § 4, stk. 2, § 6, stk. 1 og 2, § 9, stk. 4, og § 11, stk. 1, i lov nr. 1360 af 16. december 2014 om Landdistriktsfonden fastsættes efter bemyndigelse i henhold til § 5, stk. 1, nr. 40, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:« 2. § 6, stk. 4, affattes således:
»Stk. 4. Ansøgninger om tilsagn om tilskud skal være modtaget i ansøgningsperioderne fra den 15. januar 2016 til den 15. marts 2016 eller fra den 15. august 2016 til den 18. oktober 2016.« 3. I § 16, stk. 1, 1 pkt., indsættes efter »projekt«: », herunder omfordeling af de økonomiske rammer, som reserveret under et eller flere af de i § 3, stk. 1, nr. 3, nævnte virkemidler,«.
 4. I § 16 indsættes som stk. 6:
»Stk. 6. Tilsagnsbeløbet samt de økonomiske rammer, som reserveret under et eller flere af de i § 3, stk. 1, nr. 3, nævnte virkemidler, kan ikke forhøjes i forbindelse med ændring af et projekt, jf. dog næste punktum.
Uforbrugte midler inden for tilsagnet til etablering, jf. § 3, stk. 1, nr. 2, kan søges overflyttet til de økonomiske rammer, hvis der til projektet er reserveret midler under et eller flere af de i § 3, stk. 1, nr. 3, nævnte virkemidler.« § 2 Bekendtgørelsen træder i kraft den 1. januar 2016.
