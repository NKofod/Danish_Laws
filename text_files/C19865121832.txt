I Detailforskrifter for køretøjer 1986, der træder i kraft den 01.04.86,  

 vil der som nævnt i Meddelelse nr. 1490 af 28.05.85 blive optaget nye  

 bestemmelser om I: Sikkerhed i personbil M2 og M3.
 II: Afskærmning bagtil mod underkøring (bagkofanger).
 III: Nakkestøtter.
 Bestemmelserne gælder for køretøjer, der registreres, godkendes eller  

 tages i brug første gang på ikrafttrædelsesdatoen eller senere.
 I den anledning meddeles følgende om administration af bestemmelserne:
 I Sikkerhed i personbil M2 og M3.
 1. Dokumentation for krav til brandsikkerhed (pkt.  

 10.01.022(6) og (7)) skal bestå i en erklæring fra  

 køretøjs-/karrosserifabrikant eller dennes repræsentant.
2. Dokumentation afleveres - ved ansøgning om standardtypegodkendelse og tillæg hertil, der udstedes  

 den 1. april 1986 eller senere, eller - ved syn den 1. april 1986 eller senere med henblik på første  

 registrering her i landet.
 II Afskærmning mod underkøring (bagkofanger).
1. Dokumentation for krav til konstruktion (pkt.  

 9.08.001(2)) kan bestå i - godkendelse i henhold til ECE-regulativ nr. 58 eller EF-direktiv nr.  

 70/221/EØF som ændret ved direktiv nr. 79/490/EØF eller nr. 81/333/EØF eller - erklæring fra køretøjs-/afskærmningsfabrikant eller dennes repræsentant.
 2. Dokumentation afleveres.
- ved ansøgning om standardtypegodkendelse og tillæg hertil, der udstedes  

 den 1. april 1986 eller senere, eller - ved syn den 1. april 1986 eller senere med henblik på første  

 registrering her i landet, medmindre typegodkendelsen eller  

 godkendelseserklæringen indeholder oplysning om afskærmning.
 3. Dokumentation kan afleveres ved ansøgningen om  

 typegodkendelse eller godkendelseserklæring.
 4. Køretøjer, der ikke fuldt ud opfylder  

 bestemmelserne om afskærmning mod underkøring, kan godkendes midlertidigt af  

 statens bilinspektion, såfremt følgende betingelser er opfyldt:
 - Køretøjet skal være således indrettet eller udstyret, at der ikke  

 skønnes at være fare for underkøring.
 - Fremstilleren skal til statens bilinspektion aflevere en  

 dispensationsansøgning, der skal indeholde både en udførlig begrundelse for,  

 at bestemmelserne ikke kan opfyldes og en beskrivelse (vedlagt tegninger  

 eller fotos) af køretøjet.
 Dispensationsansøgningen skal med statens bilinspektions udtalelse  

 indsendes til justitsministeriet til afgørelse.
 III Nakkestøtter.
1. Dokumentation for krav til konstruktion (pkt.  

 10.01.003) kan bestå i - godkendelse og mærkning i henhold til ECE-regulativ nr. 25-01 eller  

 EF-direktiv nr. 78/932/EØF eller - erklæring fra køretøjs-/nakkestøttefabrikant eller dennes repræsentant.
2. Dokumentation afleveres - ved ansøgning om typegodkendelse, standardtypegodkendelse, tillæg hertil  

 og godkendelseserklæring, der udstedes den 1. april 1986 eller senere, eller - ved syn den 1. april 1986 eller senere med henblik på første  

 registrering her i landet af ikke standardtypegodkendt personbil M1 og  

 varebil N1, der er typegodkendt inden den 1. april 1986.
 P.M.V.
 E.B.
