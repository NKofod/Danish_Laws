Efter færdselslovens § 67, stk. 1, skal ethvert køretøj være således  

 indrettet og holdes i en sådan stand, at det kan benyttes uden fare eller  

 ulempe for andre samt uden skade for vejene.
Efter justitsministeriets  

 opfattelse er denne betingelse ikke opfyldt, hvis brugen af påbudt,  

 indvendigt førerspejl vanskeliggøres som følge af visse solpersienne- og  

 rullegardintyper til personbiler.
 Montering af indvendige eller udvendige faste solpersienner, der eventuelt  

 kan indstilles ved hjælp af værktøj, og som hverken efter monteringen eller  

 indstillingen bevirker, at udsynet gennem bagruden i det indvendige  

 førerspejl væsentligt hindres, strider efter justitsministeriets opfattelse  

 ikke mod færdselslovens § 67, stk. 1.
 Montering af indvendige solpersienner, der kan indstilles uden værktøj, er  

 efter justitsministeriets opfattelse ikke i sig selv i strid med  

 førdselslovens § 67, stk. 1. Er persiennen under kørsel indstillet på en  

 sådan måde, at udsynet gennem bagruden i det indvendige førerspejl væsentligt  

 hindres, vil dette være en overtrædelse af nævnte bestemmelse.
Montering af perforeret rullegardin foran bagruden er efter  

 justitsministeriets opfattelse heller ikke i sig selv i strid med  

 færdselslovens § 67, stk. 1. Såfremt rullegardinet er rullet for bagruden  

 under kørsel vil dette imidlertid i formentlig næsten alle tilfælde bevirke  

 en sådan hindring af udsynet gennem bagruden i det indvendige førerspejl, at  

 der efter justitsministeriets opfattelse vil foreligge en overtrædelse af  

 bestemmelsen.
Dette gælder også todelte rullegardiner, selv om kun den ene  

 del af et todelt rullegardin er rullet for, eller selv om der er frit udsyn  

 gennem den midterste del af begruden, når rullegardinet er rullet for.
 Det tilføjes, at montering af udvendigt førerspejl på højre side af  

 køretøjet efter justitsministeriets opfattelse ikke indebærer nogen ændring i  

 den anførte vurdering af montering og anvendelse af solpersienner m.v.
 Den endelige afgørelse af disse spørgsmål henhører under domstolene.
 P.M.V.
 E.B.
