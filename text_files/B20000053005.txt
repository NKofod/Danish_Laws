Bekendtgørelse om betaling for  

 skriftlige meddelelser fra kreditoplysningsbureauer I medfør af § 22, stk. 4, og § 70, stk. 4 og 5,  

 i lov nr. 429 af 31. maj 2000 om behandling af personoplysninger  

 fastsættes:
§ 1. Har en registreret person, virksomhed m.v.  

 forlangt skriftlig meddelelse om indholdet af oplysninger og  

 bedømmelser som nævnt i lovens § 22, stk. 1-3, kan  

 kreditoplysningsbureauet som betaling herfor kræve 10 kr. for hver  

 påbegyndt side.
Betalingen kan dog ikke overstige 200 kr.
 Stk. 2. Har en person, virksomhed m.v. forlangt, at et  

 kreditoplysningsbureau giver skriftlig meddelelse om, at der ikke behandles  

 oplysninger om den pågældende person, kan  

 kreditoplysningsbureauet som betaling herfor kræve 10 kr.
 Stk. 4. De i stk. 1-2 nævnte beløb omfatter  

 merværdiafgift, forsendelsesomkostninger og lignende.
 § 2. Kreditoplysningsbureauet må ikke  

 kræve betaling for den første skriftlige meddelelse, der gives  

 efter, at den, der behandles oplysninger om, har fået meddelelse efter  

 lovens § 21.
 Stk. 2. Betaling kan dog kræves, hvis den, der behandles  

 oplysninger om, har fået skriftlig meddelelse om indholdet af  

 oplysninger som nævnt i lovens § 22, stk. 1-3, i forbindelse  

 med meddelelsen efter lovens § 21.
 § 3. Har en person, virksomhed m.v. ikke forlangt,  

 at meddelelsen eller besvarelsen af en henvendelse skal være skriftlig,  

 kan kreditoplysningsbureauet ikke kræve betaling herfor.
 § 4. Den, der fremsætter krav om betaling i  

 strid med bestemmelserne i §§ 1-3, straffes med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 5. Bekendtgørelsen træder i kraft den 1. juli  

 2000.
