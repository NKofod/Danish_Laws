 I henhold til §§ 26, stk. 5, 33, stk. 5, og 42 i lov om afgift af arv og  

 gave fastsættes følgende bestemmelser om nedsættelse af  

 arveafgiftsforhøjelse, nedsættelse af arveafgift ved arv til velgørende  

 institutioner og plejebørn, udsættelse med betaling af arveafgift og  

 tilbagebetaling af arveafgift:
 § 1.  Skifteretterne kan nedsætte eller eftergive  

 forhøjelsen af arveafgiftsbeløb efter § 26, stk. 3 og 4, i lov om afgift af  

 arv og gave, uanset afgiftens størrelse.
§ 2.  Skifteretter og eksekutorer kan uanset arvens  

 størrelse nedsætte arveafgiften efter arveafgiftslovens § 3, stk. 4, til 12  

 pct. ved arv til foreninger og institutioner m.v., der i henhold til det  

 seneste inden afgiftsberegningen udsendte cirkulære er godkendt til at  

 modtage gaver, der kan fradrages i den skattepligtige indkomst efter reglerne  

 i ligningslovens § 8A.
Bemyndigelsen gælder kun, hvis arven skal anvendes  

 inden for foreningens eget almennyttige eller almenvelgørende formål.
Stk. 2.  Skifteretter og eksekutorer kan endvidere  

 nedsætte arveafgiften efter arveafgiftslovens § 3, stk. 4, til 12 pct. ved  

 arv til en lokal afdeling af en forening, institution eller lignende, der i  

 henhold til det seneste inden afgiftsberegningen udsendte cirkulære er  

 godkendt til at modtage gaver, der kan fradrages i den skattepligtige  

 indkomst efter reglerne i ligningslovens § 8 A.
Bemyndigelsen gælder dog kun,  

 hvis den lokale afdeling i henhold til sine vedtægter har samme almennyttige  

 eller almenvelgørende formål, som hovedinstitutionen.
Det er endvidere en  

 forudsætning for bemyndigelsen, at arven skal anvendes inden for dette  

 formål, og at hovedinstitutionen erklærer at ville føre tilsyn hermed.
Stk. 3.  Skifteretter og eksekutorer kan frafalde  

 arveafgiften af genstande, der tillægges Stk. 4.  Afgiftens bortfald ved arv til en af de i stk.  

 3 nævnte institutioner forudsætter en erklæring fra institutionen om, at  

 genstandene indgår i institutionens samlinger.
Ved anden arv til en af de  

 pågældende institutioner bemyndiges skifteretter og eksekutorer til at  

 nedsætte afgiften til 12 pct.
Stk. 5.  Bemyndigelsen efter stk. 1-4 gælder ikke, hvis  

 der er tillagt medlemmer af en bestemt slægt eller andre fortrinsret til  

 nydelse af arven, hvad enten de fortrinsberettigede skal opfylde de  

 almindelige betingelser for nydelse af legatet eller ej.
Bemyndigelsen gælder  

 heller ikke, hvis der oprettes særlig fundats for legatet.
Bemyndigelsen  

 gælder, selvom arven helt eller delvis er behæftet med rentenydelse.
 § 3.  Skifteretter og eksekutorer kan nedsætte  

 arveafgiften, hvis en arving har indtaget et barns stilling i arveladers hjem  

 enten som plejebarn, eller fordi arvingen har opholdt sig i hjemmet sammen  

 med den ene af sine forældre, jfr. arveafgiftslovens § 3, stk. 5.
Stk. 2.  Bemyndigelsen gælder kun, hvis arvingen har  

 haft fælles bopæl med arvelader i et sammenhængende tidsrum på mere end 5 år,  

 og forholdet er påbegyndt, inden arvingen er fyldt 15 år.
Det er endvidere en  

 betingelse, at højst den ene af arvingens forældre har haft fælles bopæl med  

 arvelader i samme tidsrum.
 Stk. 3.  Eksekutors bemyndigelse gælder herudover kun,  

 såfremt bopælsforholdene kan dokumenteres ved hjælp af folkeregisterattester.  

 Hvis folkeregisterattesterne intet oplyser om plejebarnets bopælsforhold, kan  

 eksekutor dog anvende attester fra to med forholdene bekendte personer.
Stk. 4.  Attest fra en med forholdene bekendt person  

 skal for at kunne anvendes oplyse Stk. 5.  Attest fra en med forholdene bekendt person kan  

 ikke anvendes fra personer, der er gift med arvingen eller lever sammen med  

 denne.
Der kan heller ikke anvendes attest fra en person, hvis arvelod  

 påvirkes af afgiftsnedsættelsen.
§ 4.  Såfremt en ligningsmyndigheds forhøjelse af en  

 værdiansættelse i den endelige boopgørelse efter kildeskattelovens § 20, stk.  

 2, eller § 20C, stk. 4, eller i anmeldelsen efter § 26, stk. 2, i lov om  

 afgift af arv og gave påklages, kan skifteretten give henstand med den del af  

 afgiften, der skyldes forhøjelsen, indtil klagesagens afgørelse.
Det gælder  

 såvel privat skifte, offentligt skifte ved eksekutor, offentligt skiftede  

 skifteretsboer og anmeldelser efter arveafgiftslovens § 26, stk. 2. Henstand  

 kan dog længst gives indtil sagen evt. indbringes for domstolene.
 § 5.  Skifteretterne kan som et led i opkrævningen  

 give udsættelse med betaling af arveafgift i privatskiftede boer og ved  

 anmeldelse efter arveafgiftslovens § 26, stk. 2, i indtil et år fra afgiftens  

 forfaldsdag.
 § 6.  Skifteretterne kan omberegne arveafgiften og  

 tilbagebetale for meget erlagt afgift, når de finder grundlag herfor.
Stk. 2.  Inden skifteretten tilbagebetaler arveafgiften,  

 skal den spørge rigsrevisionen, om der er revisionsmæssige indsigelser imod  

 tilbagebetalingen.
Det gælder dog ikke, hvis boopgørelsen endnu ikke er  

 indsendt med embedets regnskab til revision.
Det gælder heller ikke, når  

 tilbagebetalingsbeløbet er mindre end 10.000 kr.
 Stk. 3.  Bemyndigelsen gælder i privatskiftede boer, i  

 offentligt skiftede skifteretsboer og ved anmeldelse efter § 26, stk. 2, i  

 lov om afgift af arv og gave.
 § 7.  Skifteretters og eksekutorers afgørelser kan  

 indbringes for ministeriet for skatter og afgifter.
Stk. 2.  Skifteretters og eksekutorers afgørelser er  

 undergivet revision.
Såfremt skifteretten eller eksekutor ikke umiddelbart  

 kan tiltræde den reviderende myndigheds opfattelse, forelægger den  

 reviderende myndighed spørgsmålet for ministeriet for skatter og afgifter.
 § 8.  Bekendtgørelsen træder i kraft den 1. januar  

 1984.
 Stk. 2.  Finansministeriets bekendtgørelse nr. 374 af 6.  

 august 1971 ophæves. § 19 i finansministeriets bekendtgørelse nr. 161 af 28.  

 marts 1973 med senere ændringer ophæves.
