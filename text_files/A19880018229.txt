 Herved bekendtgøres lov nr. 218 af 8. juni 1966 om  

 ejendomsmæglere med de ændringer, der følger af lov nr. 851 af 23. december  

 1987.
 § 1.  Ejendomsmæglere beskikkes af Erhvervs- og  

 Selskabsstyrelsen.
Stk. 2.  Ret til at få beskikkelse som ejendomsmægler  

 har enhver person, der Stk. 3.  Erhvervs- og Selskabsstyrelsen kan bestemme, at  

 retten til at indstille sig til prøven, jf. § 3, eller retten til at få  

 beskikkelse betinges af, at den pågældende har været beskæftiget i en  

 virksomhed, der kan antages at have givet ham kendskab til ejendomsforhold.
 Stk. 4.  Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.
 Stk. 5.  Erhvervs- og Selskabsstyrelsen kan undtage fra  

 betingelsen i stk. 2, nr. 1. I så fald kan beskikkelsen begrænses og  

 betinges.
 § 2.  For beskikkelse som ejendomsmægler betales  

 afgift efter bestemmelser, fastsat af Erhvervs- og Selskabsstyrelen.
 § 3.  Erhvervs- og Selskabsstyrelsen fastsætter de  

 nærmere bestemmelser om den i § 1, stk. 2, nr. 4, omhandlede prøve, herunder  

 betingelserne for at indstille sig til prøven, kravene til prøven, prøvens  

 afholdelse og bedømmelsen.
 Stk. 2.  Til bistand for Erhvervs- og Selskabsstyrelsen  

 ved administrationen af loven, herunder ved fastsættelse af bestemmelserne i  

 henhold til stk. 1, nedsætter Erhvervs- og Selskabsstyrelsen en kommission  

 (Ejendomsmæglerkommissionen), bestående af mindst 3 medlemmer. 1 medlem skal  

 have den juridiske uddannelse, og 1 medlem skal være ejendomsmægler.
§ 4.  Beskikkelse som ejendomsmægler bortfalder, når  

 vedkommende dør.
Det samme gælder, hvis han ophører med at opfylde  

 betingelserne i § 1, stk. 2, nr. 1-3, medmindre Erhvervs- og  

 Selskabsstyrelsen tillader, at beskikkelsen opretholdes.
 Stk. 2.  Er beskikkelse som ejendomsmægler bortfaldet  

 efter stk. 1 eller frakendt efter borgerlig straffelovs § 79, skal den straks  

 tilbageleveres Erhvervs- og Selskabsstyrelsen.
 Stk. 3.  Ophører grunden til en beskikkelses bortfald at  

 bestå, eller udløber eller ophæves frakendelsen af en beskikkelse, skal  

 beskikkelsen efter begæring og uden betaling af afgift på ny sættes i kraft  

 og udleveres den pågældende.
§ 5.  Kun personer, der har beskikkelse som  

 ejendomsmægler, eller som i henhold til tidligere næringslovgivning har  

 næringsbrev som ejendomsmægler, må benytte betegnelsen  

 »ejendomsmægler«.
Andre må heller ikke benytte danske eller  

 udenlandske betegnelser, der er egnet til forveksling hermed.
 § 6.  Erhvervs- og Selskabsstyrelsen kan fastsætte  

 nærmere regler for ejendomsmægleres virksomhed og herunder bestemme, at visse  

 erhverv og stillinger ikke kan forenes med hvervet som ejendomsmægler.
 Stk. 2.  Ejendomsmæglere skal have fast forretningssted.
 Stk. 3.  Ejendomsmæglere og disses medarbejdere må ikke  

 udfærdige de til tinglysning bestemte dokumenter om overdragelse af fast  

 ejendom.
 § 6 a.  Industriministeren kan fastsætte regler om  

 klageadgangen for afgørelser, der træffes af Erhvervs- og Selskabsstyrelsen  

 og af Ejendomsmæglerkommissionen, herunder at afgørelserne ikke kan  

 indbringes for højere administrativ myndighed.
 § 7.  Overtrædelse af bestemmelserne i § 4, stk. 2, §  

 5 og § 6, stk. 2 og 3, straffes med bøde, medmindre strengere straf er  

 forskyldt efter den øvrige lovgivning.
 Stk. 2.  I forskrifter, der gives af Erhvervs- og  

 Selskabsstyrelsen i medfør af loven, kan der fastsættes straf af bøde for  

 overtrædelse af bestemmelser i forskrifterne.
 § 8.  Denne lov træder i kraft den 1. januar 1967.
 § 9.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som  

 landsdelens særlige forhold tilsiger.
 Lov nr. 851 af 23. december 1987 indeholder følgende  

 ikrafttrædelsesbestemmelse:
 Loven træder i kraft den 1. januar 1988.
