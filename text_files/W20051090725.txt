 Der var  

 ikke mulighed for at føre bevis for Pressenævnet vedrørende de  

 tilhørsforhold,  

 der var anført vedrørende klager i den påklagede artikel, og nævnet kunne  

 derfor ikke tage stilling til, om oplysningerne var rigtige.
Nævnet  

 fandt, at oplysningerne om klager var af en sådan karakter, at de burde være  

 forelagt for ham, inden de blev offentliggjort.
Da dette ikke var sket  

 udtalte  

 nævnet sin kritik heraf.
Kendelse  

 fra Pressenævnet i sag 2005-6-249 [K] har klaget til  

 Pressenævnet over en artikel i Ekstra Bladet den 20. oktober 2005, idet han  

 mener,  

 at god presseskik er tilsidesat.
 Artiklen, der har  

 overskriften   

  

 NAZI-HOOLIGANS PÅ  

 MOSKE-LISTEN  

  

  og underoverskriften   

  

 AGF-supporterne  

 White Pride infiltrerer den rabiate byrådsliste Århus Mod Moskéen  

  

 , lyder  

 som følger:
 Den rabiate byrådsliste  

 Århus Mod Moskéen har lokket nazi-hooligans og andre højre-ekstramister til,  

 som i et ukendt antal har infiltreret den stærkt anti-islamiske forening.
 Ekstra Bladet kan afsløre, at  

 bl.a. centrale fodboldhooligans fra de voldelige og racistiske  

 AGF-supportgruppe White Pride er aktive bag kulisserne i ÅMM, som ellers  

 udadtil fremstår rimelig stueren.
 Ifølge [A], formand for Dansk  

 Folkepartis Ungdom, er også ekskluderede DFU-folk med tilknytning til den  

 national-racistiske  

 gruppe Dansk Front i dag aktive i ÅMM.
 Disse oplysninger kommer  

 tilsyneladende bag på formanden for ÅMM.
 - Hvis påstanden kan  

 dokumenteres, ryger disse medlemmer straks ud ad klappen, siger formand [B].
Der Führer ÅMM-formanden benægter  

 ethvert kendskab til folk fra den frygtede hooligangruppe White Pride, der af  

 Århus Politi beskrives som en flok racister med tætte  

 nazi-forbindelser.
 Ekstra Bladet har dog set  

 bevis for, at [B] i en anden, men indtil videre hemmelig højrefløjsgruppe,  

 har  

 samkvem med bl.a. Der Führer, 29-årige [C], ledende White  

 Pride-figur og  

 stifter af en nazi-inficeret hjemmeside for Dansk Front.
 - Jeg kender intet til, at de  

 personer, Ekstra Bladet har udpeget, har noget med ÅMM at gøre, siger [B].
 På billedet her på siden  

 optræder ÅMM-formanden dog side om side med folk fra White Pride og Dansk  

 Front, som også er kendt af Århus Politi.
 Fotografiet er fra 26.  

 september i år, da gruppen på billedet mødtes i Vejlby-Risskov-hallen for at  

 forberede et stormøde dagen efter 27. september holdt ÅMM et såkaldt udvidet  

 medlemsmøde, hvor man valgte de fire kandidater, der stiller op til  

 byrådsvalget i november.
Kender dem ikke Fra venstre på billedet ses  

 ÅMM-kandidat [D], tidligere Dansk Folkeparti  den såkaldte  

 arkitekt bag ÅMM,  

[E], også eks-DFer [K], 33, særdeles velkendt fra White Pride  

  [F], også  

 WP-hooligan  formand [B]  og sidst [G], 23, kendt for WP og  

 ekskluderet fra  

 DFU på grund af højre-ekstremistisk tilknytning, dvs.
Dansk Front.
 Blandt WP-folkene er det kun  

 lykkedes at komme i forbindelse med [G], der bekræfter, at han er aktiv i  

 ÅMM.
 - Men White Pride og Dansk  

 Front er jeg ikke med i, siger den 23-årige.
 På fotos, som også er kendt  

 hos Århus Politi, optræder den unge AGF-fan dog som åbenlys White  

 Pride-tilhænger.
 På grund af dødsfald i  

 familien ønskede kandidat [D] onsdag ikke at udtale sig om White  

 Pride-infiltrationen i ÅMM.
 Hans kandidat-kollega [H],  

 også tidligere DF, siger dog til Ekstra Bladet, at han aldrig har hørt om de  

 højreekstremistiske unge i ÅMM.
- Jeg kender dem ikke bedyrer  

[H]. Artiklen er ledsaget af et  

 foto, hvor der henover står:
  

  

 AFSLØRING Her forbereder Århus Mod  

 Moskéen 26.9. et stormøde til dagen efter.
Inderkredsen fra venstre: [D],  

[E], [K],  

 særdeles velkendt fra White Pride, [F], WP-hooligan, [B] og [G], også kendt  

 fra  

 White Pride. Der er endvidere afbilledet  

 en avisside, hvor overskriften er   

  

 VI  

 FÅR BLODBAD I GADERNE  

  

 , og ved siden af står:
Ekstra Bladet omtalte  

 forleden det rabiate budskab fra Århus Mod Moskéen. [K] har anført, at det bragte  

 vedrørende ham er usandt og agtelsesforringende og ærekrænkende, idet han  

 aldrig har været racist og nazist, sådan som artiklen lægger op til.
Han har  

 endvidere  

 aldrig været medlem af nogen AGF-supportergruppe ved navn White Pride,  

 ligesom  

 han heller aldrig har været medlem af foreningen Århus Mod Moskéen.
Han har  

 alene deltaget i ÅMM-mødet, idet han var behjælpelig med opsætning af borde  

 og  

 stole.
Endvidere er hans alder forkert angivet.
 [K] har endelig anført, at  

 oplysningerne i artiklen ikke er forelagt for ham, inden artiklen blev bragt,  

 og at avisen tidligere i 2003 har bragt løgnagtige påstande om ham.
Ekstra Bladet har anført, at  

 White Pride ifølge politiet ikke har egentlige medlemmer og ikke er en  

 forening  

 i traditionel forstand.
Politiet er dog opmærksom på kendte ansigter i  

 personkredsen, der betegnes White Pride.
Det er i denne sammenhæng, man skal  

 læse omtalen af [K], som avisen har adskillige fotografier af i selskab med  

 andre kendte White Pride ansigter, enten på stadion i Århus eller i andre  

 sammenhænge.
I denne sammenhæng skal begrebet medlem opfattes som  

 en del af  

 kredsen.
Avisen har videre anført, at den har adskillige fotografier,  

 hvorpå [K]  

 ses i samvær med kendte personer, tilknyttet blandt andet Combat 18 og Blood  

 & Honour, der er racistiske, nazi-inficerede grupperinger.
Ifølge  

 politiet  

 har disse grupperinger dyrket samkvem med White Pride i Århus.
Ekstra Bladet har videre  

 anført, at bogen Fronter i Danmark omtaler [K] som medlem af de  

 nævnte  

 kredse, hvis persongalleri går igen i forskellige grupperinger inden for den  

 ekstreme højrefløj.
I bogen omtales [K] blandt andet som en ledende  

 hooligan  

 fra White Pride og med netværk omkring Dansk Front i Århus, der er  

 endnu en  

 racistisk gruppe.
Ekstra Bladet har derudover  

 anført, at [K] i år 2000 og 2003 blev visiteret af politiet henholdsvis i  

 Klippan nær Helsingborg og i Neumünster i Tyskland.
Med hensyn til [K]s  

 aktiviteter i foreningen Århus Mod Moskéen kan Ekstra Bladet henvise til  

 interne dokumenter fra ÅMM, hvoraf fremgår, at [K] er betroet adskillige  

 andre  

 opgaver end stoleopsætning i forbindelse med et konkret møde.
Ekstra Bladet  

 er  

 yderligere i besiddelse af anden billeddokumentation, som viser [K] og  

 formanden  

 for ÅMM, mens de deltager i andre mødeaktiviteter på den politiske yderste  

 højrefløj.
Da Pressenævnet som institution er uegnet til egentlig  

 bevisførelse,  

 må [K] henvises til at stævne Ekstra Bladet, såfremt han ønsker en egentlig  

 dokumentation for de oplysninger, avisen har bragt om ham.
 Ekstra Bladet har endelig  

 anført, at avisen beklager, at den har taget fejl af [K]s alder.
 I sagens behandling har  

 følgende nævnsmedlemmer deltaget: Axel Kierkegaard, Finn Rowold, Lene Sarup  

 og  

 Kirsten Dyregaard.
 Pressenævnet udtaler:
 Der er ikke mulighed for at  

 føre bevis for Pressenævnet vedrørende de tilhørsforhold, der er anført  

 vedrørende [K] i den påklagede artikel, og nævnet kan derfor ikke tage  

 stilling  

 til, om oplysningerne er rigtige.
Nævnet finder, at  

 oplysningerne om [K] er af en sådan karakter, at de burde være forelagt for  

 ham, inden de blev offentliggjort.
Da dette ikke er sket udtaler nævnet sin  

 kritik  

 heraf.
 I medfør af  

 medieansvarslovens § 49 pålægger nævnet herefter den ansvarshavende redaktør  

 af  

 Ekstra Bladet at offentliggøre følgende:
   


  

 Kendelse fra Pressenævnet  



  

 :
Den 20. oktober 2005 bragte Ekstra Bladet en omtale af AGF-supporterne  

 White Pride, der blev betegnet som NAZI-HOOLIGANS på MOSKE-LISTEN.
I artiklen  

 blev blandt andet oplyst, at [K] er 33 år og særdeles velkendt fra White  

 Pride,  

 ligesom han blev nævnt ved navn i teksten til et foto, hvor han er afbilledet  

 sammen med andre fra miljøet foran indgangen til mødesalen til et møde i  

 Århus  

 Mod Moskéen. [K] har klaget til Pressenævnet, idet han finder at  

 oplysningerne  

 er usande og det bragte derfor er i strid med god presseskik.
 Pressenævnet udtaler:
 Der er ikke mulighed for at føre bevis for Pressenævnet vedrørende de  

 tilhørsforhold, der er anført vedrørende [K] i den påklagede artikel, og  

 nævnet  

 kan derfor ikke tage stilling til, om oplysningerne er rigtige.
Nævnet finder, at oplysningerne om [K] er af en sådan karakter, at de  

 burde være forelagt for ham, inden de blev offentliggjort.
Da dette ikke er  

 sket udtaler nævnet sin kritik heraf.
København, den 14. december 2005 Axel Kierkegaard, Finn Rowold, Lene Sarup og Kirsten Dyregaard. Afgjort den 14. december  

 2005.
