Bekendtgørelse om autoriserede laboratorier I medfør af § 1, stk. 1, og stk. 2, nr. 7 og 10, i lov om  

 foderstoffer, jf. lovbekendtgørelse nr. 762 af 29. juni 2006, og § 1, stk. 3,  

 nr. 5 og 6, i lov om gødning og jordforbedringsmidler m.m., jf.  

 lovbekendtgørelse  

 nr. 853 af 25. september 1996, samt efter bemyndigelse fastsættes:
§ 1.  

  

 Plantedirektoratet  

 kan efter ansøgning meddele tilladelse til, at laboratorier, der  

 erhvervsmæssigt  

 foretager analyser af foderstoffer, gødning og jordforbedringsmidler m.m., i  

 henvendelser til en kundekreds angiver, at de er autoriserede af direktoratet  

 til at foretage nærmere angivne analyser.
Laboratoriet skal i analysebeviser  

 klart angive, hvilke analyseresultater, der er omfattet af autorisationen.
 § 2.  

  

 Ansøgning om autorisation af  

 analysemetoder skal indsendes til  

 Plantedirektoratet  

 sammen med en liste over de analysemetoder, der ønskes autoriseret.
 § 3.  

  

 Autorisation til en analyse meddeles,  

 hvis laboratoriet opfylder og forpligter sig til at opfylde følgende  

 betingelser:
1)  

 	  

 at analysearbejdet  

 udføres på grundlag af analysemetoder godkendt af Plantedirektoratet, 2)  

 	  

 at laboratoriet råder  

 over egnede lokaler, således at lokaler og omgivelser ikke påvirker  

 analyseresultaterne  

 eller præcisionen af de udførte analyser, 3)  

 	  

 at laboratoriet har  

 et af Plantedirektoratet godkendt kvalitetssikringssystem omfattende den  

 ansøgte  

 analysemetode, 4)  

 	  

 at laboratoriet har  

 udstyr til prøveforberedelse, måling og prøvning, der er nødvendigt for  

 korrekt  

 udførelse af analyserne, 5)  

 	  

 at den eller de  

 personer, der forestår og udfører analysearbejdet, har de fornødne  

 uddannelsesmæssige  

 kvalifikationer og ledelsesmæssige erfaringer, 6)  

 	  

 at laboratoriet har ajourførte  

 jobbeskrivelser for ledende, teknisk og administrativt personale, som kan  

 dokumentere de nødvendige kvalifikationer, ansvarsområde, kendskab til den  

 anvendte teknologi og laboratoriets kvalitetsstyringssystem, herunder  

 administrative procedurer, og 7)  

 	  

 at laboratoriet  

 deltager i ringanalyser efter Plantedirektoratets beslutning og udleverer  

 analyserede prøver og analyseresultater til Plantedirektoratet med henblik på  

 kontrol.
 § 4.  

  

 Plantedirektoratet  

 offentliggør hvilke laboratorier og analysemetoder, der er autoriserede.  

 Endvidere offentliggør  

 Plantedirektoratet  

 resultater  

 af ringanalyser jf. § 3, nr. 7.
§ 5.  

  

 Plantedirektoratet  

 kontrollerer, at reglerne i bekendtgørelsen er overholdt.
Laboratorierne skal  

 yde den fornødne bistand i forbindelse hermed.
 § 6.  

  

 Ændringer  

 i oplysninger afgivet i henhold til § 2 skal ske skriftligt til  

 Plantedirektoratet.
§ 7.  

  

 Plantedirektoratet  

 kan tilbagekalde en autorisation til en analysemetode, hvis 1)  

 	  

 der ikke foreligger  

 tilfredsstillende resultat af ringanalyser, eller der ikke er der er  

 tilfredsstillende overensstemmelse mellem analyseresultaterne for prøver  

 analyseret af laboratoriet og kontrolprøver af samme partier analyseret af  

 Plantedirektoratet 2)  

 	  

 laboratoriet ikke  

 opfylder en eller flere af betingelserne i § 3, 3)  

 	  

 laboratoriet undlader  

 at give oplysninger, som har betydning for kontrollen, eller 4)  

 	  

 laboratoriet ikke  

 senest 30 dage efter påkrav har betalt forfaldne kontrolafgifter eller  

 grundafgift  

 i henhold til bekendtgørelse om betaling for kontrol med autoriserede  

 laboratorier.
 § 8.  

  

 Bekendtgørelsen træder i kraft den 25. oktober 2006.
 Stk. 2.  

  

 Samtidig  

 ophæves bekendtgørelse nr. 898 af 24. november 1995 om autoriserede  

 laboratorier.
Stk. 3.  

  

 Analysemetoder autoriseret i henhold til  

 bekendtgørelse nr. 898 af 24. november 1995 om autoriserede laboratorier  

 opretholder autorisation, hvis laboratoriet senest den 1. november giver  

 skriftlig meddelelse til  

 Plantedirektoratet  

 om, at kravene i § 3 er opfyldt.
Meddelelsen vedlægges liste over de  

 analysemetoder, laboratoriet fortsat ønsker autoriseret.
