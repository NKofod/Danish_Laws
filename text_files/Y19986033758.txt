a.
Speciel inhabilitet Om substitution ved inhabilitet i henhold til forvaltningslovens § 3, stk.  

 1, nr. 2 En køkkenchefs broder blev ansat som distributionsleder.  

 Køkkenchefen var formand for ansættelsesudvalget og havde i  

 kraft af dette været med til at behandle broderens ansøgning til  

 stillingen som distributionsleder.
Da broderen i sagens natur havde en  

 personlig og økonomisk interesse i ansættelsessagens udfald, var  

 det ulovligt, at køkkenchefen havde været med til at behandle  

 broderens ansøgning, jf. forvaltningslovens § 3, stk. 1, nr. 2.  

 Køkkenchefen havde endvidere haft pligt til at underrette sin  

 foresatte om inhabiliteten, jf. forvaltningslovens § 6, stk. 1.
Det havde ikke betydning for inhabilitetsvurderingen, hvorvidt  

 køkkenchefens medvirken i ansættelsessagen havde været til  

 fordel eller ulempe for broderen, eller at køkkenchefen var  

 trådt ud af udvalget, før broderen endeligt var blevet ansat som  

 distributionsleder.
Alene det forhold, at køkkenchefen havde medvirket  

 ved ansættelsen, var egnet til at skabe tvivl om afgørelsen om  

 ansættelsen, og dette var tilstrækkeligt til, at der forelå  

 inhabilitet.
 Indenrigsministeriet udtalte endvidere, at det følger af  

 bestemmelserne i forvaltningslovens § 3, stk. 3, og § 6, stk. 1, at  

 sagsbehandlingen som hovedregel skal overlades til en ansat, der inden for  

 hierarkiet er over- eller sideordnet, eller at sagsbehandlingen i hvert fald  

 skal ske efter instruktion fra en sådan ansat.
Det vil således   når substitution i øvrigt er muligt  

 ikke være lovligt, at en inhabil overordnet overlader afgørelsen  

 af sagen til sin underordnede.
Substitution i en sådan sag vil skulle  

 ske til en over- eller sideordnet ansat i hierarkiet.
 På denne baggrund fandt Indenrigsministeriet, at afgørelsen i  

 ansættelsessagen vedrørende køkkenchefens broder ikke  

 burde have været overladt til en af køkkenchefens  

 underordnede.
Da klageren ikke var part i sagen, og da væsentlige hensyn til  

 broderen talte imod en annullation, fandt § 61, stk. 1, i lov om kommuners  

 styrelse ikke anvendelse.
En annullation af ansættelsen var allerede  

 derfor ikke mulig.
Om substitution ved inhabilitet i henhold til  

 forvaltningslovens § 3, stk. 1, nr. 2 Gert Hansen Mosevej 8, 1. th.
2860 Søborg I et brev af 12. februar 1996 klagede De til  

 Indenrigsministeriet over Hovedstadens Sygehusfællesskabs (HS)  

 afvisning af Deres klage vedrørende ansættelse i Rigshospitalets  

 centralkøkken af Arne Evers, der er køkkenchefens broder,  

 først som arbejdsmandsvikar, siden som distributionsleder.
I brev af 16. februar 1996 med bilag klagede De endvidere  

 over HS  omlægning og udlicitering af Rigshospitalets  

 centralkøkken.
Efter Deres opfattelse blev udliciteringen  

 gennemført uhensigtsmæssigt, på et ufuldstændigt  

 grundlag og uden tilstrækkelig inddragelse af personalet i  

 beslutningsprocessen.
 I brev af 16. juli 1996 meddelte Indenrigsministeriet Dem,  

 at ministeriet efter en gennemgang af sagen ikke fandt grundlag for at  

 antage, at HS havde tilsidesat lovgivningen i forbindelse med  

 omlægningen og udliciteringen af Rigshospitalets centralkøkken,  

 og at ministeriet derfor ikke fandt anledning til at foretage videre i  

 anledning af denne del af Deres klage.
 For så vidt angår Deres klage over HS  

  afvisning af Deres klage over ansættelsen af Arne Evers som  

 arbejdsmandsvikar og siden som distributionsleder i centralkøkkenet,  

 anmode Indenrigsministeriet HS om en udtalelse vedrørende denne den af  

  Deres klage.
 I brev af 4. oktober 1996 har HS udtalt, at HS kan  

 henholde sig til HS  og Rigshospitalets tidligere svar i sagen.
 I brev af 11. november 1996 har HS endvidere fremsendt  

 Rigshospitalets brev af 25. oktober 1996, hvori Rigshospitalet har  

 præciseret sin sagsfremstilling under hensyn til de oplysninger, der  

 fremkom under Arbejdsrettens behandling af en sag om arbejdsnedlæggelse  

 i forbindelse med ansættelsen af Arne Evers som distributionsleder.
 Med hensyn til Deres klage vedrørende inhabilitet  

 fremgår det af sagen, at HS den 28. juli 1995 besvarede en henvendelse  

 fra Dem således:
"Ved skrivelse af 29. juni 1995 har De anmodet om H:S  

 Direktionens stillingtagen til 1.
hvorvidt køkkenchef Jonna Poulsen har været  

 inhabil i hht. forvaltningslovens § 3 ved ansættelse af Arne Evers  

 først som arbejdsmand (vikar) og dernæst som distributionsleder,  

 samt 2.
 hvorvidt driftsdirektør Jørn Groule har  

 udvist pligtforsømmelse i hht. forvaltningslovens § 6 ved ikke at  

 reagere på oplysningen om familieforholdet.
Ad 1. Som det fremgår af Rigshospitalets  

 udtalelse er det normal praksis, at kortvarige vikariater til  

 arbejdsmandsstillinger i Centralkøkkenet besættes uden  

 forudgående offentligt opslag.
Man rekrutterer enten fra en liste over  

 selvhenvendere eller fra arbejdsformidlingen.
Det fremgår endvidere, at  

 Arne Evers henvendte sig selv til Centralkøkkenet med ønske om  

 beskæftigelse, og at det var daværende formand Jørgen  

 Thellesen, der besluttede ansættelsen af Arne Evers som  

 arbejdsmandsvikar, idet der ikke anvendes ansættelsesudvalg ved  

 ansættelse af vikarer.
Køkkenchef Jonna Poulsen afviser bestemt,  

 at hun skulle have givet Jørgen Thellesen besked på at  

 ansætte Arne Evers.
 Hvad angår ansættelsen af Arne Evers som  

 distributionsleder fremgår det af Rigshospitalets udtalelse, at  

 distributionschef Christian Prip alene besluttede, at Arne Evers skulle  

 ansættes, og at ansættelsesudvalget ikke blev indkaldt.
 På det foreliggende grundlag mener H:S Direktionen,  

 at det kan sluttes, at køkkenchef Jonna Poulsen ikke har haft  

 indflydelse på ansættelsen af sin bror Arne Evers .
 Det skal bemærkes, at H:S Direktionen deler  

 Servicecenterledelsens opfattelse om, at ansættelsesudvalget burde have  

 været inddraget ved ansættelsen af Arne Evers.
 Ad 2. Da H:S Direktionen vurderer, at der ikke er  

 forekommet inhabilitet ved ansættelsen af Arne Evers, er det H:S  

 Direktionens opfattelse, at driftsdirektør Jørn Groule ikke har  

 handlet i strid med forvaltningsloven § 6.
På baggrund af ovenstående mener H:S  

 Direktionen at kunne konkludere, at forvaltningslovens § 3 og 6 ikke har  

 været overtrådt i forbindelse med ansættelse af Arne  

 Evers." Den 31. august 1995 klagede De til Folketingets Ombudsmand  

 over HS  afvisning af Deres klage.
Ombudsmanden realitetsbehandlede dog ikke  

 Deres klage, og efter anvisning fra ombudsmanden fremsendte De den i stedet  

 til HS med henblik på stillingtagen til det nu anførte.
 Af HS  brev af 28. december 1995 til Dem fremgår  

 bl.a. følgende:
" - Jonna Poulsen var indtil ansættelsen af  

 distributionschefen leder af ansættelsesudvalget, der skulle  

 ansætte distributionslederne.
Jonna Poulsen var efter H:S Direktionens  

 opfattelse inhabil i denne periode i henhold til forvaltningslovens § 3, stk.  

 1 og skulle derfor i henhold til forvaltningslovens § 6, stk. 1 have  

 underrettet sin foresatte herom.
Da Jonna Poulsen imidlertid udgik af  

 ansættelsesudvalget ved ansættelsen af Christian Prip som  

 distributionschef, havde inhabiliteten ikke nogen endelig betydning.
Christian Prip overtog ved sin ansættelse som  

 distributionschef ledelsen af ansættelsesudvalget.
Det var som  

 tidligere nævnt distributionschefen, der alene besluttede dels at  

 indkalde Arne Evers til en samtale og dels at ansætte ham.  

 Distributionschefen var efter H:S Direktionens opfattelse ikke inhabil i  

 henhold til forvaltningslovens § 3 ved ansættelsen af Arne Evers.  

 Distributionschefen havde et massivt behov for at få ansat  

 distributionsledere, og reglerne vedrørende anvendelse af  

 ansættelsesudvalg var ikke så klare dengang   der er først  

 fastsat en fast praksis vedrørende anvendelsen af  

 ansættelsesudvalg efter denne sag.
- Direktionen skal endnu en gang bemærke, at vi er  

 enige med Servicecenterledelsens opfattelse af, at ansættelsesudvalget  

 burde have været inddraget ved ansættelsen af Arne Evers, idet  

 det dog ikke har noget at gøre med spørgsmålet om  

 habilitet.
- Rigshospitalet har som konsekvens af denne sag taget  

 spørgsmålet om familierelationer m.m. ved Rigshospitalet op i  

 Hovedsamarbejdsudvalget   herunder spørgsmålet om  

 fremgangsmåden ved ansøgninger fra/ansættelse af  

 familiemedlemmer   med henblik på fastsættelse af retningslinier  

 gældende for hele hospitalet." I Deres brev af 31. august 1995 til Folketingets  

 Ombudsmand har De blandt andet oplyst, at den tidligere formand,  

 Jørgen Thellesen over for blandt andre Dem skulle have udtalt, at han  

 ansatte Arne Evers som arbejdsmandsvikar efter instruktion fra  

 køkkenchefen.
 Det fremgår videre af sagen, at distributionschef  

 Christian Prip, der refererer til køkkenchefen, var bekendt med  

 slægtskabsforholdet mellem køkkenchefen og Arne Evers, men  

 skønnede at det ikke var betænkeligt at foretage  

 ansættelsen.
 Rigshospitalets brev af 25. oktober 1996 indeholder  

 følgende supplerende fremstilling af hændelsesforløbet i  

 forbindelse med ansættelsen af Arne Evers som distributionsleder:
" Med den givne anledning skal Rigshospitalet  

 yderligere oplyse, at der under vidneafhøringen i ovennævnte  

 forberedende retsmøde fremgik, at køkkenchefen   som medlem af  

 ansættelsesudvalget om ansættelse af distributionsleder   i  

 første fase af proceduren, d.v.s. i forbindelse med 1. gennemgang af  

 ansøgningerne   medvirkede til, at Arne Evers s ansøgning blev  

 frasorteret.
Dette er dokumenteret derved, at Arne Evers den 31.3.95 fik  

 mundtlig meddelelse herom (af køkkenchefen).
Først efter at der var blevet ansat en  

 distributionschef, der er distributionsledernes foresatte, kom Arne Evers s  

 ansøgning ind i billedet igen, idet distributionschefen var  

 nødsaget til meget hurtigt at sikre ansættelse af 1  

 distributionsleder (fordi én af de i første fase ansatte  

 distributionsledere udeblev!). Distributionschefen gennemgik herefter hele  

 ansøgerfeltet (incl. de ansøgninger, som var udelukket i  

 ovennævnte 1. fase).  Køkkenchefen deltog slet ikke i denne fase  

 af forløbet." I brev af 2. marts 1997 med bilag har De kommenteret HS  

  udtalelser.
 Folketingets Ombudsmand har i brev af 21. april 1997  

 fremsendt breve af 21. oktober og 14. november 1996 fra Dem, hvori De har  

 klaget over, at Indenrigsministeriet den 16. juli 1996 afviste at  

 iværksætte en nærmere undersøgelse af Deres klager  

 vedrørende udliciteringen, idet ombudsmanden anmoder om, at  

 Indenrigsministeriet besvarer Deres henvendelser, der indeholder  

 klagepunkter, som ministeriet ikke tidligere har haft lejlighed til at tage  

 stilling til.
 I breve af 26. maj og 8. juni 1997 er De fremkommet med  

 yderligere kommentarer til sagen.
 I den anledning skal Indenrigsministeriet meddele, at  

 ministeriet fører tilsyn med HS  virksomhed, jf. § 16 i lov om  

 Hovedstadens Sygehusfællesskab (lov nr. 1132 af 21. december 1994).  

 Efter denne bestemmelse finder reglerne om det almindelige kommunale tilsyn i  

 § 55, stk. 1, § 57, § 60, § 61, stk. 1-5, og § 61 b, stk. 1, i lov om  

 kommunernes styrelse (lovbekendtgørelse nr. 615 af 18. juli 1995)  

 tilsvarende anvendelse på ministeriets tilsyn med HS.
Det tilsyn, Indenrigsministeriet udøver, er alene  

 et retligt tilsyn.
Indenrigsministeriets tilsyn med Rigshospitalet omfatter  

 kun perioden efter lovens ikrafttræden den 1. januar 1995.  

 Indenrigsministeriet kan således ikke tage stilling til de dele af  

 Deres klage, der alene omfatter den periode, hvor Rigshospitalet var et  

 statsligt hospital.
 Indenrigsministeriets tilsyn omfatter ikke regler om  

 høring af samarbejdsudvalg, tjenestemandsregulativer, overenskomster  

 o.lign.
 Der henvises til den kommenterede lov om kommunernes  

 styrelse, 1996, side 242.
 Indenrigsministeriet kan derfor ikke tage stilling til de  

 dele af Deres klage, der vedrører høring af samarbejdsudvalg og  

 inddragelse af ansættelsesudvalg.
 Indenrigsministeriet kan endvidere ikke tage stilling til,  

 om HS  sagsbehandling er rimelig eller hensigtsmæssig, eller til  

 spørgsmål vedrørende skønsudøvelse,  

 så længe skønnet udøves inden for de rammer, der er  

 fastsat i lovgivningen.
 For så vidt angår Deres klage over, at  

 køkkenchef Jonna Poulsen var inhabil ved ansættelsen af Arne  

 Evers som arbejdsmandsvikar og derefter som distributionsleder, samt Deres  

 klage over, at Christian Prip ligeledes var inhabil, skal  

 Indenrigsministeriet udtale følgende:
 § 3, stk. 1 og 3, samt § 6, stk. 1, i forvaltningslovens  

 (lov nr. 571 af 19. december 1985 som ændret ved lov nr. 347 af 6. juni  

 1991) er sålydende:
"Den, der virker inden for den offentlige  

 forvaltning, er inhabil i forhold til en bestemt sag, hvis .
2) vedkommendes ægtefælle, beslægtede  

 eller besvogrede i op- eller nedstigende linie eller i sidelinien så  

 nær som søskendebørn eller andre nærstående  

 har en særlig personlig eller økonomisk interesse i sagens  

 udfald eller er repræsentant for nogen, der har en sådan  

 interesse, Stk. 3. Den, der er inhabil i forhold til en sag, må  

 ikke træffe afgørelse, deltage i afgørelsen eller i  

 øvrigt medvirke ved behandlingen af den pågældende  

 sag.
 .
§ 6. Den, der er bekendt med, at der for den  

 pågældendes vedkommende foreligger forhold, som er nævnt i  

 § 3, stk. 1, skal snarest underrette sin foresatte inden for myndigheden  

 herom, medmindre det er åbenbart, at forholdet er uden betydning.
For  

 så vidt angår medlemmer af en kollegial forvaltningsmyndighed  

 gives underretningen til myndigheden." Indenrigsministeriet er enigt med HS og Dem i, at Jonna  

 Poulsen er inhabil i forhold til en bestemt sag, såfremt hendes broder  

 har en særlig personlig eller økonomisk interesse i sagens  

 udfald, jf. § 3, stk. 1, nr. 2.
 For så vidt angår ansættelsen af Arne  

 Evers som arbejdsmandsvikar skal Indenrigsministeriet udtale  

 følgende:
 Det fremgår af sagen, at det var den tidligere  

 formand, Jørgen Thellesen, der ansatte Arne Evers som  

 arbejdsmandsvikar.
 Jonna Poulsen har bestridt, at hun, som hævdet af  

 Dem, skulle have instrueret Jørgen Thellesen om at ansætte Arne  

 Evers som arbejdsmandsvikar.
 Indenrigsministeriet finder efter en gennemgang af de  

 foreliggende oplysninger ikke at kunne lægge til grund, at Jonna  

 Poulsen skulle have instrueret Jørgen Thellesen om at ansætte  

 Arne Evers som arbejdsmandsvikar eller i det hele taget medvirket til  

 ansættelsen.
Indenrigsministeriet finder derfor ikke grundlag for at  

 antage, at lovgivningen skulle være tilsidesat i forbindelse med  

 ansættelsen af Arne Evers som arbejdsmandsvikar.
Det bemærkes  

 herved, at Indenrigsministeriet under hensyn til, at der var tale om en  

 midlertidig, nu ophørt ansættelse i en underordnet stilling,  

 ikke har fundet anledning til at foranledige yderligere undersøgelser  

 af dette spørgsmål.
 Indenrigsministeriet foretager herefter ikke videre i  

 anledning af denne del af sagen.
 For så vidt angår ansættelsen af Arne  

 Evers som distributionsleder skal Indenrigsministeriet udtale  

 følgende:
 Det fremgår af sagen, at Jonna Poulsen som formand  

 for ansættelsesudvalget var med til at behandle Arne Evers  

 ansøgning til stillingen som distributionsleder.
 Arne Evers havde som ansøger til stillingen som  

 distributionsleder efter sagens natur en særlig personlig og  

 økonomisk interesse i ansættelsessagens udfald.
 Det var derfor ulovligt, at Jonna Poulsen som formand for  

 ansættelsesudvalget var med til at behandle Arne Evers  

 ansøgning, jf. § 3, stk. 1, nr. 2. Jonna Poulsen havde endvidere pligt  

 til at underrette sin foresatte om inhabiliteten, jf. § 6, stk. 1.
Indenrigsministeriet skal i den forbindelse bemærke,  

 at det ikke har betydning for bedømmelse af inhabiliteten, hvorvidt  

 Jonna Poulsens medvirken i ansættelsessagen har været en fordel  

 eller en ulempe for broderen.
Alene det forhold, at Jonna Poulsens medvirken  

 ved ansættelsen er egnet til at skabe tvivl om afgørelsen om  

 ansættelsen, er tilstrækkeligt til, at der foreligger  

 inhabilitet.
Indenrigsministeriet har på baggrund af de  

 foreliggende oplysninger lagt til grund, at køkkenchef Jonna Poulsen  

 ikke deltog i den endelige beslutning om ansættelsen af sin broder.
Det  

 fremgår derimod, at køkkenchef Jonna Poulsen i den første  

 fase af ansættelsesforløbet   som medlem af  

 ansættelsesudvalget   var med til at frasortere sin broder, og at  

 broderen først blev valgt efter, at distributionschef Christian Prip  

 overtog ansættelsessagen.
 Det bemærkes i den forbindelse, at det forhold, at  

 Christian Prips prøvetid ikke var udløbet, efter  

 Indenrigsministeriets opfattelse ikke har bragt Christian Prip i et  

 sådant afhængighedsforhold til Jonna Poulsen, at det er grundlag  

 for at antage, at Christian Prip som følge heraf var inhabil, da han  

 ansatte Arne Evers.
 Indenrigsministeriet har endvidere vurderet, hvilken  

 betydning det har, at beslutningen om at foretage ansættelsen af Arne  

 Evers var overladt til Christian Prip, der var Jonna Poulsens  

 underordnede.
 Efter Indenrigsministeriets opfattelse følger det  

 af bestemmelserne i forvaltningsloven, hvorefter den, der er inhabil, ikke  

 må medvirke ved behandlingen af den pågældende sag, jf. §  

 3, stk. 3, og hvorefter den, der er inhabil, skal underrette sin foresatte  

 herom, jf. § 6, stk. 1, at sagsbehandlingen i den pågældende sag  

 som hovedregel skal overlades til en ansat, der inden for hierarkiet er over-  

 eller sideordnet, eller at sagsbehandlingen i hvert fald skal ske efter  

 instruktion fra en sådan ansat.
Det vil således   når substitution i  

 øvrigt er muligt   ikke være lovligt, at en inhabil overordnet  

 overlader afgørelsen af sagen til sin underordnede.
Substitution i en  

 sådan sag vil således skulle ske til en over- eller sideordnet  

 ansat i hierarkiet.
 Det burde derfor efter Indenrigsministeriets opfattelse  

 ikke have været overladt til Christian Prip, der var underordnet Jonna  

 Poulsen, at træffe afgørelse i ansættelssagen  

 vedrørende Jonna Poulsens broder.
 Indenrigsministeriet har med kopi af dette brev meddelt  

 HS, at Jonna Poulsen efter ministeriets opfattelse var inhabil ved  

 behandlingen af Arne Evers ansøgning til stillingen som  

 distributionsleder, og at det derfor var ulovligt, at hun deltog i  

 behandlingen af denne, samt at det derfor ikke efter Indenrigsministeriets  

 opfattelse burde have været overladt til Christian Prip, der var  

 underordnet Jonna Poulsen, at træffe afgørelse i  

 ansættelsessagen vedrørende Jonna Poulsens broder.
 De har anført, at de omtalte forhold bør  

 føre til, at beslutningen om at ansætte Arne Evers  

 annulleres.
 § 61, stk. 1, i lov om kommunernes styrelse er  

 sålydende:
"Har kommunalbestyrelsen truffet en beslutning, der  

 strider mod lovgivningen, kan tilsynsmyndigheden sætte beslutningen ud  

 af kraft.
Under behandlingen af sagen kan tilsynsmyndigheden midlertidigt  

 suspendere den pågældende beslutning.
Er beslutningen bragt til  

 udførelse, kan den dog kun suspenderes eller sættes ud af kraft,  

 hvis 1) en part over for tilsynsmyndigheden skriftligt  

 fremsætter begæring herom, 2) der ikke efter anden lovgivning er en klageinstans og 3) væsentlige hensyn, særligt til private  

 interesser, ikke taler herimod." Den i denne sag omhandlede beslutning er med  

 ansættelsen af Arne Evers bragt til udførelse.
Da De efter det oplyste ikke er part i  

 ansættelsessagen, og da væsentlige hensyn til Arne Evers taler  

 imod en annullation, finder § 61, stk. 1, ikke anvendelse i denne situation,  

 og en annullation er følgelig ikke mulig.
Det bemærkes herved,  

 at Indenrigsministeriet ikke har taget stilling til, om der ville have  

 været tilstrækkeligt grundlag for annullation, såfremt  

 beslutningen ikke var blevet bragt til udførelse.
 Indenrigsministeriet foretager herefter ikke videre  

 vedrørende denne del af Deres klage.
 For så vidt angår Deres klage over  

 Indenrigsministeriets udtalelse af 16. juli 1996 samt det senere fremsendte  

 materiale vedrørende udliciteringen i centralkøkkenet skal  

 Indenrigsministeriet udtale følgende:
 I Deres brev af 29. maj 1995 til Folketingets Ombudsmand,  

 der dannede grundlag for Rigshospitalets og HS  senere stillingtagen til  

 Deres klager, anføres bl.a. følgende:
 "Med disse bemærkninger skal jeg resumere de  

 forhold, jeg mener er kritisable i hovedtræk:
 1.
 Rapporten "Analyse CK" er underlødig og  

 ligner til forveksling bestilt arbejde.
 2.
I mere end 2½ år fastholder driftsdir. en  

 løsning med decentral opvask.
Der har aldrig været et  

 reelt grundlag for denne disposition   set i relation til gældende  

 regler og de teknisk/økonomiske muligheder.
 3.
 Kritik af pkt. 1. og pkt. 2. afvises konsekvent.
 4.
 Direktionen fremskynder tidspunktet for udliciteringen  

 uden at have vished for, at udbudsbetingelserne er realisable   og med et  

 uafklaret forhold til løsningen af arbejdet på  

 afdelingerne.
 5.
 Direktionens opdeling af udbudet i en hoved- og  

 delentreprise er en uanstændighed over for tilbudsgiverne.
 6.
Direktionen vælger det billigste tilbud.
Selv om  

 tilbudet er påfaldende billigt (omkostningsstrukturen er kendt)  

 foretages ingen undersøgelser af tilbudets forsvarlighed.
Derimod  

 vides, at direktionen ikke kan opnå de besparelser, der er indregnet i  

 handlingsplanen.
 7.
 Tilbageføringen af CK til RH sker under uklare og  

 urimelige betingelser.
- hvorfor får ISS ikke tilbudt entreprisen - hvorfor får Jysk Rengøring arbejdet på  

 afdelingerne - hvad er egentlig grundlaget for den interne aftale  

 ændres priserne - hvorfor underskrives den interne aftale først efter  

 4½ måned 8.
Ud fra tvivlsomme, svage og endog mistænkelige  

 kriterier afskediges ufaglærte mænd i overmål." HS har i henhold til sygehuslovgivningen ansvaret for  

 driften af bl.a.
Rigshospitalet.
Der er ikke i lovgivningen detaljerede  

 regler, der fastsætter, hvordan HS skal organisere denne drift.
 Indenrigsministeriet finder derfor efter en gennemgang af  

 sagen ikke grundlag for at antage, at HS ved at foretage omlægningen af  

 centralkøkkenet har overtrådt lovgivningen.
 Det er efter gennemgangen af sagen ligeledes  

 Indenrigsministeriets opfattelse, at der ikke er grundlag for at antage, at  

 HS i den forbindelse har begået magtfordrejning.
 Indenrigsministeriet finder endvidere ikke grundlag for at  

 antage, at Rigshospitalets beslutning om at overføre nogle  

 medarbejdere fra en afdeling (transportafdelingen) til en anden afdeling  

 (centralkøkkenet) er i strid med lovgivningen.
 Indenrigsministeriet kan som nævnt ovenfor ikke tage  

 stilling til, om HS  sagsbehandling er rimelig eller hensigtsmæssig,  

 eller til spørgsmål vedrørende  

 skønsudøvelse, så længe skønnet  

 udøves inden for de rammer, der er fastsat i lovgivningen.
De otte klagepunkter nævnt i Deres brev af 29. maj  

 1995 til Folketingets Ombudsmand vedrører efter Indenrigsministeriets  

 opfattelse alle spørgsmål om hensigtsmæssigheden og  

 rimeligheden af HS dispositioner.
Spørgsmål af denne karakter  

 falder uden for Indenrigsministeriets retlige tilsyn med HS.
 Indenrigsministeriet foretog forud for ministeriets  

 udtalelse af 16. juli 1996 en gennemgang af det af Dem fremsendte materiale  

 og overvejede i den forbindelse, om der i sagen var oplysninger, der tydede  

 på, at HS havde tilsidesat lovgivningen, herunder ulovbestemte  

 retsgrundsætninger.
 Indenrigsministeriet overvejede i den anledning, om HS  

 skulle have varetaget usaglige hensyn (magtfordrejning), men  

 Indenrigsministeriet fandt ikke, at der i sagen var oplysninger, der gav  

 grundlag for en nærmere undersøgelse heraf.
 Indenrigsministeriet skal i den forbindelse navnlig  

 bemærke, at Indenrigsministeriet ikke er klagemyndighed i forhold til  

 HS, og at det alene er ministeriets egen vurdering af, om der er grund til at  

 antage, at der er handlet ulovligt, som afgør, om en nærmere  

 undersøgelse indledes.
 Indenrigsministeriets tilsyn med HS viger i det omfang,  

 der er en særlig klageinstans, som vil kunne træffe  

 afgørelse i klagesagen.
 De har særligt henvist til det forhold, at  

 Rigshospitalet i udbudsperioden (aftaleperioden) besluttede at varetage  

 køkkenopgaven selv uden at lave et nyt udbud.
 Spørgsmål om, hvorvidt en offentlig  

 myndigheds dispositioner af denne art er forenelig med  

 fællesskabsretten, kan indbringes for Klagenævnet for Udbud, jf.  

 herved lov om Klagenævnet for Udbud (lovbekendtgørelse nr. 1166  

 af 20. december 1995).
 Indenrigsministeriet har ikke foretaget en nærmere  

 gennemgang af sagen med henblik på dette spørgsmål, men  

 såfremt De mener, at der er anledning til at foretage en nærmere  

 gennemgang heraf, kan De rette henvendelse til sekretariatet for  

 Klagenævnet for Udbud, Nørregade 49, 1165 København K,  

 telefon 33 93 90 00.
 Indenrigsministeriet vil som tilsynsmyndighed alene  

 indbringe en sag for Klagenævnet for Udbud, såfremt en kommune,  

 HS eller et kommunalt fællesskab klart har tilsidesat udbudsreglerne  

 vedrørende forhold af ikke-uvæsenlig betydning, og kun  

 såfremt der ikke er andre klageberettigede, som vil have den  

 fornødne interesse i at indbringe spørgsmålet for  

 klagenævnet.
Det kan dog tilføjes, at Finansministeriets  

 cirkulære nr. 42 af 1. marts 1994 ikke længere gælder for  

 Rigshospitalet, idet Rigshospitalet fra den 1 januar 1995 ikke er en statslig  

 institution.
Deres klage over forhold begået efter den 1. januar 1995  

 vil derfor først og fremmest skulle behandles efter  

 fællesskabsrettens regler om udbud.
 Indenrigsministeriet må på den baggrund samlet  

 konkludere, at der fortsat ikke er grundlag for at iværksætte en  

 nærmere undersøgelse af udliciteringen, og at Deres  

 efterfølgende henvendelse ikke har givet ministeriet grundlag for en  

 anden vurdering.
 Indenrigsministeriet foretager herefter ikke videre i  

 anledning af Deres klager.
 Kopi af dette brev er sendt til HS og Klagenævnet  

 for Udbud.
