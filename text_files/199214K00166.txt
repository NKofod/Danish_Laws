Nr BTL 166 Betænkning over Forslag til lov om ændring af lov om offentlige veje og  

 lov om private fællesveje   

 Nr L 166 1992-93, 1. samling Afgivet af Trafikudvalget Afgivet: 19930429 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danske Elværkers Forening, Dansk Naturgas A/S, Kommunernes Landsforening og Naturgas Midt-Nord I/S.
 Der er af trafikministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af trafikministeren stillede ændringsforslag.
 Ændringsforslag Af trafikministeren , tiltrådt af udvalget :
 Til § 1 1) Nr. 5 affattes således:
 »5. § 106, stk. 3, affattes således:
» Stk. 3. Arbejder på ledninger i eller over offentlige veje  

 udføres af vedkommende ledningsejer, medmindre andet særligt er bestemt.  

 Vejbestyrelsen kan dog kræve selv at udføre vejarbejder i forbindelse med  

 ledningsarbejder, 1) hvor der er behov for at koordinere ledningsarbejdet med andre arbejder  

 på vejarealet, 2) når ledningsejeren ikke overholder vilkår stillet i forbindelse med en  

 tilladelse efter stk. 4, eller 3) når hensyn af tilsvarende vægt gør sig gældende.«» Til § 2 2) Nr. 5 affattes således:
 »5. I § 52 indsættes efter stk. 1 som nyt stykke:
» Stk. 2. Arbejder på ledninger i eller over private  

 fællesveje udføres af vedkommende ledningsejer, medmindre andet særligt er  

 bestemt.
Vejmyndigheden kan dog kræve selv at udføre vejarbejder i  

 forbindelse med ledningsarbejder, 1) hvor der er behov for at koordinere ledningsarbejdet med andre arbejder  

 på vejarealet, 2) hvor ledningsejeren ikke overholder vilkår stillet i medfør af § 51,  

 eller 3) hvor hensyn af tilsvarende vægt gør sig gældende.« Stk. 2 bliver herefter stk. 3.' Bemærkninger Til nr. 1 og 2 Trafikministeriet har på opfordring af Kommunernes  

 Landsforening nedsat en arbejdsgruppe, der har udarbejdet forslag til et nyt  

 standardregulativ for opgravning i veje.
Baggrunden herfor er, at  

 forsyningsselskaberne i en række klagesager har rejst spørgsmålet om det  

 rimelige i enkelte vejbestyrelsers krav om selv at udføre  

 retableringsarbejdet i forbindelse med ledningsarbejder i veje.  

 Forsyningsselskaberne er af den opfattelse, at disse krav unødigt fordyrer  

 ledningsarbejderne.
Det er efter forsyningsselskabernes opfattelse billigere  

 at lade den entreprenør, der udfører ledningsarbejderne, i samme arbejdsgang  

 retablere vejene.
Det er forsyningsselskabernes opfattelse, at disse  

 entreprenører har den fornødne ekspertise på området.
Et mindre antal vejbestyrelser ønsker fortsat selv at udføre retablering  

 af vejene efter gravearbejder.
Dette sker med henvisning til, at der herved  

 skabes sikkerhed for, at vejene bliver forsvarligt retablerede.
 Ved det nye regulativudkast er disse problemer søgt løst.
Det er erkendt også fra ledningsejerside, at der har været problemer med  

 tilfredsstillende retablering af vejene efter ledningsarbejder.
Af samme  

 grund er emnet taget op af Statens Vejlaboratorium i et notat af 1984 og  

 senere i laboratorierapport 61 af 1986: »Retablering af kommuneveje  

 efter ledningsarbejder«.
Dette materiale, der præciserer fremgangsmåden  

 ved korrekt retablering, påregnes udsendt i foråret 1993 i form af  

 udbudsbetingelser for ledningsanlæg i jord.
Udbudsbetingelserne vil blive udsendt samtidig med normer for etablering  

 af ledningsanlæg i jord, udarbejdet af Dansk Ingeniørforening.
Sidstnævnte  

 materiale er udarbejdet i samarbejde med de kommunale organisationer samt  

 Fællesudvalget vedrørende ledningssamarbejde (FULS). Også det nye  

 standardregulativ for opgravning af veje vil kunne udsendes på dette  

 tidspunkt.
Endelig er der i et samarbejde mellem Kommunernes Landsforening,  

 Statens Vejlaboratorium, FULS og Trafikministeriet udarbejdet en pjece, der  

 fremstiller retableringsteknikken i populær form til brug for det mandskab,  

 der udfører det praktiske retableringsarbejde.
 Da der således tilvejebringes klare forskrifter, der kan sikre forsvarlig  

 retablering af vejarealer efter gravearbejder, forekommer det ikke  

 hensigtsmæssigt, at vejbestyrelserne fortsat har en ubetinget ret til at  

 udføre retableringsarbejder af den nævnte art.
 Konsekvensen af en sådan ret er forsinkelser og fordyrelser og øgede  

 problemer for trafikanter og grundejere ved vejen som følge af, at der er  

 flere arbejdshold på samme opgave.
Det er væsentligt, at vejbestyrelsen fortsat har mulighed for at varetage  

 den styrende og koordinerende funktion på området i sager af denne art.  

 Derfor er bestemmelsen foreslået udformet på en sådan måde, at denne funktion  

 fortsat kan varetages.
Udgangspunktet for vejbestyrelsens beføjelser på  

 området er naturligvis vejbestyrelsens hjemmel til at meddele tilladelse til  

 ledningsejernes dispositioner over vejarealet, jf. lov om offentlige veje §  

 106, stk. 4, og lov om private fællesveje § 51, stk. 1. Disse regler  

 suppleres af den foreslåede bestemmelse om, at vejbestyrelsen har ret til at  

 foretage retableringsarbejdet, hvor der er behov for at koordinere det  

 aktuelle ledningsarbejde med andre arbejder i vejarealet, såvel vejarbejder  

 som andre ledningsarbejder.
Tilsvarende gælder, hvor ledningsejeren ikke  

 overholder de vilkår, som vejbestyrelsen har stillet i forbindelse med en  

 gravetilladelse m.v.
Det præciseres i den foreslåede bestemmelse, at  

 vejbestyrelsen også har ret til at udføre retableringsarbejdet, når der  

 foreligger andre tungtvejende grunde herfor.
Dette kan f.eks. være tilfældet,  

 hvis vejbestyrelsen har dårlige erfaringer med den entreprenør,  

 ledningsejeren agter at overlade retableringsarbejdet til.
