Fremsat den 23. april 2004 af Jørn Jespersen (SF),  

 Aage Frandsen (SF) og Anne Grete Holmsgård (SF) Forslag til folketingsbeslutning om en indbudsordning til sikring af bestående og nye  

 skovværdier Folketinget opfordrer regeringen til inden udgangen af indeværende  

 folketingsår at fremsætte lovforslag, der sikrer, at   

 	  

    

 der oprettes en  

 indbudsordning for særlige naturværdier i de danske skove, hvorigennem  

 skovejere efter udvælgelse kan opnå et engangsbeløb mod at tillade, at en  

 beskyttelse af bestemte naturværdier bliver tinglyst på deres ejendom,   

 	  

    

 engangsbeløbet skal  

 også kunne gives til skovejere, som ønsker at tillade tidsubegrænset  

 naturgenopretning på deres ejendom,   

 	  

    

 engangsbeløbene skal  

 gradueres efter en klar statslig prioritering, således at højeste prioritet  

 gives til tidsubegrænset sikring af eksisterende naturværdier i naturskovene  

 og  

 højeste beløb gives for tinglysninger, som medfører de største  

 indskrænkninger  

 af skovejernes rådemuligheder.
 Ordningen skal være et redskab til at 1) sikre de bestående  

 og nye naturværdier i skovene, 2) sikre borgerne bedre rekreative muligheder  

 og  

 3) sikre en bedre økonomi i skovbruget.
Bemærkninger til forslaget Almindelige bemærkninger Beslutningsforslaget er et redskab til at gøre de danske  

 skove økonomisk, økologisk og socialt bæredygtige.
Indbudsordningen skal  

 således også være et redskab til at implementere målsætningerne i den danske  

 naturskovsstrategi og det nationale skovprogram samt bestemmelsen i  

 regeringens  

 forslag til en ny skovlov om, at 10 pct. af det danske skovareal fremover  

 skal  

 have biodiversitet som det primære driftsformål.
Beslutningsforslaget stemmer  

 desuden fint overens med det foreslåede § 23, stk. 2, i regeringens forslag  

 til  

 en skovlov (L 145), som giver miljøministeren hjemmel til at indgå aftaler om  

 driften med ejere af særlig værdifulde skove.
Eksisterende lovgivning og målsætninger vil udlægge  

 dele af skovene til biodiversitet Det nationale skovprogram har blandt andet som målsætning,  

 at 1)  

 	  

    

 skovdriften skal  

 omstilles til naturnær drift og til bevaring af skovenes naturværdier, blandt  

 andet ved, at 10 pct. af det samlede skovareal inden 2040 har natur og  

 biologisk mangfoldighed som det primære driftsformål, 2)  

 	  

    

 skovene skal  

 fastholdes og udvikles som et velfærdsgode, hvor befolkningen sikres  

 muligheder  

 for friluftsliv og naturoplevelser i skoven.
 Disse målsætninger skal blandt andet realiseres gennem  

 frivillige aftaler med lodsejerne.
Også regeringens forslag til en ny skovlov lægger op til at  

 udlægge dele af skovene til biologisk mangfoldighed.
Det drejer sig blandt  

 andet om skove, som er blevet udpeget som EF-habitatområder, andre  

 skovnaturtyper, som er beskyttet efter skovloven, eller åbne naturarealer,  

 som  

 fremover skal kunne etableres på op til 10 pct. af skovarealet.
Skovene er særdeles vigtige for sikringen af den  

 biologiske mangfoldighed Skovene, især naturskovene, er særdeles vigtige for den  

 biologiske mangfoldighed.
Skovene er således hjemsted for en meget stor del  

 af  

 de stærkt truede arter, som står opført på rødlisten over truede planter og  

 dyr  

 i Danmark.
I en undersøgelse fra Danmarks og Grønlands Geologiske  

 Undersøgelse  

 (GEUS) fra 1997 af blot 117 ha natur- og kulturskov i Østdanmark (mindre end  

 0,003 pct. af Danmarks areal) blev der således registreret over 20 pct. af  

 landets karplanteflora, 22 pct. af bladmosfloraen, 21 pct. af  

 ynglefuglefaunaen, 50 pct. af flagermusefaunaen, 63 pct. af  

 landsneglefaunaen,  

 30-40 pct. af pansermidefaunaen og 30 pct. af stankelbenfaunaen.
Ved  

 undersøgelsen blev der blandt andet fundet tre helt nye arter af pansermider  

 og  

 otte midearter og tre stankelbenarter, som var nye for Danmark.
Undersøgelsen viste også, at urørt naturskov, især  

 urskovsagtig naturskov, er langt mere strukturdivers og har en gennemgående  

 tendens til at være mere artsrig end forstligt drevet skov.
Flere arter  

 forekom  

 blandt andet kun i de urørte naturskove, og fugletætheden var 3-4 gange  

 højere  

 i naturskovene end i kulturskovene (GEUS  Peter Friis Møller 1997/41:  

 »Biologisk mangfoldighed i dansk naturskov.
En sammenligning mellem østdanske  

 natur- og kulturskove«).
Naturværdierne i de danske skove er dårligt  

 beskyttede En mindre del af naturskovene forvaltes efter  

 naturskovsstrategien.
Ud over de skove, som er omfattet af EFs  

 habitatdirektiv, eller som er defineret som mose og dermed er beskyttet af  

 naturbeskyttelseslovens § 3, er ingen af de danske naturskove dog juridisk  

 beskyttede.
De kan derfor fældes og erstattes med anden skov, hvilket blandt  

 andet skete med en naturskov i Tolne Skov i Jylland for få år siden.
En del  

 naturskove,  

 for eksempel en nylig fældet naturskov ved Gødstrup på Sjælland, er  

 formentlig  

 heller ikke omfattet af fredskovspligten efter skovloven og kan derfor  

 fjernes  

 efter forgodtbefindende.
At dette sker jævnligt, vidner eksemplet ovenfor om.  

 Hvor mange skove dette præcist drejer sig om, vides ikke, da der ikke findes  

 en  

 samlet registrering af de danske naturskove eller deres indhold.
Selve  

 naturskovene omfatter dog formentlig højst 1-2 pct. af det danske areal, og  

 arealet er stadig faldende.
Naturskove med urskovsagtigt præg anslås af de  

 førende forskere på området til højst at udgøre 200-300 ha i alt.
Da  

 regeringens forslag til ny skovlov heller ikke rummer en juridisk sikring af  

 naturskovene, er der derfor behov for at etablere en ordning, som giver en  

 varig beskyttelse af specielt naturværdierne.
Dette bør prioriteres lige så  

 højt som oprettelse af ny skov.
Beskyttelsen af naturskovene bør tage  

 udgangspunkt i et revideret naturskovsbegreb, som er praktisk håndterligt,  

 som  

 beskytter de væsentligste naturværdier i skovene, og som er sammenligneligt  

 med  

 det begreb, som bruges i andre lande.
Det vil sige, at for eksempel forstligt  

 intensivt drevne bevoksninger, som er fattige på biologisk mangfoldighed, men  

 som genetisk antages at være efterkommere fra træer, der indvandrede af sig  

 selv efter sidste istid, vil udgå af definitionen.
Skove med store naturværdier er særdeles vigtige  

 for befolkningen De danske skove er særdeles vigtige for den danske  

 befolkning.
Således kommer hver dansker i gennemsnit i skoven 11 gange om  

 året,  

 og det anslås, at 90 pct. af den danske befolkning besøger skovene mindst 1  

 gang årligt.
Skove er således langt mere benyttede som udflugtsmål end  

 sportspladser, teatre, biblioteker eller museer.
Af de naturtyper, som findes i Danmark, er skovene de mest  

 populære.
Men selv om alle skove er populære, foretrækker befolkningen i høj  

 grad nogle skovtyper frem for andre.
Således viser nye undersøgelser fra Den  

 Kgl.
Veterinær- og Landbohøjskole, at løvtræer generelt foretrækkes frem for  

 nåletræer, og at denne sammenhæng er generel for hele landet.
Andre  

 undersøgelser foretaget med 20 års mellemrum viser desuden, at befolkningen  

 ønsker sig varierede skove med dyr, vandområder og tørre, lyse og mørke  

 områder  

 med unge, gamle og døde træer.
Dette svarer ikke til bøgesøjlehaller, men til  

 varierede skove med højt naturindhold, specielt naturskovene.
Tømmerproduktionen i Danmark er stort set uden  

 økonomisk betydning Ifølge det nationale skovprogram er den danske skovressource  

 økonomisk ubetydelig i international målestok, hvad angår størrelse,  

 træartssammensætning og kvalitet.
Dette ser ikke ud til at ændre sig i nær  

 fremtid, idet der ikke på længere sigt forventes at blive mangel på udbud af  

 træ eller fibre.
For øjeblikket anslås det, at hugsten i de tempererede og  

 boreale skove kun udgør godt 50 pct. af den årlige tilvækst.
For langt  

 størstedelen af de danske skovejere er træproduktionen desuden ikke den  

 primære  

 grund til, at de ejer skoven.
Nye undersøgelser fra Forskningscenter for Skov  

 og Landskab har således vist, at værdier såsom jagt, fred, bærsamling og  

 naturoplevelser er udpræget vigtigere end træproduktionen for langt de fleste  

 skovejere.
Det er kun de få store skovejere, som stadig prioriterer  

 træproduktionen frem for andre værdier.
Træproduktionen kan dog godt være  

 vigtig for økonomien i de små skovbrug alligevel.
At tinglyse specielle  

 bindinger på de naturmæssigt og rekreativt mest værdifulde dele af de danske  

 skove er derfor uden betydning for Danmarks eksportmuligheder eller moralske  

 forpligtelser  

 med hensyn til den globale træforsyning.
Den nuværende dårlige konkurrenceevne og økonomi i  

 skovbruget medfører dog, at den økonomiske drift bliver af aftagende  

 vigtighed  

 i forhold til andre ejermæssige forhold, og at skovejerne skaffer sig kapital  

 ved at skove den del af træressourcerne i skovene, som er af høj værdi.
Disse  

 træressourcer af høj værdi er for eksempel gamle løvskove, som ofte er af  

 stor  

 værdi for den biologiske mangfoldighed og for befolkningen.
Som eksempel  

 herpå  

 kan nævnes, at statsskovbruget i Gribskov i den seneste tid har gået særdeles  

 hårdt til partierne i skoven med gamle bøgetræer.
 Ifølge FAOs prognose for den europæiske træsektors  

 udvikling inden for de næste 25 år (»European Timber Trends and Prospects  

 into  

 the 21st Century«) fra 1996 er det højst usandsynligt, at priserne på træ  

 skulle stige.
 Hvis økonomien i skovbruget skal forbedres, kan det altså  

 ikke ske ved at påvirke indtjeningen. Økonomien skal ifølge Skov- og  

 Naturstyrelsen forbedres ved, at omkostningerne sænkes (udtalelse af direktør  

 i  

 Skov- og Naturstyrelsen Hans Henrik Christensen i Pengemagasinet på DR 1 den  

 18. december 2003). Dette gøres blandt andet ved, at driften ekstensiveres  

 gennem for eksempel naturnær drift.
Særlige bemærkninger til forslaget Behov for at forbedre økonomien i skovbruget Økonomien i det danske skovbrug er særdeles dårlig.
Det  

 skyldes dels, at skovene i Østeuropa kan levere træ til en langt lavere pris  

 end de danske skove, og dels, at stormene i 1999 har sendt store mængder  

 kvalitetstræ ud på det internationale marked.
Dansk Skovforening har  

 opfordret  

 det politiske system til at tage initiativer, der kan forbedre økonomien i  

 skovbruget.
Konkret har Dansk Skovforening foreslået, at dette kan ske ved,  

 at  

 ejendomsskatten for skov fjernes.
Det mener SF er en dårlig idé, fordi 1)  

 	  

    

 skovbruget i  

 forvejen har en række skattefordele på linje med andre erhverv, 2)  

 	  

    

 skattelettelser  

 blot vil blive kapitaliseret i ejendomsprisen ved salg af ejendommen, 3)  

 	  

    

 værdien for  

 skovejerne af en sænkning af ejendomsskatten i realiteten ikke vil være så  

 stor, da ejendomsskatten er fradragsberettiget på selvangivelsen, og da mange  

 skovejendomme er knyttet til anden erhvervsvirksomhed, der ofte giver  

 overskud,  

 hvoraf der så skal betales mindre skat, 4)  

 	  

    

 staten mister et  

 vigtigt styringsinstrument, hvis en sænkning af ejendomsskatten skal erstatte  

 tilskudsmuligheder til skovbruget, og 5)  

 	  

    

 samfundet ikke får  

 noget igen ved en sådan ordning.
Den ordning, SF foreslår, vil derimod give  

 skovejerne en økonomisk indsprøjtning, som ikke fører til ændringer i  

 priserne  

 på skov, samtidig med at samfundet får sikret skove, som er specielt  

 værdifulde  

 for den biologiske mangfoldighed og for befolkningen.
Naturværdier har vist sig at kunne skabe grundlag  

 for sund økonomi i skovene At de danske skovejere ikke kan tjene penge på træ, er ikke  

 det samme, som at skovejerne ikke kan tjene penge på deres skove.
Ved at  

 bruge  

 naturværdierne som grundlag for en bredere indtjening er det lykkedes mange  

 skovejere at få skabt en solid indtjening fra deres skove.
Det er blandt  

 andet  

 gjort ved at bevare gamle træer og vådområder, ved at udsætte dyr og ved at  

 sikre bedre vilkår for de dyr, der i forvejen fandtes på stedet.
Det giver  

 store indtægter gennem rundvisninger, klatreture, jagt og salg af kød.  

 Således  

 anslår en ejer selv, at han får den samme indtjening fra blot 5-10 vildsvin,  

 som han får fra ca. 100 bøgekævler (Udtalelse til Pengemagasinet på DR 1 den  

 18. december 2003).
 SFs beslutningsforslag vil derfor skabe grundlag for en  

 sund økonomi i skovbruget gennem sikring af et bedre grundlag for en lang  

 række  

 alternative indtægtsmuligheder for skovejerne.
Dansk Skovforening mener, at dette kan fungere nogle  

 steder, men ikke er en model for hele det danske skovbrug, da det medfører en  

 tivolisering af skovene, og da vi har en forpligtelse til at bevare  

 naturværdierne og kulturværdierne i skovene samt til at værne om de  

 skovbrugsfaglige traditioner.
Til dette er at sige, at tinglysningsordningen  

 netop vil sikre naturværdierne.
Flere aktiviteter i skovene har godt nok vist  

 sig at have en negativ virkning på de store fuglearter, men for langt  

 størstedelen af arterne behøver det ikke at få en negativ effekt.
Det er blot  

 et spørgsmål om ordentlig planlægning, som kan tilrettelægges således, at  

 også  

 hensynet til de store fuglearter tilgodeses.
Som eksempel kan nævnes  

 Jægersborg  

 Dyrehave nord for København.
Når man ser bort fra de besøgende, som kommer  

 der  

 på grund af Bakken, modtager naturområdet besøg fra ca. 7 millioner mennesker  

 årligt, der laver alle mulige former for aktiviteter såsom friluftsteater,  

 motionsløb og vintersport.
Samtidig er området et af de mest værdifulde  

 naturområder i Danmark.
Dyrehaven huser for eksempel flere rødlistede arter  

 og  

 flere svampearter end noget andet naturområde i Danmark.
Også kulturværdierne vil for størstedelens vedkommende  

 blive sikret bedre ved en ekstensivering af træproduktionen.
For eksempel vil  

 forfald eller opfyldning af dræn forbedre bevaringsbetingelserne for jordens  

 indhold af oldsager.
Hensynet til de skovbrugsfaglige traditioner er til gengæld  

 ikke et samfundsanliggende, medmindre disse bidrager til at skabe eller  

 vedligeholde værdier for samfundet.
SF mener dog, at hensynet til en bestemt,  

 historisk betinget form for intensiv vedproduktion ikke kan siges at falde  

 inden for dette.
En tilsvarende ordning har vist sig at virke En tilsvarende indbudsordning har fungeret godt som redskab  

 til at implementere den danske naturskovsstrategi fra 1992. Erfaringerne  

 herfra  

 viser, at mange skovejere er villige til at deltage i en sådan ordning, hvis  

 kompensationen er rimelig.
Erfaringerne viser desuden, at ordningen ikke er  

 for  

 bureaukratisk at administrere i praksis.
 Hertil kommer, at amterne i mange år har lavet frivillige  

 tinglyste bindinger for at sikre natur- og rekreative værdier i det åbne  

 land.
Tinglysningsordninger er økonomisk mere effektive  

 for samfundet end tilskud En række danske forskningsresultater viser, at  

 omstruktureringer af ejendomme såsom tinglysninger er økonomisk langt mere  

 effektive for samfundet med hensyn til at opnå bestemte formål på privatejet  

 jord end andre økonomiske styringsmidler såsom tidsbegrænsede arealtilskud  

 (Anne Kristine Munk Mouritsen, Jan Kloster Staunstrup og Esben Munk Sørensen:  

 »Property Scenarios 1998-2018 in Denmark«, Geografisk Tidsskrift,  

 Specialudgave  

 3: 87-95, 2002).
Forslaget er i overensstemmelse med regeringens  

 forslag til ny skovlov Ad forslag til § 1 Regeringen foreslår, at den nye skovlov blandt andet skal  

 have til formål at bevare og værne landets skove og fremme en bæredygtig  

 drift  

 af landets skove.
Dette fremgår af forslagets § 1, stk. 1 og 2. Dette  

 indebærer, at man ved driften ud fra en helhedsbetragtning skal tilstræbe at  

 sikre skovenes produktion, bevare og øge skovenes biologiske mangfoldighed og  

 sikre at hensynet til landskab, naturhistorie, kulturhistorie,  

 miljøbeskyttelse  

 og friluftsliv kan tilgodeses.
Ud fra dette er der altså ikke noget i vejen  

 for, at dele af skoven kan tages ud af drift, når formålet er at tilgodese de  

 ovenfor nævnte forhold.
SF anser derfor beslutningsforslaget for at være i  

 overensstemmelse med § 1 i regeringens forslag til ny skovlov.
Ad forslag til § 17 Skovlovsforslagets § 17 giver ministeren hjemmel til at  

 indgå aftaler med ejere af ejendomme i internationale  

 naturbeskyttelsesområder  

 om driften eller andre foranstaltninger med henblik på at realisere  

 målsætningerne i de Natura 2000-planer, som fremover skal udarbejdes for alle  

 Natura 2000-områder.
Sådanne områder indeholder en del af de danske  

 naturskove,  

 om end ikke alle.
Andre naturskove, som befinder sig uden for de udpegede  

 områder, kan meget vel have væsentlig økologisk indflydelse på de udpegede  

 skove.
Bevarelse eller forbedring af de skovværdier, som befinder sig  

 udenfor,  

 kan derfor meget vel have betydning for sikring af en gunstig bevaringsstatus  

 for de skove, der er udpeget som Natura 2000-områder.
SFs  

 beslutningsforslag  

 er derfor i fin overensstemmelse med skovlovsforslagets § 17, men kan være en  

 yderligere løftestang for Danmarks internationale forpligtelser med hensyn  

 til  

 at sikre en gunstig bevaringsstatus for arter og naturtyper i Natura  

 2000-områderne.
Ad forslag til § 23 SF vurderer også, at beslutningsforslaget er i  

 overensstemmelse med skovlovsforslagets § 23, stk. 2. Bestemmelsen giver  

 ministeren hjemmel til at indgå aftaler med ejere af naturmæssigt særlig  

 værdifulde skove, som ikke er omfattet af forslagets § 16 om en drift af  

 disse  

 skove, der fremmer og understøtter den biologiske mangfoldighed.
Sådanne  

 skove  

 omfatter blandt andet alle de naturskove, som er pålagt fredskovspligt, men  

 som  

 ikke er udpeget som EF-habitatområder.
Alle de naturskove, som ikke er pålagt  

 fredskovspligt, falder dog udenfor her, men vil kunne blive omfattet af en  

 indbudsordning.
Skovlovsforslagets § 23, stk. 2, indeholder derfor ikke  

 tilstrækkelig hjemmel til at sikre de bestående naturværdier.
 SF vurderer i øvrigt, at beslutningsforslaget ikke er i  

 uoverensstemmelse med andre af skovlovsforslagets bestemmelser.
Finansieringsmuligheder findes inden for de  

 nuværende afsatte beløb på finansloven Danmark har en målsætning om at fordoble skovarealet i  

 løbet af en trægeneration og afsætter hvert år betydelige midler hertil.
Set  

 i  

 lyset af, at 1)  

 	  

    

 naturværdierne i  

 skovene er så dårligt beskyttede, 2)  

 	  

    

 naturværdierne er  

 så lang tid om at blive skabt og 3)  

 	  

    

 naturværdierne  

 spiller så stor en rolle for målsætningen om at sikre den biologiske  

 mangfoldighed, bør de eksisterende naturværdier sikres, før der bruges penge  

 på at rejse nye skove.
 SF mener derfor, at Danmark bør afsætte flere penge både  

 til at sikre de bestående værdier og til at oprette nye skove.
Hvis der ikke kan samles flertal for dette, kunne ordningen  

 også finansieres på anden vis.
I 2003 var det langtfra muligt at rejse ny  

 skov  

 for alle de midler, som var afsat til dette formål.
Det drejer sig om ca. 30  

 mio. kr.
I stedet for at åbne for, at pengene bruges til nye skove i områder,  

 der ikke er udlagt til skovrejsning i regionplanerne, som der nu er lagt op  

 til, kunne midler i denne størrelsesorden derfor overføres til at sikre  

 bestående  

 natur- og rekreative værdier i skovene gennem den her foreslåede  

 indbudsordning.
Det ville skabe balance, så Danmark fremover prioriterer  

 beskyttelse af eksisterende natur- og rekreative værdier i skove lige så højt  

 som etablering af nye natur- og kulturværdier.
Skriftlig fremsættelse Jørn Jespersen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en indbudsordning til sikring af bestående og nye  

 skovværdier.
(Beslutningsforslag nr.
B 198).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
