§ 1 I Direktoratet for Arbejdsløshedsforsikringens bekendtgørelse nr. 842 af  

 11. december 1986 om arbejdsløshedskassernes økonomi, regnskabsvæsen og  

 øvrige administrative forhold foretages følgende ændringer:
 1. I § 9 indsættes som stk. 2:
»Stk. 2.  Hvis forskud eller acontorefusion til  

 udbetaling af dagpenge m.v. er hævet uretmæssigt, tilskrives beløbet en rente  

 på 1 1/2 pct. for hver påbegyndt måned fra tidspunktet for hævningen, indtil  

 tilbagebetaling til staten finder sted.
Tilsvarende forrentes for tidligt  

 hævede forskud indtil det retmæssige hævelsestidspunkt, eller indtil  

 tilbagebetaling til staten finder sted.« 2. § 11, stk. 5, affattes sålededs:
»Stk. 5.  Hvis medlemsbidragene ikke indbetales  

 rettidigt, tilskrives beløbet en rente på 1 1/2 pct. for hver påbegyndt måned  

 fra forfaldsdagen, indtil beløbet indbetales.« 3. § 13 affattes således:
 »§ 13.  Uretmæssigt udbetalte dagpenge- eller  

 efterlønsbeløb, som kassen ikke har krav på at få refunderet fra statskassen,  

 jfr. arbejdsløshedsforsikringslovens § 86, stk. 4, skal af kassen  

 tilbagebetales fuldt ud til staten.
Stk. 2.  I de tilfælde, hvor kassen har krav på at få  

 refunderet uretmæssigt udbetalte beløb fra statskassen, skal følgende  

 oplysninger registreres af kassen: a) Medlemmets cpr. nr. og navn b) År for  

 den fejlagtige udbetaling c) Tidspunkt for kravets konstatering d) Kravets  

 oprindelige størrelse e) Afdrag i årets løb f) Restgæld ved årets udgang Stk. 3.  Ved regnskabsårets udgang skal kassen udarbejde  

 en specifikation over tilbagebetalingskrav, registreret i henhold til stk. 2.  

 Specifikationen opstilles i cpr. nr. orden og skal som minimum indeholde de i  

 stk. 2 anførte punkter.
Kassens eventuelle bemærkninger kan tilføjes på  

 specifikationen.
Specifikationen skal indsendes til Direktoratet for  

 Arbejdsløshedsforsikringen sammen med årsregnskabet.
 Stk. 4.  Tilbagebetalingskrav skal registreres i kassens  

 finansbogholderi umiddelbart efter, at de beløbsmæssigt er gjort op.
 Stk. 5.  Beløb i henhold til stk. 1 og indkomne afdrag  

 på de i stk. 2 nævnte tilbagebetalingskrav afregnes månedsvis bagud ved  

 indbetaling på en af Direktoratet for Arbejdsløshedsforsikringen anvist konto  

 i Danmarks Nationalbank senest den 20. i den efterfølgende måned.
 Stk. 6.  Hvis afregning i henhold til stk. 5 ikke  

 foretages rettidigt, tilskrives beløbet en rente på 1 1/2 pct. for hver  

 påbegyndt måned fra forfaldsdagen, indtil beløbet indbetales.
§ 2 Bekendtgørelsen træder i kraft den 1. august 1987. Samtidig ophæves  

 Arbejdsdirektoratets cirkulære af 8. oktober 1982 vedrørende registrering  

 m.v. af tilbagebetalingskrav.
