 De vejledende retningslinier for fastsættelse af højere børnebidrag end  

 normalbidraget er senest blevet reguleret pr. 1. januar 1989. Faderens  

 normalbidrag var dengang 7.392 kr. årligt, og det blev lagt til grund, at den  

 gennemsnitlige årsindtægt for mandlige arbejdere i 1987 udgjorde ca. 190.000  

 kr.
Ved Sikringsstyrelsens bekendtgørelse nr. 109 af 16. februar 1989 er  

 normalbidraget med virkning fra den 1. juli 1989 forhøjet til 7.572 kr.  

 årligt.
Den gennemsnitlige årsindtægt for mandlige arbejdere har i 1989  

 udgjort ca. 195.000 kr.
 Ved behandling af begæringer om fastsættelse af højere bidrag end  

 normalbidraget er det Civilretsdirektoratets hovedsynspunkt, at der kun bør  

 pålægges forhøjet bidrag, såfremt den, der skal betale bidraget, har en  

 væsentlig bedre økonomisk stilling end en arbejder med gennemsnitsindtægt,  

 jf. herved også bekendtgørelse nr. 634 af 15. september 1986 af lov om børns  

 retsstilling § 14, stk. 1, hvorefter bidraget, når begge forældre er  

 ubemidlede, i almindelighed fastsættes til det for barnets opholdssted til  

 enhver tid gældende normalbidrag.
 Under henvisning hertil finder Civilretsdirektoratet, at der med virkning  

 fra den 1. januar 1990 ved fastsættelse af disse bidrag bør tages  

 udgangspunkt i følgende retningslinier:
 Disse retningslinier for forhøjelse af børnebidrag er alene vejledende,  

 idet bidragsfastsættelsen som hidtil må ske efter et konkret skøn over  

 samtlige omstændigheder i den enkelte sag.
 Man skal iøvrigt henvise til bemærkningerne om principperne for  

 fastsættelse af børnebidrag i Skarrildhusberetningen 1971 side 52-53.
 P.M.V.
C.
Rosholm /Jens K.A.
Dinesen Til samtlige statsamter, Københavns overpræsidium, Rigsombudet i Grønland  

 og Rigsombudet på Færøerne.
