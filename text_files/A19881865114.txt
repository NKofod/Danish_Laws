 Denne datasammenskrivning omfatter lov om forskellige  

 forbrugsafgifter, jf. lovbekendtgørelse nr. 617 af 14. oktober 1988, med de  

 ændringer, der følger af § 12 i lov nr. 700 af 22. november 1988.
Afgift af fjernsynsmodtagere, videooptagere  

 og -gengivere til § 1.  Af fjernsynsmodtagere samt videooptagere og  

 -gengivere til fjernsyn svares en afgift, der udgør for: pr. stk.
 1. Farvefjernsynsmodtagere med en billedskærm på over  

 25'» 1.050 kr.
 2. Farvefjernsynsmodtagere med en billedskærm på  

 25«» eller derunder, men over 16«» (* 2) 900 kr.
 3. Farvefjernsynsmodtagere med en billedskærm på  

 16«» eller derunder (* 2) 400 kr.
 4. Andre fjernsynsmodtagere 210 kr.
 5. Videooptagere og -gengivere til fjernsyn 1.875 kr.
 Stk. 2.  Af følgende apparater til stærkstrøm eller gas  

 svares en afgift, der udgør for: pr. stk.
1. (Ophævet) (* 3) 2. Vaskemaskiner med en vægt over 15 kg og  

 opvaskemaskiner 561 kr.
 3. Tørretumblere og -skabe samt presse- og  

 strygemaskiner til behandling af tekstilvarer 385 kr.
 4. Tørrecentrifuger til behandling af tekstilvarer 165  

 kr.
 5. Fryse- og køleskabe (pr. kompressor eller  

 absorptionsaggregat) 330 kr.
 6. Fryse- og kølebokse (pr. kompressor eller  

 absorptionsaggregat) 303 kr.
 7. Fritstående komfurer 424 kr.
 8. Indbygningsovne og mikrobølgeovne 424 kr.
 9. Bordkomfurer og indbygningskogesektioner 193 kr.
 10. Bordovne 121 kr.
 11. Emhætter med ventilator 143 kr.
Stk. 3.  Skatteministeren kan efter samråd med det efter  

 § 37 i lov om almindelig omsætningsafgift (merværdiafgift) nedsatte nævn  

 fritage varer af typer, der må antages udelukkende at blive anvendt til  

 erhvervsmæssigt formål, for afgift.
Skatteministeren kan endvidere efter  

 samråd med nævnet fritage varer for afgift, såfremt varernes anvendelse til  

 teknisk brug eller praktiske administrative hensyn i ganske særlig grad taler  

 derfor.
 § 2.  Enhver virksomhed, der i erhvervsmæssigt øjemed  

 fremstiller afgiftspligtige varer efter § 1, stk. 1 og 2, skal anmeldes for  

 kontrolmyndigheden, inden virksomheden påbegyndes.
 Stk. 2.  Den, der driver mellemhandel med  

 afgiftspligtige varer efter § 1, stk. 1 og 2, kan anmelde sin virksomhed for  

 kontrolmyndigheden.
Stk. 3.  Afgiften berigtiges ved varernes udlevering fra  

 de anmeldte virksomheder.
Afgiften af de i en måned udleverede varer  

 indbetales til toldvæsenet senest den 15. i den 3. måned efter den måned, i  

 hvilken udleveringen har fundet sted.
Der kan dog efter regler fastsat af  

 skatteministeren mod sikkerhed tilstås de anmeldte virksomheder kredit,  

 således at afgiften for de i en måned udleverede varer afregnes senest 2  

 måneder efter udløbet af den førnævnte betalingsfrist.
 Stk. 4.  Anmeldte virksomheder er berettiget til, uden  

 at afgiften er berigtiget, fra udlandet at indføre og fra andre anmeldte  

 virksomheder at få tilført afgiftspligtige varer efter § 1, stk. 1 og 2, med  

 henblik på videresalg en gros.
 Stk. 5.  Afgiftspligtige varer efter § 1, stk. 1 og 2,  

 der af de anmeldte virksomheder udføres til udlandet, er fritaget for afgift.
Stk. 6.  Af afgiftspligtige varer efter § 1, stk. 1 og  

 2, der indføres fra udlandet af andre end de anmeldte virksomheder, svares  

 afgift i forbindelse med indførslen.
Afgiften afregnes efter reglerne i  

 toldlovens kapitel 8.
 Stk. 7.  Skatteministeren kan fastsætte regler om  

 godtgørelse af afgift for varer, der udføres til udlandet.
Afgift af glødelamper m.v. samt elektriske  

 sikringer § 3.  Af elektriske glødelamper svares en afgift til  

 statskassen, der for varer med en største bredde (diameter) af over 19 mm  

 eller en største længde af over 35 mm udgør 2 kr. 50 øre pr. stk. og for  

 andre varer 50 øre pr. stk.
 Stk. 2.  Af damplamper, herunder lysstoflamper, samt af  

 neonrør og tilsvarende lysrør svares en afgift til statskassen på 10 kr. pr.  

 stk.
Stk. 3.  Af sikringer til stærkstrømsanlæg svares en  

 afgift til statskassen på 50 øre pr. stk.
Fritaget for afgift er sikringer  

 til højspændingsanlæg.
 § 4.  Enhver virksomhed, der i erhvervsmæssigt øjemed  

 fremstiller eller som her til landet indfører de i § 3 omhandlede  

 afgiftspligtige varer, skal anmeldes for kontrolmyndigheden, inden  

 virksomheden påbegyndes.
Stk. 2.  Afgiften berigtiges ved varernes udlevering fra  

 de anmeldte virksomheder.
Afgiften af de i en måned udleverede varer  

 indbetales til de af Skatteministeriet anviste indbetalingssteder inden  

 udgangen af den følgende måned.
 Stk. 3.  Toldvæsenet kan tillade, at  

 afgiftsberigtigelsen af varer, der indføres her til landet i erhvervsmæssigt  

 øjemed, sker i forbindelse med indførslen, således at afgiften afregnes efter  

 reglerne i toldlovens kapitel 8.
 Stk. 4.  Varer, der fra de anmeldte virksomheders  

 ubeskattede lagre udføres til udlandet under iagttagelse af nærmere fastsatte  

 regler, er fritaget for afgift.
Afgift af videokassettebånd §§ 5 og 5a. (Ophævet)3) Afgift af mineralvand m.v.
§ 6.  (Ophævet) Afgift af tændstikker § 7.  Af tændstikker svares følgende afgift til  

 statskassen:
Af tændstikker i detailpakninger indeholdende ikke over 35 stykker: 1 øre pr. pakning.
 36 til 55 stykker: 2 øre pr. pakning.
 56 stykker eller derover: 2 øre pr. enhed på 55 stykker og del heraf.
§ 8.  Enhver virksomhed, der i erhvervsmæssigt øjemed  

 fremstiller, eller som her til landet indfører tændstikker, skal anmeldes for  

 kontrolmyndigheden, inden virksomheden påbegyndes.
Pakning af varer i  

 detailpakninger betragtes som fremstilling.
Stk. 2.  Fra de i stk. 1 omhandlede  

 fremstillingsvirksomheder må tændstikker kun udleveres i pakninger, der er  

 godkendt af Skatteministeriet.
Varerne kan dog efter nærmere af  

 Skatteministeriet fastsatte regler overføres fra en anmeldt virksomhed til en  

 anden i andre pakninger.
Såfremt varerne pakkes i detailpakninger af en anden  

 virksomhed end den, der har fremstillet eller indført varerne, overføres  

 afgiftspligten efter nærmere fastsatte regler til den virksomhed, der  

 foretager pakningen.
§ 9.  Afgiften af de her i landet fremstillede varer  

 berigtiges af den virksomhed, der har foretaget pakningen af varerne i  

 detailpakninger.
Afgiften af de i en måned udleverede varer indbetales til de  

 af Skatteministeriet anviste indbetalingssteder inden udgangen af den  

 følgende måned.
 Stk. 2.  Af varer, der indføres fra udlandet i  

 detailpakninger, der er godkendt af toldvæsenet, sker afgiftsberigtigelsen i  

 forbindelse med indførslen, således at afgiften afregnes efter reglerne i  

 toldlovens kapitel 8. Af varer, der indføres i andre pakninger, berigtiges  

 afgiften af den virksomhed, der her i landet foretager pakningen af varerne i  

 detailpakninger, efter reglerne i stk. 1.
Stk. 3.  Varer, der fra de anmeldte virksomheders  

 ubeskattede lagre udføres til udlandet under iagttagelse af nærmere fastsatte  

 regler, er fritaget for afgift.
Skatteministeriet kan fastsætte nærmere  

 betingelser for godtgørelse af erlagt afgift ved udførsel af  

 afgiftsberigtigede varer til udlandet.
Afgift af cigar- og cigarettændere § 10.  Af cigar- og cigarettændere og lignende svares  

 til statskassen en afgift på 2 kr. pr. stk.
Stk. 2.  Af de her i landet fremstillede varer betales  

 afgiften af den virksomhed, der fremstiller varerne, således at afgiften af  

 de i en måned udleverede varer indbetales til de af Skatteministeriet anviste  

 indbetalingssteder inden udgangen af den følgende måned.
Af varer, der  

 indføres fra udlandet, svares afgift i forbindelse med indførslen.
Afgiften  

 afregnes efter reglerne i toldlovens kapitel 8.
 Stk. 3.  Enhver virksomhed, der i erhvervsmæssigt øjemed  

 fremstiller afgiftspligtige varer, skal anmeldes for kontrolmyndigheden,  

 inden virksomheden påbegyndes.
Stk. 4.  Varer, der fra de anmeldte virksomheders  

 ubeskattede lagre udføres til udlandet under iagttagelse af nærmere  

 foreskrevne regler, er fritaget for afgift.
Skatteministeriet kan fastsætte  

 nærmere betingelser for godtgørelse af erlagt afgift ved udførsel af  

 afgiftsberigtigede varer til udlandet.
 Afgift af kaffe, kaffeekstrakter,  

 kaffeerstatninger m.v.
§ 11.  (* 4) Af følgende varer svares i forbindelse  

 med indførsel en afgift, der udgør: pr. kg nettovægt 1. rå kaffe (toldtariffens pos. 090111-12) 4 kr. 35  

 øre 2. brændt kaffe (toldtariffens pos. 090121-22) 5 kr.  

 22 øre 3. kaffeekstrakter uden indhold af andre bestanddele  

 end kaffe (toldtariffens pos. 210110) 13 kr. 05 øre Stk. 2.  Af varer under toldtariffens pos. 090140 og af  

 varer under toldtariffens pos. 210110, der ikke i sig selv er afgiftspligtige  

 efter stk. 1, men som indeholder kaffe eller kaffeekstrakt, svares i  

 forbindelse med indførsel den i stk. 1 nævnte afgift af varens indhold af  

 kaffe eller kaffeekstrakt.
Stk. 3.  Ved fortoldning af varer som nævnt i stk. 2  

 skal vægten af de afgiftspligtige bestanddele angives, og en erklæring herom  

 fra fabrikanten skal fremlægges.
Fremlægges fabrikanterklæringen ikke, svares  

 afgift efter stk. 1 på grundlag af varens fulde nettovægt.
 Stk. 4.  Afgiften afregnes efter reglerne i toldlovens  

 kapitel 8.
 Stk. 5.  Skatteministeren kan fastsætte regler om  

 godtgørelse af afgift af varer, der udføres til udlandet.
 § 11 a.  Af kaffeerstatning og kaffetilsætning,  

 herunder blandinger af nævnte varer med kaffe, svares en afgift til  

 statskassen på 64 øre pr. kg nettovægt af varens indhold af kaffeerstatning  

 og kaffetilsætning.
 Stk. 2.  Enhver virksomhed, der i erhvervsmæssigt øjemed  

 fremstiller de i stk. 1 nævnte varer, herunder virksomheder, der alene  

 foretager pakning af varerne, skal anmeldes for kontrolmyndigheden, inden  

 virksomheden påbegyndes.
 Stk. 3.  Skatteministeriet fastsætter de nærmere  

 betingelser for, at en anmeldt virksomheds lokaler kan godkendes.
 Stk. 4.  Afgiften af den i en måned stedfundne  

 udlevering fra de anmeldte virksomheder indbetales til de af  

 Skatteministeriet anviste indbetalingssteder inden udgangen af den følgende  

 måned.
Stk. 5.  Af varer, der indføres fra udlandet, svares  

 afgiften i forbindelse med indførslen.
Afgiften afregnes efter reglerne i  

 toldlovens kapitel 8.
Stk. 6.  Afgiftspligtige varer, der af anmeldte  

 virksomheder udføres til udlandet under iagttagelse af nærmere foreskrevne  

 regler, er fritaget for afgift.
Skatteministeren kan fastsætte regler om  

 godtgørelse af afgift af varer, der udføres til udlandet.
 Afgift af te og teekstrakter m.v.
§ 11 b.  (* 4) Af følgende varer svares i forbindelse  

 med indførsel en afgift, der udgør: pr. kg nettovægt 1. te (toldtariffens pos. 0902) 5 kr. 00 øre 2. teekstrakter og varer fremstillet på basis heraf  

 (toldtariffens pos. 210120) 12 kr. 50 øre Stk. 2.  Afgiften afregnes efter reglerne i toldlovens  

 kapitel 8.
 Stk. 3.  Skatteministeren kan fastsætte regler om  

 godtgørelse af afgift af varer, der udføres til udlandet.
Afgift af spillekort § 12.  Af spillekort svares til statskassen en afgift  

 på 2 kr. for hvert spil.
 Stk. 2.  Enhver virksomhed, der i erhvervsmæssigt øjemed  

 fremstiller eller som her til landet indfører spillekort, skal anmeldes for  

 kontrolmyndigheden, inden virksomheden påbegyndes.
Stk. 3.  Afgiften berigtiges ved varernes udlevering fra  

 de i henhold til stk. 2 anmeldte virksomheder.
Afgiften af de i en måned  

 udleverede varer indbetales til de anviste indbetalingssteder inden udgangen  

 af den følgende måned.
 Stk. 4.  Toldvæsenet kan tillade, at  

 afgiftsberigtigelsen af varer, der indføres her til landet i erhvervsmæssigt  

 øjemed, sker i forbindelse med indførslen, således at afgiften afregnes efter  

 reglerne i toldlovens kapitel 8.
Afgift af grammofonplader § 13.  (Ophævet) § 14.  (Ophævet) Fællesbestemmelser § 14 a.  Betales afgift, der afregnes på grundlag af  

 varernes udlevering fra de anmeldte virksomheder, ikke rettidigt, skal der  

 betales 1,3 pct. i månedlig rente for hver påbegyndt måned fra  

 forfaldstidspunktet eller, for så vidt angår § 2, stk. 3, fra den 1. i  

 forfaldsmåneden at regne, dog mindst 10 kr. for en afgiftsperiode.
§ 15.  De anmeldte virksomheder skal efter udløbet af  

 hver måned og senest den 15. i den følgende måned til toldvæsenet angive  

 mængden af de varer, hvoraf virksomheden skal betale afgift.
Angivelsen skal  

 være underskrevet af virksomhedens ansvarlige ledelse.
 Stk. 2.  De anmeldte virksomheder skal føre regnskab  

 over fremstillingen af afgiftspligtige varer, tilgangen af uberigtigede varer  

 og udleveringen af afgiftspligtige varer.
 Stk. 3.  Toldvæsenet fastsætter nærmere bestemmelser for  

 de anmeldte virksomheders regnskabsførelse.
§ 16.  Anmeldte virksomheder, der foruden de i henhold  

 til nærværende lov afgiftspligtige varer omsætter andre varer, skal føre  

 særligt regnskab for de afgiftspligtige varer.
De afgiftspligtige varer skal  

 oplagres og faktureres særskilt efter nærmere af Skatteministeriet fastsatte  

 regler.
§ 17.  De kontrollerende tjenestemænd har ret til at  

 foretage eftersyn i de i henhold til nærværende lov afgiftspligtige  

 virksomheder og af disses regnskaber m.v.
Virksomhederne og myndighederne  

 skal på begæring meddele enhver oplysning til brug for kontrollen med  

 afgifterne.
 Stk. 2.  Leverandører af materialer eller dele til  

 fremstilling af de i henhold til nærværende lov afgiftspligtige varer er  

 efter begæring af kontrolmyndigheden pligtige at meddele denne oplysninger om  

 leverancer til de i henhold til nærværende lov afgiftspligtige virksomheder.
Stk. 3.  Virksomheder, der forhandler afgiftspligtige  

 varer, er pligtige til efter begæring af kontrolmyndigheden at meddele denne  

 oplysninger om deres indkøb af sådanne varer.
De kontrollerende tjenestemænd  

 har ret til at foretage eftersyn af lagerbeholdninger og regnskaber m.v. hos  

 de nævnte virksomheder.
§ 18.  I tilfælde, hvor en virksomhed ikke fører de  

 påbudte regnskaber eller ikke fører dem på behørig måde, eller hvor den  

 angivne afgiftspligtige omsætning, udlevering m.v. efter kontrolmyndighedens  

 skøn ikke er overensstemmende med de faktiske forhold, kan kontrolmyndigheden  

 foretage en skønsmæssig ansættelse.
Det skyldige afgiftsbeløb forfalder til  

 betaling 14 dage efter påkrav.
Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 10 kr.
Stk. 2.  Virksomheden kan indbringe ansættelsen for det  

 efter § 37 i lov om almindelig omsætningsafgift (merværdiafgift) nedsatte  

 nævn.
Begæring om indbringelse for nævnet skal være fremsat over for  

 toldvæsenet senest 4 uger efter, at virksomheden er gjort bekendt med  

 ansættelsen.
§ 18 a.  (* 4) Skatteministeren kan fastsætte  

 bestemmelser om gebyr for erindringsskrivelser vedrørende betaling af afgifter m.v.
 § 19.  Det efter § 37 i lov om almindelig  

 omsætningsafgift (merværdiafgift) nedsatte nævn har den endelige  

 administrative afgørelse af:
 § 19 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 19.
Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse. (* 1) § 20.  Såremt skyldig afgift ikke betales senest 14  

 dage efter betalingsfristens udløb, bortfalder retten til at drive den  

 afgiftspligtige virksomhed, indtil det skyldige beløb er betalt.
 § 21.  Når indehaveren af en i henhold til nærværende  

 lov afgiftspligtig virksomhed dør, eller hans bo tages under  

 konkursbehandling, skal skifteretten uopholdelig give kontrolmyndigheden  

 meddelelse herom.
 Stk. 2.  For erlæggelse af afgift i henhold til  

 bestemmelserne i denne lov hæfter såvel virksomhedens ejer som dens bestyrer,  

 forpagter o.lign.
 § 22.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 22 a.  Skønnes en overtrædelse ikke at ville medføre  

 højere straf end bøde, kan skatteministeren eller den, ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 22 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
 § 23.  Det påhviler politiet at underrette  

 kontrolmyndigheden om de til dets kundskab kommende overtrædelser eller  

 omgåelser af denne lov samt på toldvæsenets begæring derom at yde bistand til  

 opklaringen heraf.
§ 24.  Af varer, der indføres til privat brug, svares  

 afgift i forbindelse med indførslen.
Afgiften afregnes efter reglerne i  

 toldlovens kapitel 8.
Stk. 2.  Ved indførsel af varer indrømmes afgiftsfrihed  

 i samme omfang og under tilsvarende betingelser som fastsat for afgiftsfrihed  

 efter merværdiafgiftslovens § 29, stk. 3 og 11. Der indrømmes endvidere  

 afgiftsfrihed for uddannelsesmæssigt, videnskabeligt eller kulturelt  

 materiale i samme omfang som fastsat for toldfrihed efter De europæiske  

 Fællesskabers bestemmelser herom.
Dette gælder også ved indførsel af varer,  

 der efter De europæiske Fællesskabers bestemmelser herom er i fri omsætning i  

 Fællesskabernes medlemslande.
 Stk. 3.  Skatteministeren er bemyndiget til, hvor ganske  

 særlige forhold gør sig gældende, at fritage for afgift i henhold til  

 nærværende lov.
 § 25.  Skatteministeren bemyndiges til at afholde de  

 med lovens gennemførelse forbundne udgifter.
 § 26.  Skatteministeriet bemyndiges til at fastsætte  

 de i øvrigt fornødne regler til gennemførelse af nærværende lov.
Overgangs- og ikrafttrædelsesbestemmelser § 27.  (Udeladt) § 28.  Skatteministeriet bemyndiges til at fastsætte  

 de i øvrigt nødvendige overgangsbestemmelser.
§ 29.  (Udeladt) § 30.  Denne lov, der ikke gælder for Færøerne og  

 Grønland, træder i kraft den 15. marts 1955.
Stk. 2.  (Udeladt) Skatteministeriet, den 14. oktober 1988 Anders Fogh Rasmussen / Jan Lyager Olsen (* 1) Lov nr. 925 af 19. december 1986 (indsættelse af § 19 a) trådte i  

 kraft den 1. januar 1987.
 (* 2) Lov nr. 927 af 19. december 1986 (ændret afgift af mindre  

 farvefjernsynsmodtagere) trådte i kraft den 19. december 1986.
 (* 3) Lov nr. 184 af 9. april 1987 (ophævelse af afgiften af støvsugere og  

 videokassettebånd) trådte i kraft den 11. april 1987.
 (* 4) Lov nr. 700 af 22. november 1988 (ændring af positionsnumre i § 11  

 og § 11 b, indsættelse af § 18 a samt ændring af henvisning til  

 retsplejeloven i § 22 a, stk. 4) trådte i kraft den 30. november 1988.
