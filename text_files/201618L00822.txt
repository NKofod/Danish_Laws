Ændringsforslag stillet den 3. maj 2017 Ændringsforslag til 3. behandling af Forslag til lov om ændring af udlændingeloven (Skærpelse af reglerne om tidsubegrænset opholdstilladelse) [af udlændinge- og integrationsministeren (Inger Støjberg)]:
Til § 2 Af Johanne Schmidt-Nielsen (EL), Josephine Fock (ALT), Sofie Carsten Nielsen (RV) og Holger K.
Nielsen (SF):
 1) Stk. 2 affattes således:
»Stk. 2. Loven finder ikke anvendelse for ansøgninger om tidsubegrænset opholdstilladelse, der indgives af udlændinge, som er indrejst og meddelt opholdstilladelse i Danmark inden den 1. januar 2016. For sådanne ansøgninger finder de hidtil gældende regler anvendelse.« [Personkreds omfattet af lovforslaget] Bemærkninger Til nr. 1 Ændringsforslaget indebærer, at de foreslåede nye regler om tidsubegrænset opholdstilladelse i lovforslaget alene finder anvendelse for ansøgninger om tidsubegrænset opholdstilladelse, der indgives af udlændinge, som er indrejst og meddelt opholdstilladelse i Danmark den 1. januar 2016 eller senere.
 De foreslåede nye regler om tidsubegrænset opholdstilladelse vil således ikke gælde for udlændinge, der er indrejst og meddelt opholdstilladelse før den 1. januar 2016. Endvidere vil de foreslåede nye regler ikke gælde for udlændinge, der er indrejst før den 1. januar 2016, men først er meddelt opholdstilladelse efter den 1. januar 2016.
