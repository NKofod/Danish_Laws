Skriftlig fremsættelse (28. januar 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

    

  

 ændring af lov om retsforholdet mellem  

 arbejdsgivere og funktionærer. (Brug af aktieoptioner m.v. i  

 ansættelsesforhold) (Lovforslag nr.
L 151).
 Forslagets formål er at  

 forbedre vilkårene for udbredelsen af købe- eller tegningsrettigheder til  

 aktier m.v., der tilbydes en funktionær som led i et ansættelsesforhold, samt  

 at fastsætte klare retsregler for brug af aftaler eller ordninger om købe-  

 eller  

 tegningsrettigheder til aktier m.v. i ansættelsesforhold.
 Med lovforslaget foreslås det, at funktionærlovens § 17 a  

 ændres, således at bestemmelsen fremover ikke gælder for aktieoptioner m.v.,  

 der  

 omfattes af lov om brug af køberet eller tegningsret til aktier m.v. i  

 ansættelsesforhold.
 Lovforslaget fremsættes parallelt med forslag til lov om  

 brug af køberet eller tegningsret til aktier m.v. i ansættelsesforhold.
 Forslaget forventes ikke at have nogen væsentlige økonomiske  

 eller administrative konsekvenser for erhvervslivet.
 Lovforslaget træder i kraft den 1. juli 2004. For ordninger  

 eller aftaler etableret før lovens ikrafttræden gælder loven for tildelinger  

 der sker efter lovens ikrafttræden.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
