 Idet man hoslagt tilbagesender de med Amtets Skrivelser af 18. Oktober  

 1938, 20. April, 25. April og 19. Juli 1939 hertil indsendte Regninger fra  

 Amtslægen i N. og Kredslægen i M. over Udgifter ved Foretagelse af  

 medicolegale Ligsyn m.v. skal man meddele, at Justitsministeriet med Amtet er  

 enigt i, at disse Udgifter, herunder Dagpenge og Befordringsudgifter til  

 Embedslægen, fra den 1. April 1938 vil være at afholde af Statskassen, jfr. §  

 3 i Lov Nr. 93 af 11. April 1916 om Udgifterne i Strafferetsplejen, saaledes  

 som denne er ændret ved § 2 i Lov Nr. 166 af 18. Maj 1937.
Det tilføjes efter derom stedfundet Brevveksling med Indenrigsministeriet  

 og Finansministeriet, at de i § 17 i Lov Nr. 87 af 21 April 1914 om  

 Embedslægevæsenets Ordning, jfr.
Lov Nr. 313 af 23. December 1925, omhandlede  

 Takster for Embedslægernes Dagpenge stadig er gældende, dog saaledes, at  

 Staten fra den 1. April 1938 at regne kan udbetale Dagpenge til Embedslægerne  

 med samme Beløb, som før denne Dato er blevet ydet af de respektive Kommuner.
