 Nævnet fandt, at bladet i artiklerne på en afbalanceret  

 måde havde redegjort for de involverede parters synspunkter, og at  

 klagerne fuldt ud var kommet til orde i forhold til de fremsatte  

 beskyldninger.
 Nævnet fandt derfor ikke grundlag for at udtale kritik af  

 bladet.
Kendelse fra Pressenævnet i sag nr.  

 87/2001 Fort Østerlund & Fort Østerlund Paint  

 Ball har ved advokat  Poul  Gudberg klaget til Pressenævnet over to  

 artikler bragt i Midtjyllands Avis den 24. august 2001, idet man mener, at  

 god presseskik er tilsidesat.
Af en artikel bragt på forsiden af 1. sektion med  

 overskriften "Kritik af Fort Østerlund" fremgik,  

 at "SILKEBORG:  Anne-Mette  Iversen, Hesteinternatetet  

 af 1999 i Bryrup, beskylder Fort Østerlund i Virklund for  

 misrøgt af heste.
Hun købte for nylig en pony på  

 stedet.
 Ponyen var ifølge formanden for internatet og en  

 tilknyttet dyrlæge i så dårlig stand, at den betegnes som  

 misrøgtet.
 Men Fort Østerlunds dyrlæge,  Hans  

  Schougaard, afviser at have set tegn på misrøgt på Fort  

 Østerlund og siger, at den pågældende hest var syg og  

 under behandling.
 En række tidligere ridelejrgæster bakker  

 henholdsvis den ene og den anden side op.
 Dyreinternatet har valgt ikke at indgive politianmeldelse,  

 fordi  Anne-Mette  Iversen har erfaring for, at det ikke hjælper.
 Derfor forsøger hun at få såvel  

 fødevareministeren som justitsministeren til at lave strammere  

 regler".
Af en artikel bragt på forsiden af 2. sektion med  

 overskriften "Fort Østerlund beskyldes for at vanrøgte  

 ponyer" fremgik det af en underrubrik, at " Anne-Mette  Iversen, formand for Hesteinternat af  

 1999, kritiserer dyrevelfærden på Fort  

 Østerlund." I artiklen hed det:
 "Formand for Hesteinternatet af 1999 i Bryrup,  

  Anne-Mette  Iversen, kritiserer de forhold, som Fort Østerlund byder  

 de heste, som stedet udlåner til børn på ridelejr.
 Anne-Mette  Iversen har således købt en pony  

 fra stedet, fordi hun mente, at den var så dårlig i stand, at den  

 burde væk.
 Hesten havde været brugt på ridelejre i  

 sommeren, var til salg med oplysningen om, at den "havde været  

 lidt forkølet".
 Hesten blev transporteret til det godkendte hesteinternat  

 Engholm ved Køge, hvor dyrlæge  Anders  Favrholdt konstaterede,  

 at ponyen var "tydeligt underernæret, havde en kraftig  

 øjenbetændelse i begge øjne, særdeles uplejede  

 hove, fyldt med lus, havde orm, en synlig kræftknude ved endetarmen og  

 var i for ringe stand til at blive vaccineret".
 Jeg blev tilbudt at prøve hesten, men den var for  

 tynd til at bære sadel, siger  Anne-Mette  Iversen.
Pengemaskiner Hesteinternatetet i Bryrup var blevet opfordret til at  

 tage ud at se på forholdene på Fort Østerlund af en  

 tidligere gæst på stedet.
På det tidspunkt var der ifølge  Anne-Mette  

  Iversen 10 ponyer tilbage, som ikke var blevet solgt efter sommerens  

 ridelejre.
Hun købte den ene.
 Hun fik af medindehaver  Trine  Kristensen at vide, at der  

 om foråret var indkøbt 65 ponyer.
 Ponyerne kan så købes af de børn, der  

 har redet på dem på sommerens ridelejr.
 - Det er en ren pengemaskine, hvor udgifterne  

 begrænses mest muligt, siger  Anne-Mette  Iversen.
Kan ikke stoppe Hesteinternatet har valgt ikke at indgive  

 politianmeldelse.
 - Det er vores erfaring, at sagerne bliver henlagt, fordi  

 loven og myndighederne ikke er skrappe nok overfor folk, der misrøgter  

 dyr, siger  Anne-Mette  Iversen.
 Hun arbejder derfor på at bearbejde såvel  

 fødevareminister  Ritt  Bjerregård og justitsminister  Frank  

  Jensen for at få dem til at stramme lovgivningen op.
Forældres ansvar Men det er ikke kun den juridiske vej, der  

 hjælper.
 Det er også vigtigt, at forældre ikke ukritisk  

 ser på, at deres børn kan have det sjovt, mens dyrene har det  

 skidt, siger  Anne-Mette  Iversen.
 Internatet har gjort en undtagelse ved at købe  

 hesten fra Fort Østerlund, men  Anne-Mette  Iversen fraråder, at  

 folk køber dyr af medlidenhed.
 - Hvis man køber en sølle hest på et  

 marked eller af en hestehandler, er der helt sikkert, at hestehandleren  

 går ud og køber tre nye, som han kan sælge - så man  

 er bare med til at holde pengemaksinen i gang, siger hun.
 I stedet bør man fotografere dyrene og få  

 navnet på de personer, som misrøgter dyrene, så det kan  

 komme frem i lyset.
 Alle større sager sender hesteinternatet videre til  

 myndighederne.
Ros og ris Anne-Mette  Iversen har fået en del breve, efter at  

 hesten var blevet vist i et tv-program.
 Een har blandt andet skrevet:
"Min datter deltog i uge 27 på ridelejr.
Jeg  

 kan kun sige, at ponyerne var i en udmærket foderstand den uge.
Men det  

 er korrekt, at hovene på hestene var meget lange, og at smeden for  

 længe siden burde have været der forbi.
Vi forhørte os i øvrigt også om det  

 ikke var forbudt at holde heste i pigtrådsindhegninger." Artiklen var ledsaget af et billede af en hest, hvortil  

 var knyttet følgende tekst:
"Hesteinternatet af 1999 i Bryrup har købt en  

 hest på Fort Østerlund, fordi formand  Anne-Mette  Iversen  

 syntes, at den var så sølle, at den ikke burde være der.  

 Hun mener, at forholdene på Fort Østerlund ikke er gode nok for  

 hestene, og at forældre burde stille større krav." I artiklen var endvidere indsat en faktabox med  

 udvalgte bestemmelserne i dyreværnsloven.
Af en anden artikel bragt på forsiden af 2. sektion  

 med overskriften "Fort Østerlund: Vanvittig  

 påstand" fremgik det af en underrubrik, at "Fort Østerlunds dyrlæge har aldrig set  

 tegn på vanrøgt." I artiklen hed det:
 "- Det er urimeligt, at nogen så ubegrundet  

 skal få lov til at rejse  en kritik, siger en meget vred og kortfattet  

  Glenn  Mogensen, der er medindehaver af Fort Østerlund.
 Han påpeger, at Fort Østerlund har drevet  

 ridelejr i 30 år, og at der aldrig har været tale om, at hestene  

 har været vanrøgtede.
 Dette støttes af dyrlæge  Hans  Schougaard,    

 som gennem en lang årrække har været dyrlæge for  

 Østerlund.
 - Vi skal indberette, hvis vi ser tegn på  

 vanrøgt, og det har aldrig været tilfældet her, siger  

  Hans  Schougaard.
Han har ikke selv tilset den hest, som  Anne-Marie  

  Iversen har købt fra Fort Østerlund.
Men det har hans  

 kolleger.
 - Det er rigtigt, at hesten var syg, og den var i  

 behandling for forkølelse, siger  Hans  Schougaard.
 At hesten derfor var meget tynd, undrer ikke  Hans  

  Schougaard.
 - En hest kan tabe 50 kilo på otte dage, hvis den er  

 syg, og det kan tage den måneder at tage det på igen, så  

 den kommer hurtigt til at se afpillet ud, siger han.
 Hans og kollegernes erfaring med Fort Østerlund,  

 er, at indehaverne bekymrer sig for hestenes velfærd.
 - Hvis ikke hestene var i orden, ville der vel også  

 være noget utilfredshed hos de børn, der skulle bruge hestene,  

 siger  Hans  Schougaard.
 Han mener i øvrigt ikke, at en enkelt hest i en  

 flok kan vanrøgtes - der skal være tale om generel dårlig  

 pleje af en hel flok - og han mener, at den pågældende pony var  

 syg.
 Glenn  Mogensen anerkender, at der skal gøres et  

 arbejde for at sikre dyrs velfærd, og han fortæller, at Fort  

 Østerlund er medlem af Dyrenes Beskyttelse og Dyrenes Værn.
 - Men det er forargeligt, at Dyreinternatet af 1999  

 køber en hest på falske forudsætninger - blot for at  

 udstille den som et eksempel på vanrøgt, siger han.
 Han anslår, at Fort Østerlund gennem de 30  

 år, stedet har holdt ridelejre, har haft omkring 10.000 heste gennem  

 systemet.
 Hestene købes ind til ridelejrene om foråret,  

 og kan så købes af de børn og unge, der har været  

 på lejr.
Klagerne har anført, at klagerne stedse har  

 behandlet sine heste på en god og samvittighedsfuld måde.
Det er  

 stærkt krænkende for klagerne, at de i det lokale dagblad bliver  

 udstillet, som om de skulle have vanrøgtet hestene.
Klagerne har videre anført, at de i forbindelse med  

 bladets behandling af sagen efter samtale med den journalist, der har skrevet  

 artiklen og inden artiklen blev bragt, anmodede journalisten om at komme  

 tilstede på klagernes adresse for selv at besigtige forholdene evt.  

 sammen med klagernes dyrlæge.
Dette ønskede  

 pågældende ikke.
Et sådant forarbejde er dybt kritisabelt  

 og i strid med god presseskik.
Klagerne har yderligere anført, at formen i de i  

 bladet bragte artikler den 24. august ikke fremtræder som  

 "læserbrevsagtige" indlæg, men som almindelige og  

 underbyggede artikler.
Bladet har udelukkende henholdt sig til de af  

  Anne-Mette  Iversen fremkomne oplysninger, uagtet de meget alvorlige  

 beskyldninger.
Det forhold, at  Anne-Mette  Iversen tillige har formået  

 at få "historien" bragt i TV-avisen ændrer ikke  

 på det forhold, at bladet burde have undersøgt oplysningerne  

 selvstændigt.
Bladet har anført, at  Anne-Mette  Iversens kritik  

 forekom bladet alvorlig og velunderbygget, og på den baggrund tog  

 bladet sagen op og kontaktede såvel  Glenn  Mogensen fra ridelejren som  

 dyrlæge  Hans  Schougaard, der er ridelejrens dyrlæge.
Begge  

 udtalte sig om sagen, og såvel angreb som svar blev bragt i samme dags  

 udgave af bladet.
Alle parter er således blevet hørt og er  

 kommet til orde, såvel i forsideartiklen som i hovedartiklen bragt  

 på Silkeborg-siderne.
Bladet har samtidig bemærket, at sagen  

 tidligere har været omtalt i TV-avisen den 10. august 2001. Her blev  

 ridelejren på Fort Østerlund dog ikke nævnt ved navn, men  

 den omtalte hvide pony blev fremvist på tv.
Bladet har videre anført, at det ikke var  

 formålstjenligt at opsøge ridelejren, da et besøg hverken  

 ville kunne be- eller afkræfte den konkrete anklage.
Den omtalte hest  

 var for længst blevet solgt, og det må formodes, at eventuelt  

 andre vanrøgtede dyr eller kritisable forhold i øvrigt ville  

 være blevet bortskaffet eller udbedret inden et planlagt besøg  

 af en journalist og en fotograf.
Der skal heller ikke lægges skjul  

 på, at  Glenn  Mogensens ordvalg og sprogbrug over for journalisten  

 ikke yderligere indbød til at aflægge ham et besøg.
 Bladet har endelig anført, at sagen ikke drejer sig  

 om læserbreve, men om de to artikler, der blev bragt den 24. august  

 2001. De til Pressenævnet fremsendte læserbreve fra den 31.  

 august og 6. september 2001 er udelukkende fremsendt som supplerende  

 oplysninger, således at nævnets medlemmer kan se, hvordan sagen  

 løbende har udviklet sig.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Ole Askvig.
 Pressenævnet udtaler:
Det fremgår af de vejledende presseetiske regler, at  

 oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad,  

 inden de bringes, først og fremmest ved forelæggelse for den  

 pågældende.
Det fremgår endvidere, at angreb og svar, hvor  

 det er rimeligt, bør bringes i sammenhæng og på samme  

 måde.
 Pressenævnet bemærker indledningsvis, at  

 artiklen med overskriften "Fort Østerlund beskyldes for at  

 vanrøgte ponyer" indgår i en redaktionel sammenhæng  

 med artiklen bragt nedenfor med overskriften "Fort Østerlund:  

 Vanvittig påstand".
 Nævnet finder, at bladet i forsideartiklerne i 1. og  

 2 sektion på en afbalanceret måde har redegjort for de  

 involverede parters synspunkter, og at klagerne fuldt ud er kommet til orde i  

 forhold til de fremsatte beskyldninger.
 Nævnet finder derfor ikke grundlag for at udtale  

 kritik af bladet.
 Afsagt den 31. oktober 2001.
