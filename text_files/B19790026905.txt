 I henhold til lov nr. 294 af 7. juni 1972 om naturgasforsyning har  

 handelsministeriet den 12. juni 1979 meddelt Dansk Olie & Naturgas A/ S  

 eneret til at indføre, forhandle, transportere og oplagre naturgas.
 Bevillingen gives på de i ovennævnte lov indeholdte betingelser og i  

 øvrigt på følgende vilkår:
§ 1.  Bevillingen giver eneret til indførsel,  

 forhandling, transport og oplagring af naturgas i kongeriget Danmark med  

 undtagelse af Færøerne og Grønland.
Se bilag 1 vedrørende definitioner til  

 denne bevilling.
 Stk. 2.  Bevillingen omfatter ikke lokaldistribution af  

 naturgas, idet dog bevillingshaveren kan foretage direkte leverancer til  

 store forbrugere, eventuelt via lokale distributionsselskabers ledningsnet  

 efter aftale med disse.
 § 2.  Bevillingen er gældende fra tidspunktet for dens  

 udstedelse og indtil den 8. juli år 2012.
 Stk. 2.  Tidligst 20 år og senest 15 år før udløbet af  

 bevillingen optages forhandling mellem handelsministeren og bevillingshaveren  

 om betaling af en afgift til staten for den resterende del af perioden.
 Stk. 3.  Senest 2 år før udløbet af bevillingen vil der  

 være at optage forhandlinger mellem handelsministeren og bevillingshaveren om  

 forlængelse af bevillingen.
 § 3.  Bevillingshaveren er undergivet de til enhver  

 tid gældende danske love, anordninger og bekendtgørelser samt umiddelbart  

 gældende regler i traktaten om det europæiske økonomiske fællesskab eller  

 regler, som er vedtaget af fællesskabets institutioner, og som er umiddelbart  

 gældende.
 Stk. 2.  Bevillingshaveren fritages ikke herved for at  

 indhente de i medfør heraf til enhver tid fornødne tilladelser.
 Stk. 3.  Handelsministeren kan efter eget skøn til  

 varetagelse af samfundsmæssige hensyn i tillæg til eksisterende regler  

 fastsætte generelle forskrifter om etablering og drift af transmissionsanlæg  

 for naturgas.
 § 4.  Bevillingshaverens vedtægter skal godkendes af  

 handelsministeren og må ikke ændres uden dennes samtykke.
 Stk. 2.  Vedtægterne for selskaber, der måtte blive  

 oprettet af bevillingshaveren - alene eller i fællesskab med andre - skal  

 godkendes af handelsministeren og må ikke ændres uden dennes samtykke.
 § 5.  Bevillingshaverens planer for etablering af  

 transmissionsanlæg for naturgas og for iværksættelse og opretholdelse af  

 naturgasforsyningen skal godkendes af handelsministeren, der ligeledes kan  

 fastsætte tidsfrister for planernes gennemførelse.
 Stk. 2.  Bevillingshaverens planer om iværksættelse af  

 anlægsarbejder i form af væsentlig ændring af bestående eller væsentlige  

 suppleringer med nye anlæg skal godkendes af handelsministeren.
 § 6.  Bevillingshaveren skal følge de af  

 handelsministeren givne påbud med henblik på sikring af en forsvarlig  

 udøvelse af forsyningsvirksomheden, herunder om etablering af samarbejde med  

 andre virksomheder inden for energiforsyningsområdet, om foranstaltninger til  

 imødegåelse af eventuelle forsyningssvigt og om forsyningspligt under  

 hensyntagen til foreliggende forsyningsmuligheder for naturgas.
 § 7.  Bevillingshaverens aftaler om transport af  

 naturgas for tredjemand skal godkendes af handelsministeren.
 Stk. 2.  Bevillingshaveren har i det omfang  

 handelsministeren bestemmer det pligt til at transportere naturgas for  

 tredjemand på kommercielle vilkår.
 § 8.  Bevillingshaverens virksomhed er underkastet det  

 i naturgasforsyningslovens § 3, stk. 1, nr. 6, foreskrevne tilsyn, som udøves  

 af det af handelsministeren beskikkede tilsyn.
Stk. 2.  Tilsynet kan påtale overtrædelser af  

 lovgivningen, bevillingen og tilladelser givet i medfør af denne samt  

 overtrædelser af de i medfør af § 3, stk. 3, fastsatte forskrifter og de i  

 medfør af § 6 givne påbud.
Tilsynet kan herunder give pålæg om udøvelse af  

 virksomheden og i alvorligere tilfælde om hel eller delvis standsning af  

 konkrete aktiviteter.
 Stk. 3.  Alle udgifter ved tilsynet refunderes staten af  

 bevillingshaveren.
 § 9.  Bevillingshaveren har pligt til at give  

 handelsministeren og tilsynet fuld adgang til alle oplysninger vedrørende  

 virksomheden, herunder ret til at få kopier af materiale.
 Stk. 2.  Handelsministeren kan fastsætte regler om  

 periodevis rapportering om virksomheden og kan pålægge bevillingshaveren at  

 tilvejebringe eller lade tilvejebringe sådanne oplysninger, som må anses for  

 nødvendige til bedømmelse af bevillingshaverens virksomhed.
 § 10.  Bevillingen kan ikke helt eller delvis, direkte  

 eller indirekte overdrages uden handelsministerens godkendelse.
 Stk. 2.  Bevillingen er undtaget fra retsforfølgning af  

 enhver art.
 § 11.  Til etablering af de for forsyningsvirksomheden  

 nødvendige transmissionsanlæg for naturgas kan handelsministeren, når  

 almenvellet kræver det, tillade, at der på bevillingshaverens begæring og på  

 dennes bekostning iværksættes ekspropriation vedrørende fast ejendom.
§ 12.  Bevillingshaveren har pligt til at føre  

 udførlige og fyldestgørende regnskaber, som alene omfatter bevillingshaverens  

 virksomhed, i henhold til bevillingen.
Handelsministeren kan give forskrifter  

 om regnskabernes specifikation og udformning.
Regnskabet skal attesteres af  

 den af generalforsamlingen valgte revision og indsendes til handelsministeren  

 senest 6 måneder efter udløbet af hvert regnskabsår.
 § 13.  Ved udøvelsen af alle virksomhedens funktioner  

 er bevillingshaveren forpligtet til at anvende danske varer og  

 tjenesteydelser, hvor sådanne er teknisk og økonomisk konkurrencedygtige.
 § 14.  Bevillingshaveren er pligtig at drive  

 virksomheden på en sådan måde, at den ikke frembyder fare for person eller  

 anden mands ejendom, eller for forurening eller skadelig indvirkning på  

 plante- og dyreliv.
 Stk. 2.  Alle anlæg og installationer skal være fuldt  

 forsvarligt indrettet og af anerkendt konstruktion samt holdes i god  

 vedligeholdelsesstand for på forsvarlig måde at sikre mod lækager,  

 ledningsbrud og lignende.
§ 15.  Bevillingshaveren kan tidligst opgive  

 bevillingen 15 år før udløbet af denne.
Opsigelse skal ske med mindst 18  

 måneders varsel.
 § 16.  Bevillingshaveren har ret til at forlange, at  

 de til handelsministeren eller tilsynet i medfør af bevillingens § 9 afgivne  

 oplysninger, som er af kommerciel værdi, betragtes som fortrolige, og at  

 intet heraf helt eller delvis offentliggøres i en periode på op til 5 år  

 efter aflevering.
Stk. 2.  Undtaget herfra er oplysninger til statens eget  

 brug.
Ved videregivelse af oplysninger skal disse behæftes med  

 fortrolighedsklausul.
 Stk. 3.  Staten har fuld dispositionsfrihed over  

 oplysningerne ved bevillingens opgivelse eller bortfald.
 § 17.  Med hensyn til fortabelse af bevillingen finder  

 bestemmelsen i § 4 i naturgasloven anvendelse.
Stk. 2.  Overskridelse af tidsfrister, tilsidesættelse  

 af vilkår eller pålæg medfører ikke straks bevillingens fortabelse, men  

 bevillingshaveren er pligtig inden en af ministeren fastsat frist at afhjælpe  

 forholdet.
Finder afhjælpning ikke sted, efter at der på ny er fremsat krav  

 herom med angivelse af en yderligere tidsfrist, fortabes bevillingen.
 § 18.  Ved bortfald, opgivelse eller udløb af  

 bevillingen har handelsministeren ret til helt eller delvis at overtage fast  

 ejendom, rørledninger og eventuelle yderligere installationer til bogført  

 værdi.
Stk. 2.  Handelsministeren kan dog i stedet forlange  

 samtlige anlæg eller en del af disse fjernet inden 24 måneder.
Har fjernelse  

 ikke fundet sted inden fristens udløb, er ministeren berettiget til at lade  

 fjernelse iværksætte for bevillingshaverens regning.
 Stk. 3.  I det omfang handelsministeren ikke forlanger  

 overtagelse eller fjernelse, er bevillingshaveren berettiget til at bortsælge  

 de faste anlæg på betingelser, der godkendes af handelsministeren.
§ 19.  Uenighed mellem ministeren og bevillingshaveren  

 vedrørende bevillingens § 17 og 18 afgøres endeligt af et voldgiftsnævn  

 bestående af 3 medlemmer, som skal have sit sæde i København.
Ved sin  

 afgørelse skal voldgiftsnævnet lægge dansk ret til grund.
Stk. 2.  Af voldgiftsnævnets 3 medlemmer vælger  

 ministeren og bevillingshaveren hvert et medlem, som i forening udpeger en  

 opmand, og ifald de ikke kan enes herom, udpeges opmanden af præsidenten for  

 Danmarks Højesteret.
Har en part ikke udpeget sit medlem af voldgiftsnævnet  

 inden 1 måned efter, at den anden part har udpeget sit medlem, er den anden  

 part berettiget til at udpege begge medlemmer.
Voldgiftsnævnet træffer sin  

 afgørelse ved stemmeflerhed.
Voldgiftsnævnet fastsætter selv nærmere regler  

 for sagens behandling og træffer bestemmelse om, hvem der skal afholde  

 omkostningerne ved voldgiften.
 Stk. 3.  Bortset fra uenighed omhandlet i stk. 1 afgøres  

 alle tvivlsspørgsmål vedrørende bevillingen endeligt af handelsministeren.
Handelsministeriet, den 18. juni 1979 Arne Christiansen /N.
A.
Gadegaard Bilag 1 Definitioner »Naturgas«:
En brændbar gas, som enten - og som har et indhold af metan, der ved 1 bar udgør mindst 75 volumen  

 pct. af gassens brændbare komponenter. - Endvidere antages begrebet  

 »naturgas« at omfatte enhver fysisk tilstand, hvori gassen kan  

 bringes ved f. eks. kompression eller køling.
 »Danmark«:
 Kongeriget Danmark med tilhørende søterritorium og sikkerhedszoner omkring  

 anlæg på sokkelområdet, jfr. kontinentalsokkellovens § 3, og eksklusive  

 Færøerne og Grønland med tilhørende søterritorier og sokkelområder.
 »Indførsel«:
 Tilførsel fra udlandet, fra Færøerne og Grønland med tilhørende  

 søterritorier og sokkelområder uanset om tilførsel sker ved løbende indførsel  

 gennem rørledning eller ved ladningsvis indførsel ad land-, sø- eller  

 luftvejen.
 »Forhandling«:
Ethvert salg, hvor levering finder sted i Danmark, bortset fra »Transport«:
Enhver form for transport af naturgas inden for bevillingsområdet bortset  

 fra »Oplagring«:
