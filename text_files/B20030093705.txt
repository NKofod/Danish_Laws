 Bekendtgørelse om arbejdsskadesikring af  

  

 uddannelsessøgende m.fl.
 I medfør af § 3, stk. 1, nr. 2, i lov nr. 422 af  

 10. juni 2003 om arbejdsskadesikring fastsættes:
§ 1.  

  

 Lov  

 om arbejdsskadesikring gælder for følgende grupper af uddannelsessøgende  

 eller  

 andre personer, der opholder sig på et uddannelsessted eller på en  

 arbejdsplads  

 som led i et uddannelses- eller praktikforløb m.v.:  

1) 1)  

 	  

    

 Deltagere i  

 arbejdsmarkedsuddannelser under ophold på en uddannelsesinstitution, når  

 deltageren ikke har en arbejdsgiver og skaden skyldes undervisning under  

 arbejdspladslignende forhold, jf. § 30 i lov om  

 arbejdsmarkedsuddannelser.
 2)  

 	  

    

 Elever i de  

 erhvervsgymnasiale uddannelser, hvis skaden skyldes undervisning under  

 arbejdspladslignende forhold, jf. § 22 i lov om de erhvervsgymnasiale  

 uddannelser til højere handelseksamen og højere teknisk eksamen.
 3)  

 	  

    

 Elever i  

 erhvervsuddannelser under skolepraktik eller skoleophold, som ikke er  

 omfattet  

 af en uddannelsesaftale, hvis skaden skyldes undervisning under  

 arbejdspladslignende forhold, jf. § 66, stk. 2, i lov om  

 erhvervsuddannelser.
 4)  

 	  

    

 Elever i  

 landbrugsuddannelser under skoleophold, som ikke er omfattet af en  

 uddannelsesaftale, hvis skaden skyldes undervisning under  

 arbejdspladslignende  

 forhold, jf. § 19, stk. 2, i lov om landbrugsuddannelser.
 5)  

 	  

    

 Elever under  

 skoleophold efter lov om erhvervsgrunduddannelser, hvis skaden skyldes  

 undervisning under arbejdspladslignende forhold, jf. § 9 i lov om  

 erhvervsgrunduddannelser.
 6)  

 	  

    

 Deltagere på  

 produktionsskoler, der udløser statstilskud efter lov om produktionsskoler,  

 eller for hvem skolen opkræver betaling efter lov om betaling for udgifter  

 til  

 uddannelse i forbindelse med aktivering m.m., som kommer til skade som følge  

 af  

 undervisning under arbejdspladslignende forhold, jf. § 19, stk. 1,  

 i  

 lov om produktionsskoler.
 7)  

 	  

    

 Elever efter lov om  

 erhvervsuddannelser og elever efter lov om landbrugsuddannelser, der modtager  

 løn under skoleophold, der er omfattet af en uddannelsesaftale.
 8)  

 	  

    

 Deltagere i tilbud om  

 vejledning og opkvalificering, jf. § 113 i lov om en aktiv  

 beskæftigelsesindsats.
 9)  

 	  

    

 Studerende, der som  

 led i en maritim uddannelse er på et skoleskib eller er på kurser, der  

 afvikles  

 under arbejdspladslignende forhold, jf. § 18 i lov om maritime  

 uddannelser.
 10)  

 	  

 Uddannelses- og erhvervsvejledningssøgende,  

 som deltager i praktisk erhvervsorientering m.v., der er omfattet af  

 bekendtgørelse om statens erstatningsordning for deltagere i praktisk  

 erhvervsorientering m.v.
 11)  

 	  

 Deltagere i tilbud om  

 virksomhedspraktik, jf. § 113 i lov om en aktiv beskæftigelses-indsats.
 12)  

 	  

 Uddannelsessøgende,  

 hvis uddannelse er godkendt som støtteberettiget efter lov om statens  

 uddannelsesstøtte eller er udbudt efter regler med hjemmel i lov om åben  

 uddannelse (erhvervsrettet voksenuddannelse) m.v. eller lov om erhvervsrettet  

 grunduddannelse og videregående uddannelse (videreuddannelsessystemet) for  

 voksne, der på en offentlig eller privat arbejdsplads, som led i en  

 erhvervsrettet uddannelse, deltager i praktik, hvori de pågældende skal  

 deltage  

 efter uddannelsesplanen, og som skolen eller uddannelsesinstitutionen  

 formidler  

 eller godkender inden for rammerne af uddannelsen.
 § 2.  

  

 Praktikværter/arbejdsgivere for de i § 1, nr. 7 og 12, samt for de i  

 noten  

 nævnte personer er sikringspligtige arbejdsgivere, jf. §§ 48 og 49 i lov  

 om arbejdsskadesikring.
 § 3.  

  

 Bekendtgørelsen træder i kraft den 1. januar 2004.
 Stk. 2.  

  

 Samtidig  

 ophæves bekendtgørelse nr. 40 af 18. januar 2001 om arbejdsskadesikring af  

 uddannelsessøgende m.fl.
 Stk. 3.  

  

 Bekendtgørelse nr. 40 af 18. januar 2001 finder fortsat anvendelse på  

 ulykker,  

 kortvarige skadelige påvirkninger og pludselige løfteskader, der er indtrådt  

 før 1. januar 2004, og erhvervssygdomme, der er anmeldt før 1. januar 2004.
Beskæftigelsesministeriet, den 26. november  

 2003 Claus Hjort Frederiksen /Ole Pontoppidan 1)  

 De i § 1 nævnte personer er dog allerede omfattet af lov om  

 arbejdsskadesikring  

 under praktik, hvis de ved skadens indtræden erstatter anden arbejdskraft  

 eller  

 på anden måde bidrager til virksomhedens produktion i et ikke uvæsentligt  

 omfang.
Dette gælder dog ikke for personer nævnt i nr. 11, da denne ordning  

 har  

 forrang i forhold til lov om arbejdsskadesikring.
