 I medfør af § 82, stk. 5, og § 118, stk. 5, i færdselsloven, jf.  

 lovbekendtgørelsenr. 765 af 16. november 1990, som senest ændret ved lov nr.  

 386 af 20. maj 1992, fastsættes:
§ 1.  Førere af køretøjer, der udfører international  

 transport af farligt gods ad vej, skal opfylde de uddannelseskrav, som følger  

 af ADR-konventionen, jf.
Justitsministeriets bekendtgørelse nr. 162 af 26.  

 april 1985 om international transport af farligt gods ad vej.
§ 2.  Herudover skal førere af køretøjer, der udfører  

 transport som nævnt i § 1, samt førere af køretøjer, som udfører national  

 transport af farligt gods ad vej, jf.
Justitsministeriets bekendtgørelse nr.  

 2 af 2. januar 1985, være i besiddelse af erhvervsuddannelsesbevis  

 (»farligt gods bevis«), såfremt transporten er omfattet af reglerne  

 i stk. 2-5.
Stk. 2.  Kravet om erhvervsuddannelsesbevis finder  

 anvendelse på førere, der transporterer farligt gods ad vej med køretøjer,  

 hvis tilladte højeste vægt er på over 3,5 tons, og som transporterer sådant  

 gods i mængder, der er større end de grænser, der er fastsat i RAND nr. 10011  

 i ADR-konventionen.
For eksplosive stoffer og genstande er køretøjerne dog  

 omfattet uanset deres tilladte højeste vægt.
 Stk. 3.  Kravet om erhvervsuddannelsesbevis finder  

 endvidere anvendelse på førere af tankvogne eller transporterende enheder,  

 der medfører tanke eller tankcontainere med en kapacitet på over 3000 liter,  

 når disse køretøjer eller transportenheder udfører transport af farligt gods.
 Stk. 4.  Herudover skal førere af tankvogne eller  

 transporterende enheder, der medfører tanke eller tankcontainere, og hvis  

 højest tilladte vægt er på over 3,5 tons, være i besiddelse af et  

 erhvervsuddannelsesbevis, når disse køretøjer eller transportenheder udfører  

 transport af farligt gods.
 Stk. 5.  Endelig skal førere af tankvogne og  

 transportenheder som nævnt i stk. 3 og 4 være i besiddelse af et  

 erhvervsuddannelsesbevis, når disse køretøjer eller transportenheder  

 tilbagelægger en vejstrækning, efter at det farlige gods er læsset af, uden  

 at tankene eller tankcontainerne er blevet renset, herunder eventuelt  

 afgasset.
§ 3.  Erhvervsuddannelsesbeviset kan udstedes til  

 førere, som har gennemgået et teoretisk kursus med efterfølgende eksamen.
I  

 kurset skal indgå praktiske øvelser.
Kursus og eksamen godkendes af Statens  

 Brandinspektion.
Uddannelsen skal mindst omfatte emnerne i bilag 1. Det skal  

 i beviset bekræftes, at indehaveren med et tilfredsstillende resultat har  

 fulgt en passende uddannelse i transport af farligt gods.
 § 4.  Statens Brandinspektion kan udstede et  

 foreløbigt erhvervsuddannelsesbevis til førere, som ikke har fulgt kursus og  

 aflagt eksamen som nævnt i § 3, såfremt disse førere fremlægger bevis for, at  

 de har udøvet virksomhed som førere af køretøjer, der transporterer farligt  

 gods, i de sidste 5 år forud for denne bekendtgørelses ikrafttræden.  

 Anmodning om udstedelse af et foreløbigt erhvervsuddannelsesbevis skal  

 fremsættes første gang inden for de 6 måneder, der går forud for  

 bekendtgørelsens ikrafttræden.
 Stk. 2.  Ved beregningen af 5 års-perioden efter stk. 1  

 tages der ikke hensyn til ferier, sæsonbestemte afbrydelser i virksomheden og  

 andre afbrydelser af arbejdet, såfremt afbrydelserne ikke overstiger 6  

 måneder inden for en periode af 12 måneder eller i alt 18 måneder.
 Stk. 3.  Det i stk. 1 nævnte erhvervsuddannelsesbevis er  

 kun gyldigt for transporter, der udføres i Danmark, og udløber den 31.  

 december 1996. Det foreløbige erhvervsuddannelsesbevis skal påføres »i  

 henhold til artikel 4, stk. 2, i direktiv 89/684/EØF, kun gyldigt for  

 transport i Danmark«.
 § 5.  Et erhvervsuddannelsesbevis udstedt i medfør af  

 § 3 er gyldigt i 5 år.
Stk. 2.  Bevisets gyldighedsperiode kan af Statens  

 Brandinspektion forlænges for 5 år ad gangen, når bevisets indehaver § 6.  Statens Brandinspektion fastsætter nærmere  

 regler om udstedelse og fornyelse m.v. af erhvervsuddannelsesbevis.
Statens  

 Brandinspektion kan i den forbindelse bemyndige uddannelsesinstitutioner m.v.  

 til på nærmere angivne vilkår at udstede og forny erhvervsuddannelsesbeviser.
§ 7.  Erhvervsuddannelsesbeviser, som er udstedt af de  

 kompetente myndigheder i en anden EF-medlemsstat, anerkendes ved transport af  

 farligt gods ad vej i Danmark.
Dog anerkendes ikke foreløbige  

 erhvervsuddannelsesbeviser som nævnt i § 4.
 § 8.  Reglerne om erhvervsuddannelsesbeviser finder  

 ikke anvendelse på køretøjer, som tilhører en anden EF-medlemsstats væbnede  

 styrker, eller for hvilke disse væbnede styrker bærer ansvaret.
Kontrol og straf § 9.  Erhvervsuddannelsesbeviset eller det i medfør af  

 § 4, stk. 1, udstedte foreløbige erhvervsuddannelsesbevis skal medbringes  

 under kørslen og på forlangende forevises politiet.
 § 10.  Politiet kan standse et køretøj, der udfører  

 kørsel omfattet af reglerne i Justitsministeriets bekendtgørelse nr. 162 af  

 26. april 1985 om international transport af farligt gods ad vej eller  

 Justitsministeriets bekendtgørelse nr. 2 af 2. januar 1985 om national  

 vejtransport af farligt gods med henblik på at kontrollere, om forskrifterne  

 om uddannelse af førere er overholdt.
 § 11.  Overtrædelse af bekendtgørelsens § 1, § 2 og §  

 9 straffes med bøde, medmindre højere straf er forskyldt efter anden  

 lovgivning.
Overgangsbestemmelser § 12.  Erhvervsuddannelsesbeviser for tanktransport,  

 der er udstedt i medfør af Justitsministeriets bekendtgørelse nr. 162 af 26.  

 april 1985 om international transport af farligt gods ad vej og § 19 i  

 Justitsministeriets bekendtgørelse nr. 2 af 2. januar 1985 om national  

 vejtransport af farligt gods, før denne bekendtgørelses ikrafttræden bevarer  

 deres gyldighed indtil udløbet af gyldighedssperioden, dog maksimalt 5 år.
Ikrafttræden § 13.  Bekendtgørelsen træder i kraft den 1. juli  

 1992.
 Stk. 2.  § 2, stk. 2, 1. pkt., og § 2, stk. 4 og 5,  

 træder dog først i kraft den 1. januar 1995.
Justitsministeriet, den 24. juni 1992 Hans Engell / Henrik Waaben Bilag 1 De kundskaber, der skal tages i betragtning ved udstedelse af  

 erhvervsuddannelsesbeviser, skal mindst omfatte følgende emner:
 De kundskaber, som førere af køretøjer, der transporterer gods i kolli,  

 skal være i besiddelse af, for at uddannelsesbeviset kan udstedes, skal  

 endvidere omfatte:
 De kundskaber, som førere af køretøjer, der transporterer gods i tanke  

 skal være i besiddelse af, for at uddannelsesbeviset kan udstedes, skal  

 endvidere omfatte:
 (* 1) Bekendtgørelsen indeholder bestemmelser, der gennemfører Rådets  

 direktiv nr. 89/684/EØF, EF-tidende 1989 L 398, s. 33.
