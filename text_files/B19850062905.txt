 I henhold til § 11 a, § 11 c, stk. 2, § 11 e og § 13 a i lov om  

 Arbejdsgivernes Elevrefusion, jfr. lovbekendtgørelse nr. 578 af 26. oktober  

 1982, som ændret ved lov nr. 248 af 23. maj 1984 og lov nr. 586 af 19.  

 december 1985, samt med fornøden tilslutning fra arbejdsministeriet og  

 fornøden forelæggelse for erhvervsuddannelsesrådet fastsættes:
Bekendtgørelsens område § 1.  Bekendtgørelsen omfatter tilskud til indgåelse  

 af uddannelsesaftaler for lærlinge efter lov om lærlingeforhold og for elever  

 efter lov om erhvervsfaglige grunduddannelser.
 Stk. 2.  Bekendtgørelsen omfatter endvidere tilskud til  

 indgåelse af uddannelsesaftaler for elever i følgende uddannelser:
Apoteksassistent Farveriassistent Klinikassistent for tandlæger på skoler tilknyttet tandlægehøjskolerne i  

 København og Århus Konfektionsassistent Køkkenleder Laborant Landmand Levnedsmiddelassistent Maskinist (maskinmesteraspirant) via den 1-årige værkstedsskole Teknisk assistent Teknisk tegner Tekstilassistent Trikotageassistent Tilskudsbetingelser § 2.  Der ydes tilskud til virksomheder, som  

 opretholder eller forøger deres samlede antal lære- og praktikpladser  

 (uddannelsespladser), når de i dette kapitel anførte betingelser er opfyldt,  

 jfr. dog § 3.
 Stk. 2.  Til virksomheder, der i løbet af et kalenderår  

 opretter een eller flere uddannelsespladser og herved får et antal pladser,  

 der svarer til det beregnede gennemsnit af det antal pladser, virksomheden  

 har haft i de forudgående 2 år, jfr. § 7, stk. 1, ydes der eet tilskud.
 Stk. 3.  Til virksomheder, der har besat et antal  

 uddannelsespladser, der er mindst lige så stort som det beregnede gennemsnit,  

 jfr. § 7, stk. 1, ydes der et tilskud for hver plads, der oprettes ud over  

 det antal pladser, der er besat.
 § 3.  Der ydes ikke tilskud for ansættelse af en  

 lærling eller elev, der har afsluttet en af nedenstående ungdomsuddannelser:
Audiologiassistent Edb-assistent 2. dels efg-uddannelse, der ikke er adgangsgivende til  

 den uddannelse, uddannelsesaftalen angår Højere forberedelseseksamen Højere handelseksamen Højere teknisk eksamen Lærlingeuddannelse Plejehjemsassistent Radiotelegrafist Skibskok Skipperskoleuddannelse Studentereksamen samt de uddannelser, der er nævnt i § 1, stk.2.
 Stk. 2.  Undervisningsministeren kan bestemme, at  

 tilskud udelukkes, hvis lærlingen eller eleven har afsluttet en uddannelse,  

 der kan sidestilles med de i stk. 1 nævnte uddannelser.
 Stk. 3.  Undervisningsministeren kan bestemme, at der  

 til uddannelsesaftaler med lærlinge og elever, der allerede har afsluttet en  

 uddannelse som nævnt i stk. 1, kan ydes tilskud, hvis uddannelsesaftalen  

 vedrører en uddannelse, der kan betragtes som en videreuddannelse i forhold  

 til den afsluttede uddannelse.
 § 4.  Uddannelsesaftalen for de i § 1, stk. 1, nævnte  

 uddannelsessøgende skal være indgået i overensstemmelse med reglerne herom og  

 må ikke være ophævet inden for prøvetiden.
 § 5.  Uddannelsesaftalen omfattende praktikopholdet  

 for de i § 1, stk. 2, nævnte uddannelser skal være indgået i overensstemmelse  

 med reglerne i stk. 2-4 og må ikke være ophævet inden for de første 6 måneder  

 af praktikforholdet.
Stk. 2.  Uddannelsesaftalen, der indgås ved anvendelse  

 af en formular, der er godkendt af Direktoratet for erhvervsuddannelserne,  

 underskrives af eleven og praktikvirksomheden.
Er eleven ved aftalens  

 indgåelse undergivet forældremyndighed, skal aftalen tillige underskrives af  

 forældremyndighedens indehaver.
 Stk. 3.  Aftalen, der normalt skal underskrives senest  

 ved ansættelsesforholdets begyndelse, skal angive elevens og virksomhedens  

 navn og adresse samt CPR-nr., henholdsvis SE-nr., uddannelsens art,  

 praktikperiodens varighed, oplysning om, at praktikopholdets indhold er i  

 overensstemmelse med de fastsatte uddannelsesregler for den pågældende  

 uddannelse samt bestemmelser om løn og andre ansættelsesvilkår.
 Stk. 4.  Direktoratet for erhvervsuddannelserne kan  

 efter indhentet udtalelse fra erhvervsuddannelsesrådet fastsætte nærmere  

 retningslinier, hvorefter uddannelsesaftalerne skal forsynes med påtegning  

 til attestation af, at praktikopholdet er led i en nærmere angivet  

 uddannelse, som er omtalt i § 1, stk. 2.
 § 6.  En virksomhed skal for at opnå tilskud være  

 eller i forbindelse med antagelsen af lærlingen eller eleven blive  

 bidragspligtig til Arbejdsgivernes Elevrefusion.
Stk. 2.  Der kan normalt ikke ydes tilskud til en  

 virksomhed, der modtager offentligt tilskud fra anden side for det samme  

 ansættelsesforhold i praktikperioden, bortset fra supplerende tilskud efter §  

 42 i lov om social bistand.
Direktoratet for erhvervsuddannelserne kan  

 fastsætte nærmere regler herom.
§ 7.  En virksomheds gennemsnit af uddannelsespladser  

 beregnes på grundlag af antallet af pladser for de i § 1 nævnte  

 uddannelsessøgende i et tidsrum af 2 år regnet tilbage fra den 1. i den  

 måned, hvori det uddannelsesforhold, hvortil der søges tilskud, begynder.
For  

 dette tidsrum opgøres for hver uddannelsesaftale antallet af måneder, hvori  

 den har været gældende.
Antallet af måneder for hver uddannelsesplads  

 sammenlægges og divideres med 24. Eventuelle brøker på 1/2 eller derover  

 forhøjes til nærmeste hele tal.
Andre brøker bortkastes.
 Stk. 2.  Har en virksomhed inden for et  

 arbejdsmarkedsnævns område flere afdelinger, filialer el. lign., der ikke  

 selvstændigt kan antage lærlinge eller elever, beregnes gennemsnittet på  

 grundlag af virksomhedens samlede antal uddannelsespladser i området.  

 Tvivlsspørgsmål om virksomhedsbegrebet afgøres efter et samlet skøn på  

 grundlag af reglerne i arbejdsministeriets bekendtgørelse nr. 74 af 4. marts  

 1977 om virksomhedsbegreb og om opgørelse af antal lønmodtagere i forbindelse  

 med foretagelse af afskedigelser af større omfang.
 § 8.  Er det aftalt i den uddannelsesaftale, som  

 danner grundlag for tildeling af tilskud, at elevens uddannelse skal foregå i  

 flere virksomheder, fordeles tilskuddet mellem virksomhederne efter  

 varigheden af praktikopholdene i de enkelte virksomheder.
 Stk. 2.  Hver virksomhed skal opfylde  

 tilskudsbetingelserne efter §§ 2-7 for at få del i det samlede tilskud.  

 Såfremt en virksomhed ikke opfylder betingelserne, nedsættes det samlede  

 tilskud forholdsmæssigt.
§ 9.  Hvor et uddannelsesforhold efter § 1, stk. 1,  

 afbrydes inden uddannelsens afslutning, og den resterende del af uddannelsen  

 fortsættes efter ny aftale med en anden virksomhed, er denne virksomhed  

 berettiget til tilskud, såfremt betingelserne i §§ 2-4 og §§ 6-7 er opfyldt.  

 Størrelsen af tilskuddet afgøres efter §§ 10 og 11 på grundlag af varigheden  

 af den resterende del af praktikopholdet.
Hvis varigheden af den resterende  

 del af praktikopholdet er under 3 måneder, udgør tilskuddet dog 4.500 kr.
 Stk. 2.  Hvor et uddannelsesforhold efter § 1, stk. 2,  

 afbrydes inden uddannelsens afslutning, ydes forholdsmæssigt tilskud efter  

 reglerne i § 8.
Tilskuddets størrelse og tidspunkt for  

 udbetalingen § 10.  Tilskuddet fastsættes til 15.000 kr. for en  

 plads ved uddannelser, hvor praktikopholdenes samlede varighed udgør mere end  

 1 1/2 år, og 9.000 kr. for andre pladser.
Skoleophold medregnes ikke ved  

 beregning af praktikopholdenes samlede varighed.
 Stk. 2.  Opnår en virksomhed ret til tilskud efter § 2,  

 stk. 2, ved at oprette flere pladser, udgør tilskuddet 15.000 kr., hvis blot  

 een af uddannelsespladserne opfylder betingelserne for tilskud af denne  

 størrelse.
Stk. 3.  Opnår en virksomhed ret til tilskud både efter  

 § 2, stk. 2 og 3, ved på samme tid at oprette flere uddannelsespladser af  

 varighed over 1 1/2 år og på 1 1/2 år og derunder, beregnes tilskud ved, at  

 een plads af varighed på mere end 1 1/2 år henføres til gruppen af pladser,  

 der medgår til opretholdelse af gennemsnittet.
Derefter henføres til denne  

 gruppe så mange pladser af kortere varighed, som gruppen kan rumme.
 Stk. 4.  Pladser, hvortil tilskud ikke kan ydes efter §  

 3 eller § 6, stk. 2, medregnes i videst muligt omfang til den del af  

 virksomhedens pladser, der uden tilskud efter § 2, stk. 2, medgår inden  

 opretholdelse af gennemsnit, den følgende medgår til opretholdelse af  

 gennemsnit.
 § 11.  Tilskuddets størrelse forhøjes dog til 30.000  

 kr. for en plads ved uddannelser, hvor praktikopholdenes samlede varighed  

 udgør mere end 1 1/2 år, og 18.000 kr. for andre pladser, når virksomheden:
1. ansætter ledige over 25 år, der har ret til en  

 uddannelsesydelse efter § 9 i lov om arbejdstilbud til ledige, 2. i de forudgående 5 år før ansættelse af eleven  

 eller lærlingen ikke har beskæftiget elever eller lærlinge og virksomheden  

 har bestået i denne periode eller 3. ansætter kvindelige efg-elever eller lærlinge inden  

 for jern- og metalområdet.
 Stk. 2.  De i § 10, stk. 2-4, omtalte regler finder  

 tilsvarende anvendelse, herunder når der samtidig antages elever efter stk. 1  

 og § 10.
 § 12.  Til de i §1, stk. 1, omtalte uddannelser  

 forfalder tilskuddet efter § 10 til udbetaling 6 måneder efter  

 ansættelsesforholdets begyndelse, dog tidligst ved prøvetidens udløb og  

 senest ved uddannelsens ophør.
 Stk. 2.  Til de i § 1, stk. 2, omtalte uddannelser  

 forfalder tilskuddet efter § 10 til udbetaling, når praktikforholdet ophører.
 § 13.  Til de i § 1, stk. 1, omtalte uddannelser  

 udbetales tilskud efter § 11 på 30.000 kr. i rater:
 Tilskud på 18.000 kr. udbetales på een gang.
 Stk. 2.  Tilskuddet efter stk. 1 på 18.000 kr. og 1.  

 rate af tilskuddet på 30.000 kr. forfalder til udbetaling, når  

 uddannelsesaftalen eller lærekontrakten er godkendt eller registreret af  

 arbejdsformidlingskontoret, dog tidligst ved prøvetidens udløb.
 Stk. 3.  2. rate af tilskuddet efter stk. 1 på 30.000  

 kr. forfalder til udbetaling 9 måneder efter ansættelsesforholdets  

 begyndelse. 3. rate forfalder til udbetaling, når den uddannelse, der er  

 omfattet af aftalen, er gennemført.
Stk. 4.  Er tilskud efter stk. 1 ydet til kombinerede  

 uddannelsesaftaler, jfr. § 8, forfalder tilskudsbeløb på 18.000 kr. eller  

 derunder til udbetaling, når den uddannelsessøgende tiltræder pladsen, dog  

 tidligst når prøvetiden er udløbet.
Overstiger tilskudsbeløbet 18.000 kr.,  

 forfalder det overskydende beløb til udbetaling, når uddannelsesaftalen er  

 opfyldt.
 Stk. 5.  Til de i § 1, stk. 2, omtalte uddannelser  

 forfalder tilskuddet efter § 11 til udbetaling, når praktikforholdet ophører.
 § 14.  De i §§ 12-13 nævnte rater og tilskud udbetales  

 normalt senest den 10. i måneden efter forfaldsdatoen.
Nedsættelse og tilbagebetaling af  

 tilskuddet § 15.  Såfremt en uddannelsesaftale eller lærekontrakt  

 ophører, inden den er udløbet, og inden tilskuddet er helt udbetalt, vil den  

 resterende del af tilskuddet ikke blive udbetalt af Arbejdsgivernes  

 Elevrefusion.
Til uddannelsesaftaler efter § 1, stk. 2, udbetales dog en  

 forholdsmæssig del, hvis praktiktiden i virksomheden har varet mindst 6  

 måneder.
 § 16.  Såfremt virksomheden efter det tidspunkt, da et  

 tilskud er opnået, men inden tilskuddet helt eller delvis er udbetalt,  

 undlader at genbesætte uddannelsespladser, der udløber i det pågældende  

 tidsrum, og antallet af uddannelsespladser herved nedsættes til under  

 gennemsnittet, kan Direktoratet for erhvervsuddannelserne, efter indstilling  

 af arbejdsformidlingskontoret, træffe bestemmelse om, at ikke-udbetalte dele  

 af tilskuddet helt eller delvis bortfalder.
 § 17.  Har den, der oppebærer tilskud, givet urigtige  

 oplysninger om forhold, der har betydning for tilskud, eller undladt at  

 meddele oplysninger om ændringer heri, jfr. § 19, kan Direktoratet for  

 erhvervsuddannelserne efter indstilling af arbejdsformidlingskontoret  

 bestemme, at tilskud bortfalder helt eller delvist, og at Arbejdsgivernes  

 Elevrefusion skal kræve udbetalt tilskud tilbagebetalt.
 Stk. 2.  Arbejdsgivernes Elevrefusion kan, når særlige  

 omstændigheder taler derfor, give henstand med indbetaling af beløbet i stk.  

 1 eller eftergive dette.
Tilskudsordningens administration § 18.  Tilskudsordningen administreres af  

 arbejdsformidlingen.
§ 19.  Ansøgning om tilskud indsendes til det  

 arbejdsformidlingskontor, i hvis område uddannelsesstedet er beliggende.  

 Ansøgning indgives på en blanket, der fås hos arbejdsformidlingen.
Er de på  

 blanketten meddelte oplysninger utilstrækkelige, skal virksomheden på  

 begæring give de yderligere oplysninger, der er nødvendige for afgørelsen af,  

 om virksomheden er berettiget til tilskud.
Sker der ændringer i virksomhedens  

 forhold, der har betydning for retten til tilskud, har virksomheden pligt til  

 straks at underrette arbejdsformidlingskontoret herom.
 § 20.  På grundlag af ansøgningen og eventuelle  

 yderligere oplysninger afgør arbejdsformidlingskontoret, om virksomheden er  

 berettiget til tilskud samt tilskuddets størrelse, og underretter  

 virksomheden om afgørelsen.
§ 21.  Er virksomheden berettiget til tilskud, giver  

 arbejdsformidlingskontoret meddelelse herom til Arbejdsgivernes Elevrefusion.  

 I meddelelsen gives oplysning om tilskuddets størrelse, om udbetaling af  

 tilskuddet finder sted på een gang eller i rater og om forfaldstidspunktet  

 eller forfaldstidspunkterne.
Sker der, inden tilskud er helt udbetalt,  

 ændringer af betydning for tilskudsudbetalingen, underretter  

 arbejdsformidlingskontoret Arbejdsgivernes Elevrefusion herom.
 § 22.  Arbejdsgivernes Elevrefusion anviser  

 tilskudsbeløbet til virksomheden.
 § 23.  Arbejdsdirektøren fastsætter nærmere regler for  

 tilskudsordningens administration, i det omfang reglerne vedrører  

 tilskudsudbetalingen og kontrolforanstaltninger i forbindelse hermed efter  

 forhandling med Arbejdsgivernes Elevrefusion.
Klageregler § 24.  Afgørelser efter denne bekendtgørelse, bortset  

 fra afgørelser efter § 7, stk. 2, og § 16 og § 17 træffes af vedkommende  

 arbejdsformidlingskontor, hvis afgørelse kan påklages til Direktoratet for  

 erhvervsuddannelserne.
Direktoratets afgørelse kan ikke indbringes for anden  

 administrativ myndighed.
 Stk. 2.  Afgørelser efter § 7, stk. 2, træffes af  

 arbejdsmarkedsnævnet, hvis afgørelse kan påklages til landsarbejdsnævnet.  

 Landsarbejdsnævnets afgørelse kan ikke indbringes for anden administrativ  

 myndighed.
 Stk. 3.  Afgørelser, truffet af Direktoratet for  

 erhvervsuddannelserne i henhold til § 16 og § 17, kan ikke indbringes for  

 anden administrativ myndighed.
 Ikrafttræden m.v.
 § 25.  Bekendtgørelsen træder i kraft den 1. januar  

 1986 og har virkning for lærekontrakter og uddannelsesaftaler, der indgås i  

 perioden fra den 1 januar 1986 til den 31. december 1987. § 11, stk. 1, nr.  

 3, finder dog kun anvendelse på lærekontrakter og uddannelsesaftaler, der  

 indgås i perioden fra den 1. januar 1986 til den 31. december 1986.
 Stk. 2.  Ansøgning om tilskud skal være modtaget af  

 arbejdsformidlingen inden den 1. april 1988.
