Tillægsbetænkning afgivet af  

 Socialudvalget den 4. maj 2000 Tillægsbetænkning over Forslag til lov om ændring af lov om  

 social service (Merudgiftsydelse, godkendelse af private botilbud for  

 voksne, revision af støtte- og kontaktpersonordningen og revision af reglerne om  

 særlige personlige hjælpemidler) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i to møder og  

 har herunder stillet spørgsmål til socialministeren, som denne  

 har besvaret skriftligt.
 Et af udvalgets spørgsmål til  

 socialministeren og dennes svar herpå er på foranledning af  

 Kristeligt Folkepartis medlem af udvalget optrykt som bilag til  

 tillægsbetænkningen.
 Endvidere har udvalget modtaget en skriftlig henvendelse fra Jørn  

 Dalmer, Harreskovhus.
 Der er af socialministeren stillet ændringsforslag,  

 hvorom henvises til de ledsagende bemærkninger.
 Herefter indstiller udvalget lovforslaget til  

vedtagelse med de af socialministeren stillede  

 ændringsforslag.
Ændringsforslag Af	socialministeren, tiltrådt af udvalget:
Til § 1 1) Efter nr. 1 indsættes som nyt nummer:
» » 2) Efter nr. 4 indsættes som nye numre:
» 03.	I § 97, stk. 4, indsættes efter 3. pkt. som nyt  

 punktum:
» Bemærkninger Til nr. 1 og 2 Økonomiske konsekvenser Ændringsforslag nr. 1 antages ikke at medføre  

 yderligere merudgifter. Ændringsforslag nr. 2 vil medføre  

 kommunale merudgifter af en endnu ikke fastlagt størrelsesorden.
 De økonomiske konsekvenser af  

 ændringsforslaget er ikke forhandlet med de kommunale parter.
Ad nr. 1 Den gældende bestemmelse giver hjemmel til, at hele  

 familien eller enkelte af dens medlemmer sammen med barnet eller den unge kan  

 få ophold uden for hjemmet.
Der stilles efter bestemmelsen ikke krav  

 om, hvor et sådant døgnophold kan foregå.
Formålet med ændringsforslaget er at sikre, at  

 de steder, hvor der kan etableres døgnophold efter § 40, stk. 2, nr.  

 4, er omfattet af offentlig godkendelse og tilsyn.
Der vil hermed i  

 højere grad kunne foretages en samlet forudgående vurdering af  

 og løbende tilsyn med tilbudets indhold og organisering.
Der henvises  

 i øvrigt til de generelle bemærkninger til lovforslaget.
Med ændringsforslaget afgrænses mulighederne  

 for at etablere døgnophold til steder, der er godkendt.
Forslaget kan  

 teknisk set sammenlignes med den ændring af reglerne om etablering af  

 aflastningsophold (§ 40, stk. 2, nr. 5), der blev gennemført i  

 forbindelse med indførelsen af serviceloven.
Hvor der tidligere ikke  

 var regler for, hvor et aflastningsophold for et barn eller en ung kunne  

 foregå, blev det med serviceloven afgrænset til plejefamilier,  

 døgninstitutioner og andre godkendte opholdssteder.
Det er ikke hensigten med forslaget i øvrigt at  

 indskrænke fleksibiliteten i valget af steder for døgnophold for  

 familier.
Der er således mulighed for at vælge mellem meget  

 forskellige tilbud med henblik på en hensigtsmæssig indsats i  

 forhold til den enkelte families problemer.
 Døgnophold vil efter bestemmelsen kunne  

 foregå i plejefamilier, der skal være godkendt som generelt  

 egnede af den stedlige kommune, jf. § 49, stk. 1, på et opholdssted  

 godkendt som generelt egnet af den stedlige amtskommune efter § 49, stk. 2,  

 en døgninstitution, jf. § 51 eller et botilbud godkendt efter reglerne  

 for godkendelse af botilbud i § 94 a.
Ad nr. 2 Under udvalgsbehandlingen af lovforslaget har der vist sig  

 flertal for at lade »særligt indrettede  

 kørestole, som brugeren er nødt til at benytte i hovedparten af  

 dagens timer «, omfatte af reglerne om frit  

 leverandørvalg i servicelovens § 97, stk. 4, 3. pkt.
 En ansøger, der findes berettiget til en  

 sådan kørestol, vil herefter frit kunne vælge at  

 købe kørestolen hos en leverandør efter eget valg.  

 Såfremt den valgte kørestol er dyrere end den kørestol,  

 kommunen kunne anvise, må brugeren selv betale differencen.
Kørestole, som ofte er ret kostbare  

 hjælpemidler, udleveres som udlån og indgår i kommunens  

 genbrugsordninger.
Dette gælder også for kørestole, der  

 efter dette lovforslag, som særlige personlige hjælpemidler,  

 anskaffes af brugeren med kommunal støtte.
Der vil blive fastsat  

 regler for, hvordan der skal forholdes med brugerens eventuelle  

 egenbetaling.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
Bilag 1 Et af udvalgets spørgsmål til socialministeren  

 og dennes svar herpå Spørgsmål 32:
» Svar:
 Amtskommunen skal - som i alle andre sager - i forbindelse  

 med sin vurdering af det enkelte opholdssted oplyse sagen i det omfang, det  

 er nødvendigt for at kunne træffe afgørelse i sagen.
 Baggrunden for netop at vælge amtskommunen som  

 godkendelsesmyndighed har været, at amtskommunen må antages at  

 råde over fornøden ekspertise i relation til  

 spørgsmålet, om et bestemt opholdssted kan leve op til den  

 opgave, som opholdsstedet ønsker at løse.
 Lovforslaget indeholder ikke et krav til den godkendende  

 amtskommune om at høre repræsentanter fra brugerside i  

 forbindelse med en ansøgning om godkendelse, men det vil være  

 naturligt at inddrage evt. erfaringer fra brugerside.
