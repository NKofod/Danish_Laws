(Til samtlige vurderingsråd, kommunalbestyrelser og  

 amtskatteinspektorater) 1. For hver uafhængig vurdering foretaget i henhold  

 til § 4 og §4A i lov om vurdering af landets faste ejendomme, jfr.  

 lovbekendtgørelse nr. 362 af 7. juli 1981, tilkommer der vurderingsformanden  

 og hver af vurderingsmændene et vederlag, som udgør 100 kr. i grundbeløb.
 2. For vurdering af ejendomme i henhold til  

 vurderingslovens § 4 og § 4A, der er udstykket fra samme hovedejendom og som  

 ikke tidligere har været selvstændigt vurderet, tilkommer der  

 vurderingsformanden og hver af vurderingsmændene et vederlag, som udgør 150  

 kr. i grundbeløb for de første 2 udstykninger og et vederlag, som udgør 25  

 kr. i grundbeløb for hver følgende udstykning fra hovedejendommen.
 3. Til de pkt. 1 og pkt. 2 nævnte grundbeløb ydes der  

 taktreguleringstillæg, efter de for tjenestemænd gældende regler.
 4. Hvor vurderingssummen for den vurderede ejendom  

 overstiger 2,5 mill. kr., eller hvor vurderingsforretningen for en ejendom  

 varer mere end en dag fastsættes vederlaget af ministeren for skatter og  

 afgifter.
 5. For vurdering foretaget til brug for afløsning af  

 jordrenteforpligtelser gælder samme regler for vederlæggelsen som for  

 vurderinger efter vurderingslovens § 4.
 6. De hidtil ydede vederlag for vurderinger foretaget  

 i henhold til § 5 i lov om ejendomsskyld til staten afskaffes.
 7. De hidtil ydede vederlag for vurderinger foretaget  

 i henhold til kapitel IV i lov om beskatning til kommunerne af faste  

 ejendomme afskaffes.
 8. I det omfang arbejdet udføres af stedfortrædere  

 sker aflønningen efter samme regler som vurderingsformænd henholdsvis  

 vurderingsmænd.
 9. Disse regler har virkning fra 1. januar 1982.
10. Der skal således pr. 1. januar 1982 for hver  

 vurdering foretaget i henhold til § 4 og § 4A i lov om vurdering af landets  

 faste ejendomme udbetales vurderingsformanden og hver af vurderingsmændene et  

 vederlag på 100 kr. i grundbeløb plus taktreguleringstillæg på 22,42 pct.  

 eller 22,42 kr., ialt 122,42 kr. for vurdering af ejendomme, der er udstykket  

 fra samme hovedejendom og som ikke tidligere har været selvstændigt vurderet,  

 udgør grundbeløbet 150 kr. for de første 2 udstykninger og 25,00 kr. for hver  

 yderligere udstykning fra hovedejendommen.
Hertil kommer  

 taktreguleringstillæg på henholdsvis 33,63 kr. og 5,61 kr., dvs. i alt 183,63  

 kr. for de første to udstykninger og 30,61 kr. for hver yderligere udstykning  

 fra hovedejendommen.
