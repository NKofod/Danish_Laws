En kommune havde pålagt grundejerne langs sidevejene til en  

 adgangsbegrænset stamvej vejbidrag til stamvejen.
Ministeriet fandt, at  

 bestemmelsen i vejbidragslovens § 6, stk. 2, ikke kan anvendes til at udvide  

 kredsen af bidragspligtige grundejere.
Kun ejere af ejendomme grænsende til  

 stamvejen kunne pålægges bidrag.
I fortsættelse af tidligere brevveksling vedrørende klage fra adv.
A over  

 byrådets kendelse om bidrag til vejarbejder på den offentlige vej S-vej, skal  

 man anmode byrådet om en fornyet udtalelse over sagen.
Samtidig skal man oplyse, at såfremt vejbidraget pålignes i henhold til  

 vejbidragslovens bestemmelser, kan udgifterne kun pålignes ejerne af de  

 tilgrænsende ejendomme samt ejere af ejendomme ved eventuelle korte blinde  

 sideveje til vejen, jfr. lovens §§ 3 og 5, stk. 2. Vejbidragslovens § 6, stk.  

 2, giver således ikke, som anført af advokat A, hjemmel til at påligne andre  

 end nævnte lodsejere bidrag til det omhandlede arbejde.
Denne bestemmelse er  

 alene en undtagelsesbestemmelse i relation til bestemmelsen i § 6, stk. 1, om  

 begrænsning i bidragspligten ved adgangsbegrænsede veje og kan således ikke  

 tages til indtægt for en udvidelse af den kreds af lodsejere, der efter  

 lovens almindelige bestemmelser kan pålignes bidrag til arbejder på  

 offentlige veje.
 Offentliggjort i VEJLOVE udgivet af DAFOLO.
