I henhold til § 24, stk. 2, i lov nr. 397 af 10. juni 1987 om sundhedsvæsenets centralstyrelse, fastsættes følgende:
 § 1.  Bekendtgørelsen finder anvendelse for ydelser  

 til indland.
 Stk. 2.  Ved ydelser forstås undersøgelser m.v. af  

 prøver samt udlevering af præparater.
 § 2.  Undersøgelser m.m. foretages for læger,  

 tandlæger, dyrlæger, sygehuse og lignende.
 Stk. 2.  Udlevering af præparater sker til læger,  

 tandlæger, dyrlæger, apoteker, sygehuse og lignende.
 § 3.  Betaling for ydelser påhviler rekvirenterne,  

 medmindre der af instituttet er truffet aftale om særlig betalingsordning,  

 f.eks. med den offentlige sygesikrings forhandlingsudvalg.
 § 4.  Prisen for ydelser er de til enhver tid gældende  

 i henhold til Statens Seruminstituts produktkatalog.
 Stk. 2.  Prisen for ydelser kan dog fastsættes ved  

 individuelle aftaler mellem instituttet og rekvirenterne.
 Stk. 3.  Prisen for ydelser, som ikke er anført i  

 Statens Seruminstituts produktkatalog, kan fastsættes ved midlertidige  

 priser.
 Stk. 4.  Prisen for præparater indkøbt fra udlandet  

 fastsættes af instituttet i det enkelte tilfælde.
 Stk. 5.  Instituttet kan i nødvendigt omfang give  

 ydelser for nedsat betaling eller gratis:
 § 5.  Bekendtgørelsen træder i kraft den 1. januar  

 1991.
 Stk. 2.  Bekendtgørelse nr. 811 af 15. december 1989 om  

 præparater og undersøgelser m.m. ved Statens Seruminstitut ophæves.
