 Cirkulære om modtagelse af tilskud og gaver m.v.
 Vedrørende tilskud og gaver m.v. (donationer), der ydes  

 fra privat side, og hvortil bevilling ikke forefindes på finanslov,  

 fastsættes  

 efter forhandling med Rigsrevisionen følgende bestemmelser for modtagelse af  

 donationer:
§ 1.  

  

 Tilbud fra private donatorer om ydelse af pengetilskud på 125.000 kr. og  

 derover eller af gaver af en tilsvarende værdi skal gennem de  

 bevillingsforvaltende myndigheder (d.v.s myndigheder og institutioner m.fl.  

 med  

 selvstændig hovedkonto på finansloven) forelægges Forsvarsministeriet til  

 godkendelse.
Ministeriets godkendelse vil endvidere være nødvendig, når der  

 til  

 modtagelsen af donationen er knyttet særlige betingelser, samt hvor  

 donationen  

 eller den for kontant tilskud tilsigtede anskaffelse vil kunne medføre ikke  

 ubetydelige driftsudgifter for staten.
 I øvrige tilfælde vil tilbud om donationer kunne accepteres  

 af de bevillingsforvaltende myndigheder.
§ 2.  

  

 Enkeltpersoner eller myndigheder under Forsvarsministeriet eller disses  

 samarbejdsudvalg o.lign. må ikke rette henvendelse til leverandører af varer  

 og/eller tjenesteydelser om ydelse af tilskud og gaver m.v.
Til tilskud og  

 gaver henregnes også indtægter ved salg af annoncer i publikationer mv., der  

 udgives af en myndighed under Forsvarsministeriet.
 § 3.  

  

 Donationer forvaltes i overensstemmelse med Finansministeriets bekendtgørelse  

 nr. 188 af 18. marts 2001 om statens regnskabsvæsen m.v., § 51,  

 Økonomistyrelsens vejledning om udarbejdelse af regnskabsinstrukser af 21.  

 juni  

 2001 samt de i Statens Kontoplan angivne retningslinier om forvaltning og  

 kontering af ikke-statslige aktiver og passiver.
 § 4.  

  

 Kundgørelse for Forsvaret B.5-1 af 1/6 1997 ophæves.
