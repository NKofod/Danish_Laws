 1. Ifølge § 9, stk. 5, i ligningsloven skal  

 godtgørelser, der udbetales af arbejdsgiveren for udgifter, lønmodtageren  

 påføres som følge af arbejdet, medregnes ved indkomstopgørelsen.
 Dette gælder dog ikke godtgørelse for rejse- og befordringsudgifter,  

 såfremt godtgørelsen ikke overstiger satser, der fastsættes af ligningsrådet.  

 Godtgørelsen anses i så fald for skattefri.
 2. Ligningsrådet har om udbetaling af skattefri  

 godtgørelse fastsat følgende regler:
 2.1. Befordring:
 Kørselsgodtgørelse for benyttelse af egen bil til erhvervsmæssig kørsel  

 (dvs. kørsel omfattet af ligningslovens § 9 B) er skattefri, hvis den ikke  

 overstiger følgende beløb.
 - Kørsel indtil 12.000 km/årligt kr. 1,89 pr. km.
 - kørsel udover 12.000 km/årligt kr. 1,07 pr. km.
 Det er en forudsætning herfor, at arbejdsgiveren fører kontorl med  

 antallet af kørte kilometer.
 12.000 km-grænsen gælder kun for den enkelte arbejdsgiver.
 Faste månedlige eller årlige kørselsgodtgørelser medregnes ved  

 indkomstopgørelsen.
 2.2. Ophold og fortæring:
 2.2.1. Danmark:
 2.2.1.1. Rejse uden overnatning.
 En rejse, hvor der ikke foreligger overnatning, anses for at foreligge,  

 når:
 Rejsen har en varighed af mindst 5 timer og strækker sig ud over 8 km fra  

 arbejdsstedet.
 Rejsen foreligger ikke, når den ansatte har mere end et fast arbejdssted,  

 og normalt heller ikke, når udearbejdet beslaglægger mere end 50 procent af  

 arbejdstiden.
 Der kan udbetales skattefri godtgørelse med følgende beløb:
 8,10 kr. pr. påbegyndt time.
 2.2.1.2. Rejse med overnatning.
 Der kan udbetales skattefri godtgørelse med følgende beløb:
 Logi: Dokumenteret udgift eller 125 kr. pr. døgn.
 Fortæring: 180 kr. pr. døgn og 8,10 kr. pr. påbegyndt time for  

 tilsluttende rejsedag.
 Hvor arbejdsgiveren yder fri kost, kan der udbetales 44 kr. pr. døgn for  

 andre merudgifter på rejsen end merudgifter til ophold og fortæring.
 Ved udstationering ud over 28 dage nedsættes de anførte godtgørelsesbeløb  

 med 1/3.
 2.2.1.3. Til de i SD-cirkulære 1985-42 omtalte skatteydere kan der i  

 stedet for ovennævnte satser udbetales skattefri godtgørelse svarende til  

 fradragssatserne ifølge cirkulæret.
 2.2.2. Udlandet.
 Der kan udbetales skattefri godtgørelse i overensstemmelse med statens  

 satser for rejser i udlandet.
 For så vidt der i henhold til ligningsrådets anvisninger eller specielle  

 regler for 1986 har været ydet godtgørelse med højere beløb end statens  

 takster, kan der ydes skattefri godtgørelse med disse højere beløb.
 3. Generelle bemærkninger:
 Såfremt godtgørelse udbetales med højere belø end hvad der kan godkendes  

 efter det foran anførte, anses hele beløbet som personlig indkomst, og  

 fradrag efter satserne for godtgørelse foretages i den skattepligtige  

 indkomst.
 Hvor betingelserne for skattefri godtgørelse er opfyldt, men udbetaling er  

 sket med lavere beløb end de oven for under 2 nævnte satser, - herunder de i  

 cirkulære 1985-42 nævnte - kan differencen mellem satserne og den faktisk  

 modtagne godtgørelse fradrages i den skattepligtige indkomst.
Hvor betingelserne for skattefri godtgørelse ikke er opfyldt, men fradrag  

 uden dokumentation kunne ske efter ligningsrådets anvisninger for 1986, kan  

 der for indkomståret 1987 foretages fradrag i den skattepligtige indkomst med  

 de for 1986 gældende satser.
Var fradraget for 1986 fastsat til en procentdel  

 af et godtgørelsesbeløb, som f.eks. ved visse udepenge, er fradragsbeløbet  

 for 1987 det samme i kroner og øre som for 1986, uanset om  

 godtgørelsesbeløbet senere er forhøjet.
