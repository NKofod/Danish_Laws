En mangeårig ledende medarbejder tegnede aktier i et datterselskab,  

 hvorved sambeskatningen med moderselskabet ophørte.
Aktietegningen skete for  

 at sikre medarbejderens tilknytning til selskabet.
Efter at selskabet i nogle  

 år konstaterede større tab, overtog moderselskabet helejerskabet og ansøgte  

 om genetablering af sambeskatning med henblik på at udnytte eventuelle  

 underskud.
 Ligningsrådet fandt, efter en samlet vurdering af sagens  

 omstændigheder, at ophøret og genetableringen af sambeskatningen var  

 forretningsmæssigt begrundet, hvorfor tilladelse til fornyet sambeskatning  

 blev givet.
 En revisor ansøgte på vegne af et moderselskab og dets helejede  

 datterselskab om tilladelse til genetablering af sambeskatning, der havde  

 været afbrudt i 8 år.
Sambeskatningen var ophørt som følge af, at en mangeårig ledende  

 medarbejder tegnede aktier i datterselskabet svarende til 25% af  

 aktiekapitalen.
Aktietegningen skete for at sikre medarbejderens tilknytning  

 til selskabet.
 Efter at selskabet i nogle år konstaterede store tab, som indebar, at  

 egenkapitalen blev negativ med ca. kr. 700.000, overvejede man at tilføre  

 yderligere kapital fra selskabets ejere.
 Da det ikke var muligt for den ledende medarbejder at indskyde yderligere  

 kapital enedes man om, at han skulle sælge sin aktiepost for 1 kr. til  

 moderselskabet.
Ansøgningen om genetableringen af sambeskatningen var begrundet i ønsket  

 om at opnå muligheden for at udnytte eventuelle underskud efter etablering af  

 sambeskatning inden for koncernen, idet udviklingen på de forskellige  

 forretningsområder, som de enkelte selskaber arbejder indenfor, kan være  

 forskellige.
Desuden blev det anført, at det var mest praktisk, at samtlige  

 selskaber i koncernen indgik i sambeskatningen.
 Ligningsrådet fandt, efter en samlet vurdering af sagens omstændigheder,  

 at ophøret og genetableringen af sambeskatningen var forretningsmæssigt  

 begrundet, hvorfor tilladelse til fornyet sambeskatningen blev givet.
