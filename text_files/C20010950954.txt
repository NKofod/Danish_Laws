Meddelelse om køretøjers  

 indretning og udstyr mv. nr. 1793  

 Afprøvning af tunge køretøjers bremsepræstation  

 ved syn Afprøvning af tunge køretøjers  

 bremsepræstation ved syn Ved syn hos Statens Bilinspektion anvendes en metode til  

 afprøvning af trykluft-mekaniske bremser, baseret på  

 afprøvning i bremseprøvestand og fremregning til  

 præstation ved tilladt totalvægt.
Fremgangsmåden anvendes  

 også for køretøj med blokeringsfri bremser og elektronisk  

 bremsekraftfordeling.
Afprøvningen foretages altid for  

 påhængs-/sættevogn O3/O4  og i  

 øvrigt, når Bilinspektionen efter en konkret vurdering  

 skønner det påkrævet, herunder især for  

 køretøj, hvis nummerplader er blevet inddraget i forbindelse  

 med § 77-kontrol.
Forhøjet tryk i fødeledning I Detailforskrifter for Køretøjer 2001 er  

 det mindste tryk i fødeledningen hævet fra 6,5 til 7,0 bar i  

 overensstemmelse med EF-direktivet om bremser.
Færdselsstyrelsen har  

 valgt, at det ændrede tryk også skal anvendes for allerede  

 registrerede køretøjer, der er godkendt til synsfri  

 sammenkobling.
Derudover kan de ændrede tryk anvendes for vogntog i  

 fast kombination efter ejerens ønske.
Dette betyder, at der kan anvendes et højere tryk i  

 fødeledningen ved bedømmelse af et  

 påhængskøretøjs bremsepræstation, men det  

 betyder også, at lastbilens laveste fødetryk til  

 påhængskøretøjet skal være mindst 7,0 bar.
I  

 ganske få tilfælde kan det betyde, at trykket skal justeres  

 op.
 Det bemærkes, at kravet til bilens største  

 styreledningstryk fremover er mindst 6,5 bar ved fortsat godkendelse til  

 synsfri sammenkobling, jf. nyt pkt. 5.01.310 (5), uanset dato for 1.  

 registrering.
 Den således nødvendige opjustering af styre-  

 eller fødetrykket (og det dermed eventuelt forøgede  

 arbejdstryk) tillades, uden at der søges ny typegodkendelse (herunder  

 godkendelseserklæring) for hverken biler eller  

 påhængskøretøjer. Ændringen skal heller ikke  

 anmeldes til syn, men vil i nødvendigt omfang blive kontrolleret ved  

 fremtidige periodesyn.
Afprøvning hos Statens Bilinspektion Ved syn hos Statens Bilinspektion anvendes følgende  

 afprøvning af bremsepræstation på køretøjer  

 med trykluft-mekaniske bremser:
 1.
I bremseprøvestanden måles for alle aksler  

 største sammenhørende værdier af membrantryk og  

 bremsekræfter uden hjulblokade.
Afprøvning af bremser med  

 elektronisk styring, "EBS", med hensyn til sammenhæng mellem  

 bælgtryk og membrantryk kan nødvendiggøre, at systemet  

 efter fabrikantens anvisninger skal bringes i "testtilstand" for at kunne  

 få pålidelig aflæsning af sammenhæng mellem  

 membrantryk og bremsekræfter.
Det kan eventuelt ske ved midlertidig  

 afbrydelse af EBS-funktionen.
 2.
 Bremsepræstationen ved tilladt totalvægt  

 beregnes ud fra målingerne på følgende måde:
a) For hvert hjul beregnes bremsekraften ved fuldt udstyret  

 tryk ved lineær ekstrapolation:
i Der antages at være et "spildtryk" på 0,3 bar  

 for såvel skive- som tromlebremser uanset konstruktion, hvilket vil  

 sige, at de første 0,3 bar antages alene at benyttes til overvindelse  

 af returfjedre, friktion m.v.
i Hvis der ved målingen af bremsekraft lige før  

 hjulblokade ikke er opnået et membrantryk på mindst 2,5 bar,  

 anses den målte, største bremsekraft alligevel som værende  

 målt ved 2,5 bar.
b) Påhængs-/sættevogn,  

 typegodkendelse udstedt efter 1. april 2001 Som fuldt udstyret tryk anvendes det bremsetryk, der i  

 typegodkendelsen (eller evt. i et typegodkendelsestillæg udstedt efter  

 denne dato) er angivet for den enkelte aksel under "Bremsekraft pr.  

 hjul".
c) Påhængs-/sættevogn,  

 typegodkendelse udstedt før 1. april 2001 Såfremt der for en aksel er indskudt en  

 trykbegrænsningsventil med et angivet trykmaksimum, skal det angivne  

 begrænsertryk anvendes som fuldt udstyret bremsetryk for den  

 pågældende aksel (det vil sige uden nedennævnte  

 tillæg på 0,2 eller 0,6 bar).
For andre aksler skal som fuldt udstyret bremsetryk  

 anvendes det bremsetryk, der er angivet for den enkelte aksel under  

 "Bremsekraft pr. hjul", med tillæg af enten i 0,2 bar, såfremt laveste arbejdstryk er angivet til  

 6,5 bar, eller af i 0,6 bar, såfremt laveste arbejdstryk er angivet til  

 6,1 bar (aktuelt ved udstedelsesdato før 1. april 1993).
d) Bil Typegodkendelsens oplysninger om arbejdstryk/beholdertryk  

 samt oplysninger om eventuelle ventiler benyttes til at finde det fuldt  

 udstyrede bremsetryk.
For bil er trykangivelsen under "Bremsekraft pr. hjul"  

 ikke nødvendigvis sammenhørende med det fuldt udstyrede  

 bremsetryk.
Normalt anvendes det typegodkendte laveste arbejdstryk som  

 fuldt udstyret bremsetryk.
Der er følgende undtagelser:
i Såfremt der for en aksel er indskudt en  

 trykbegrænsningsventil med et angivet trykmaksimum, skal det angivne  

 begrænsertryk anvendes som fuldt udstyret bremsetryk for den  

 pågældende aksel (uanset nedenstående).
i Typegodkendelsens ALB-skema kan angive, at det  

 største udgangstryk til bilens baghjul (og eventuelt forhjul via  

 reguleringsventil) er mindre end indgangstrykket i ALB-ventilen.
Beregningen  

 foretages i så fald med den samme absolutte reduktion af laveste  

 arbejdstryk som den angivne trykforskel gennem ALB-ventilen (eller gennem den  

 ALB-styrede reguleringsventil), selv om trykforskellen eventuelt er angivet  

 ved et lavere indgangstryk end det laveste arbejdstryk.
 Eksempel: ALB-skemaet angiver for højeste  

bagakseltryk i skemaet, at bagakslens ALB-ventil fra et  

 indgangstryk på 7,0 bar reducerer trykket til bagakslen til 6,5  

 bar (trykforskel 0,5 bar), og ALB-ventilen reducerer samtidigt via en  

 reduktionsventil "reguleringsventil til 1. aksel" trykket til  

 forakslen til 6,3 bar (trykforskel 0,7 bar).
 Typegodkendelsen angiver laveste arbejdstryk til 8,4 bar.
 Som fuldt udstyret tryk til bagakslen anvendes i  

 så fald 8,4 bar - 0,5 bar = 7,9 bar (hvor 0,5 bar er den angivne  

 forskel mellem ind- og udstyret tryk i ALB-ventilen).
 Som fuldt udstyret tryk til forakslen anvendes 8,4  

 bar - 0,7 bar = 7,7 bar (hvor 0,7 bar er den angivne forskel mellem ind- og  

 udstyret tryk i reduktionsventilen).
e) De beregnede bremsekræfter for hvert hjul adderes og  

 ganges med en faktor 0,9, fordi en bremseprøvestand på grund af  

 den lave hastighed giver for store bremsekræfter.
f) Bremsepræstation (i m/s² eller i %) udregnes ud fra  

 den korrigerede samlede bremsekraft og den tilladte  

 totalvægt/akseltryk.
For køretøjer med ALB-ventil og  

 nedsat tilladt totalvægt anvendes dog typegodkendt  

 totalvægt/akseltryk.
g) Det udregnede resultatet skal ved normal afrunding  

 benyttes med to betydende cifre sådan, at en udregnet værdi  

 på f.eks. 4,95 m/s² benyttes som 5,0 m/s², og en udregnet værdi  

 på f.eks. 44,4 % benyttes som 44 %.
 3.
Godkendelseskriteriet for bremsepræstation er  

 kravene i Detailforskrifter for Køretøjer, afhængig af  

 køretøjsart og 1. registreringsdato.
Minimumskravene til  

 deceleration skal være opfyldt.
 Bremsekraftfordelingen må ikke medføre  

 mærkbar stabilitetsforringelse under prøvekørselen  

 (omstilling), eller skønnes at ville medføre dette i  

 ubelæsset tilstand (genfremstilling).
 4.
 Er et køretøj ikke forsynet med  

 prøvetilslutninger for måling af membrantryk, forlanges  

 omstilling, hvor køretøjet enten er forsynet med de  

 nødvendige prøvetilslutninger eller fremstilles med  

 tilnærmelsesvis fuldt læs (vejeseddel medbringes) med henblik  

 på afprøvning ved hjælp af skrivende  

 decelerationsmåler.
 5.
 Fremstilleren kan, såfremt der ved  

 afprøvningen på én eller flere aksler ikke kunne  

 opnås et membrantryk på mindst 2,5 bar, forlange adgang til  

 omstilling, hvor køretøjet er tilstrækkeligt  

 belæsset til, at et membrantryk på 2,5 bar kan opnås.
 6.
Fremstilleren kan i øvrigt forlange, at  

 køretøjet afprøves ved hjælp af skrivende  

 decelerationsmåler.
Dette kan ske, enten inden  

 bremseafprøvningen påbegyndes eller i forbindelse med  

 omstilling.
Køretøjet skal da være tilnærmelsesvis  

 fuldt læsset (vejeseddel medbringes).
Afprøvning på landevej 7.
 Ved afprøvning på vej med benyttelse af  

 skrivende decelerationsmåler (herunder også ved § 77-kontrol)  

 gælder følgende praktiske forudsætninger:
i Påhængs-/sættevogns beholdertryk kan  

 være op til 8,5 bar under afprøvningen, men under  

 decelerationsmålingen skal i styreledningen udstyres det lavest mulige  

 tryk, der med sikkerhed overstiger 6,5 bar.
i På bil skal beholdertrykket (i beholderen med det  

 laveste tryk) bringes på niveauet for laveste beholdertryk/arbejdstryk,  

 mens bilen holder stille, umiddelbart før den accelereres op forud for  

 bremsemålingen.
 Dette afgøres ud fra visningen på bilens  

 eventuelle egen trykmåler eller ud fra kompressorens hørbare  

 igangsætning af beholderfyldning efter et antal bremseaktiveringer.
 Hvis det ikke er muligt på ovennævnte  

 måder at fastslå, at niveauet for laveste  

 beholdertryk/arbejdstryk er opnået, foretages bremsemålingen uden  

 reduktion af beholdertrykket.
 Meddelelsen træder i kraft den 1. oktober 2001.
 Meddelelsen erstatter Meddelelse nr. 1674 af 2. marts  

 1995, som tidligere er ophævet i forbindelse med optagelse i Vejledning  

 for Statens Bilinspektion.
Færdselsstyrelsen, den 21. september  

 2001 Ib Rasmussen Bilag Statens Bilinspektion Dato: _______________ Beregning af bremsepræstation målt på  

 bremseprøvestand Mærke:_________________________________ Reg.nr./Stelnr.:___________________________ Aksel nr.
Fuldt udstyret  

 tryk Membrantryk  

 lige før hjulblokade Bremsekraft  

 lige før hjulblokade Bremsekraft  

 ved fuldt udstyret tryk bar bar daN daN venstre højre venstre højre venstre højre 1 2 3 4 Sum af bremsekræfter for hver side Sum af bremsekræfter i alt (venstre + højre) Formel til beregning af de enkelte hjuls bremsekraft:
 Bremsekraft ved fuldt udstyret tryk:
bremsekraft lige før hjulblokade x (fuldt udstyret  

 tryk - 0,3) = daN membrantryk lige før hjulblokade - 0,3 Formel til beregning af bremsepræstation ved tilladt  

 totalvægt:
 Bremsekraft ved tilladt totalvægt:
sum af bremsekræfter i alt (v + h) x 10 x 0,9 For bil:
= m/s2 tilladt totalvægt*) x 9 = m/s2 = ____________ m/s2 sum af bremsekræfter i alt (v + h) x 10 x 0,9 x  

 100 For påhængskøretøj:
= % tilladt totalvægt/bogietryk *) x 9,81 x 91,7 = % = ___________% *) Her indsættes typegodkendt  

 totalvægt/bogietryk, hvis køretøjet har ALB og nedsat  

 tilladt totalvægt/bogietryk.
