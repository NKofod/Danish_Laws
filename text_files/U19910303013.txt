 En virksomhed indklagede medarbejdere for Arbejdsretten med påstand om  

 bod for arbejdsnedlæggelser, arbejdsvægringer og temponedsættelser.  

 Arbejdsretten fandt det ikke godtgjort, at der var systematisk sammenhæng  

 mellem de enkelte påståede aktioner, og da der endvidere ikke fandtes  

 tilstrækkelig dokumentation for overenskomststridige temponedsættelser, blev  

 arbejdstagersiden i det hele frifundet for bod.
Ved en samtidig påkendt sag var samme virksomhed blevet indklaget for  

 forskellige påståede overenskomststridige forhold.
Virksomheden blev  

 frifundet for bod for en een dags forsinkelse af lønudbetaling, idet der  

 forelå undskyldende omstændigheder.
Et spørgsmål om betaling for udearbejde i  

 henhold til overenskomsten blev henvist til faglig voldgift.
For to andre  

 klager blev virksomheden frifundet på grund af manglende bevis.
 Under disse sager, der er behandlet samlet, har Dansk  

 Arbejdsgiverforening for Jernets Arbejdsgiverforening/Industriens  

 Arbejdsgivere for Bilia Motor A/S, Herlev, indklaget Landsorganisationen i  

 Danmark for Dansk Metalarbejderforbund for et antal medlemmer af dette  

 forbund for overenskomstbrud, og indklagede har påstået klagerne dømt for  

 overenskomstbrud.
 PARTERNES PÅSTANDE:
Klagerne har nedlagt påstand om, at 1. de på navnelisten (bilag 14, mandtalsliste for afdelingerne  

 15,25,26,35,45,46) anførte arbejdstagere tilpligtes at normalisere arbejdet.
 2. de indklagede arbejdstagere tilpligtes til Dansk Arbejdsgiverforening  

 at betale en efter rettens skøn fastsat bod, for hver time de pågældende har  

 deltaget i arbejdsnedlæggelser fra 26. oktober 1989, i arbejdsvægringer fra  

 30. oktober 1989 og i temponedsættelse fra 30. oktober 1989.
 De indklagede har påstået frifindelse og har herudover påstået klagerne  

 tilpligtet at betale en efter rettens skøn fastsat bod til Dansk  

 Metalarbejderforbund for følgende overenskomstbrud:
 1. Virksomheden har ikke udbetalt løn på udbetalingsdagen den 16. november  

 1989, men først den 17. november 1989.
 2. Virksomheden nægter at betale løntillæg for udearbejde i henhold til  

 overenskomsten.
 3. Værkstedschef Jan Spaabæk har den 17. november 1989 udvist krænkende  

 forhold over for tillidsmand Jens Theilgaard ved med fysisk magt at smide ham  

 ud af værkførerkontoret.
 4. Virksomheden har nægtet at underskrive referat af lokale forhandlinger.
 Klagerne har over for indklagedes selvstændige påstand påstået  

 frifindelse, for så vidt angår påstand 2 subsidiært henvisning til faglig  

 voldgift.
 SAGSFREMSTILLING:
På virksomheden Bilia Motor A/S arbejdede Dansk Metalarbejderforbunds  

 medlemmer til og med den 25. oktober 1989 efter en lokalaftale med  

 bonusordning.
Aftalen blev opsagt af arbejdstagerne, der herefter alene  

 arbejdede efter overenskomsten mellem Jernets Arbejdsgiverforening og  

 Centralorganisationen af Metalarbejdere i Danmark.
 Efter overenskomstens § 24, stk. 1, skal lønnen udbetales den første  

 torsdag efter lønningsperiodens afslutning.
§ 15 indeholder bestemmelse om betaling af tillæg for udearbejde defineret  

 som »arbejde uden for det værksted eller den arbejdsplads, hvor  

 arbejderen er antaget, når arbejdet ikke kræver, at han skal overnatte på et  

 fremmed sted.« Fra den 26. oktober 1989 nedlagde de indklagede medlemmer af Dansk  

 Metalarbejderforbund arbejdet, der i overensstemmelse med pålæg efter  

 fællesmøde blev genoptaget den 30. oktober 1989. Nogle arbejdere i  

 personvognsafdelingen på Turbinevej nedlagde desuden arbejdet i 20 minutter  

 den 7. november 1989.
Fra den 30. oktober 1989 undlod de indklagede mekanikere at udfylde  

 dagsedler/arbejdskort, og ved møder i Arbejdsretten den 2. og 10. november  

 1989 erkendte indklagede, at arbejdsvægringen var overenskomststridig, og gav  

 tilsagn om at ville pålægge arbejderne at normalisere arbejdet ved at udføre  

 det i henhold til overenskomstens bestemmelser, herunder at følge  

 arbejdsgiverens instrukser og hidtidige rutine for udfyldelse af arbejdskort,  

 dog således, at arbejdsgiveren accepterede, at kortene ikke påføres priser og  

 operationsnummer.
Arbejdsgiveren var ikke tilfreds med den måde,  

 arbejdskortene blev udfyldt på efter den 10. november 1989, eller med, at de  

 ikke blev tidsstemplet.
På et møde i Arbejdsretten den 23. november erkendte  

 de indklagede på ny, at arbejdsvægringen var overenskomststridig, og pålagde  

 de ansatte at udføre arbejdet i overensstemmelse med overenskomstens  

 bestemmelser.
Arbejdsgiveren fandt i øvrigt, at den måde, de indklagede  

 arbejdere på lastvognsafdelingen på Turbinevej fra den 25. januar 1990  

 praktiserede tidsstempling i forbindelse med frokostpauser, indebar  

 arbejdsvægring.
Parterne er enige om, at arbejdstagerne i forbindelse med overgang til ren  

 timeaflønning har ret til en tilsvarende temponedsættelse.
På et fællesmøde  

 den 7. november 1989 behandlede man påståede temponedsættelser fra den 30.  

 oktober 1989. Man kunne fra arbejdstagerside ikke på det foreliggende  

 grundlag erkende, at der pågik en overenskomststridig temponedsættelse, men  

 dersom arbejdsgiversidens oplysninger var korrekte, kunne man erkende, at en  

 sådan temponedsættelse var overenskomststridig, og man gav tilsagn om i givet  

 fald at pålægge arbejderne straks at normalisere arbejdstempoet.
Tom Nordby, Revisions- og forvaltningsinstituttet, har for klagerne  

 foretaget en opgørelse af omsætningen af værkstedstimer i de forskellige  

 afdelinger i virksomheden, dels i 1. kvartal 1989, dels i perioden 27.  

 oktober 1989 - 29. marts 1990. Samtidig har revisoren beregnet forholdet  

 mellem ændringerne i timelønnen mellem de to perioder og ændringerne af  

 omsætning pr. time mellem samme perioder.
Beregningerne viser, at omsætningen  

 pr. time gennemsnitlig for alle afdelinger er faldet 3,81%-points mere end  

 den gennemsnitlige timeløn.
Tallet stiger til 10,28%-points, såfremt der  

 foretages korrektion for de pauser, der indgik i overenskomsten for januar  

 kvartal 1989, og for den omstændighed, at der i konfliktperioden er brugt  

 1510 funktionærtimer til udfyldelse af arbejdskort.
 Indklagedes selvstændige påstande om overenskomstbrud blev gjort gældende  

 på et fællesmøde den 29. november 1989. Klagerne bestred overenskomstbrud.
 FORKLARINGER:
Tonny Wendt Jensen har under domsforhandlingen blandt andet forklaret, at  

 han er teknisk direktør i Bilia A/S.
Han mener, at parternes  

 uoverensstemmelser alle har baggrund i arbejdstagernes lønkrav på yderligere  

 20 kr. i timen.
Der har ikke været tale om nogen systematisk forringelse af lønforholdene  

 eller andre ændringer i arbejdsforholdene, der kunne være årsag til  

 utilfredshed med virksomheden.
Det var arbejdstagerne, der pr. 25. oktober  

 1989 opsagde en aftale, hvorefter de foruden fast løn fik bonus for ekstra  

 indsats.
Det må have været klart for dem, at de derefter havde ret til at  

 nedsætte tempoet svarende til lønnedgangen, men alligevel lavede de  

 arbejdsnedlæggelser i dagene derefter.
Det er muligt, at en af  

 arbejdsnedlæggelserne havde forbindelse med en afskedigelse.
Arbejdsvægringerne har bestået i, at mekanikerne ikke tidsstemplede  

 arbejdskortene, der så var uanvendelige for virksomheden.
De udfyldte heller  

 ikke serviceskemaerne eller sedlerne til bilerne om udført smøring.
Der var  

 også uregelmæssigheder med hensyn til ind- og udstempling ved frokostpauser,  

 og det kom først i orden, da man havde indført stempelure og givet nogle  

 advarsler om, at de skulle bruges.
Virksomheden var udsat for forskellige aktioner - dels uddeling af  

 løbesedler, dels fysisk blokade - der afskrækkede leverandører og kunder.
Der  

 har desuden været talrige småobstruktioner fra metalarbejdernes side.
De  

 uberettigede temponedsættelser kunne hurtigt konstateres, og de beregninger,  

 man først foretog, sandsynliggjorde dette, selvom beregningerne ikke var  

 fuldstændige.
Revisoren havde ubegrænset adgang til oplysninger, men vidnet  

 ved ikke, om han så firmaets beregninger.
 Medarbejdere (fra forskellige andre forbund) underskrev erklæringer til  

 støtte for virksomheden, uden at de af virksomheden var blevet opfordret  

 eller presset til det.
 Virksomheden har ikke nogensinde nægtet at deltage i lokalforhandlinger  

 eller at underskrive referater herom.
 Det er rigtigt, at der ikke gives udetillæg for fx. kørsel til prøve eller  

 syn, men dette er fast kutyme på personvognsværksteder.
Jørgen Steen Frederiksen har under domsforhandlingen blandt andet  

 forklaret, at han er værkstedschef og havde samme funktion i virksomheden, da  

 den i 1985 fik medhold under en arbejdsretssag, der er ganske analog med  

 denne.
I den gamle sag var virksomheden dog ikke opmærksom på betydningen af,  

 at pausereglerne og reglerne om udfyldelse af arbejdskort er anderledes, hvis  

 man aflønnes efter bonusordning, end hvis man aflønnes med ren timeløn.
Der  

 blev dengang foretaget en korrektion, fordi temponedsættelserne gik ind over  

 en ferieperiode.
Fastprisværket lå indtil 25. oktober 1989 fremme på værkstederne, for at  

 metalarbejderne på arbejdskortene kunne angive nr., art, tid og pris for  

 udført arbejde.
Nu er det værkførerne, der udfylder arbejdssedlerne.
Da de er  

 meget rutinerede, bruger de mindre tid til det, end metalarbejderne gjorde.  

 Man kan ikke sige noget generelt om, hvor lang tid det tager at udfylde et  

 arbejdskort.
Efter den 25. oktober 1989 havde metalarbejderne ikke brug for  

 fastprisværket, heller ikke til at kontrollere deres tempo.
De har  

 gennemsnitlig 15 års anciennitet på virksomheden og kender udmærket deres  

 eget tempo.
Lige efter den 25. oktober 1989 fik arbejdskortene ikke, som de  

 skulle have, påført tidsforbrug.
Medarbejderne fik pr. 16. november 1989 overført lønnen en dag for sent på  

 grund af et EDB-stop i banken.
Der blev orienteret om dette på fællesmødet  

 den 29. november.
Vidnet leder afdeling 45, personvognsmekanikerværkstedet i Brøndby.
Der er  

 ikke der efter konfliktens start blevet ansat folk til lavere løn end de  

 allerede ansattes.
Vidnet ved ikke, om det er ligesådan i afdeling 25 og 26.
 Jan Spaabæk har under domsforhandlingen forklaret, at han ikke har optrådt  

 som påstået over for Jens Theilgaard den 17. november 1989.
Tom Nordby har under domsforhandlingen blandt andet forklaret, at han er  

 revisor for virksomheden og også var det i 1984-85, da man havde en  

 tilsvarende arbejdsretssag.
Han har udregnet temponedsættelserne efter  

 almindeligt anerkendt revisionsmæssig metode og har haft adgang til alt  

 materiale, han ønskede.
I beregningerne har han anvendt den del af den  

 bogførte omsætning, der er arbejdslønnen.
Det var ikke vidnet, der lavede de  

 første beregninger af temponedsættelserne i 1989, men forskellene mellem dem  

 og vidnets beregninger kan, selvom de er store, godt skyldes  

 periodeforskydninger.
Han har ved sammenligningerne med januar kvartal 1989  

 ikke korrigeret for prisstigninger og mener, at en sådan korrektion ville  

 gøre de tilladelige temponedsættelser mindre.
Valget af januar kvartal 1989 som sammenligning er sket ud fra det saglige  

 hensyn, at der så ikke skulle korrigeres for skæve helligdage m.v.
Han har  

 ikke indtryk af, at valget er specielt gunstigt for virksomheden.
I modsætning til 1984-85 har vidnet denne gang ikke skullet korrigere for  

 ferie, og han blev af virksomheden efter sine første beregninger gjort  

 opmærksom på, at der burde korrigeres for pauser og for den tid, der spares,  

 ved at mekanikeren ikke skulle udfylde arbejdskortene detailleret.
Hvis  

 vidnet havde været opmærksom på det, ville han have foretaget disse  

 korrektioner også i 1984-85.
 Vidnet mener ikke, at der skal tages hensyn til pauser ved beregning af  

 den lovlige temponedsættelse.
 Det er på basis af funktionærnes indberetninger, at der er regnet med 1510  

 timer til udfyldelse af arbejdskort.
 I beregningerne vedrørende afdeling 25 og 26 er aftenholdene medregnet.  

 Derimod er der ikke inkluderet overtidstillæg.
 Willy Jørgensen har under domsforhandlingen forklaret, at han har arbejdet  

 i virksomheden siden 1970 og siden 1982 været tillidsmand for afdeling 25 og  

 26. Han er nu også fællestillidsmand og medlem af selskabets bestyrelse.
 Fastprisværket består af 70-90 sider, og det kan selv erfarne arbejdere  

 naturligvis ikke udenad.
Der kan være andre grunde end temponedsættelse til omsætningsnedgangen.  

 Dels har værkførerne helt opgivet de løbende drøftelser af reparationerne med  

 mekanikerne, herunder fx. at få dem til at gøre op, før der bliver givet  

 tilbud, dels har virksomheden på de afdelinger, vidnet kender, fået mere  

 arbejde med militærkøretøjer, og det er ikke så lønsomt.
Revisorens tal er  

 misvisende, også fordi de tager udgangspunkt i produktionstiden og ikke i den  

 faktisk anvendte tid.
De indklagede har beregnet, at dette betyder en forskel  

 på ca. 2700 timer.
 Da fastprisværket blev fjernet fra værkstedet, måtte mekanikerne ved  

 udfyldelse af arbejdskortene lave en mere omfattende beskrivelse end den, der  

 stod i fastprisværket, og udfyldningen blev derfor ikke nævneværdigt lettere,  

 end da der tillige skulle skrives nr. og pris.
 Det er ikke rigtigt at korrigere for pauser, fordi de også før 25. oktober  

 1989 blev betalt af kunderne.
 På afdeling 25 og 26 er der nyansat mekanikere til 105 kr. i timen, skønt  

 de allerede ansatte får 114 kr., og dette påvirker revisorens beregninger.  

 Skønt de indstævnte medarbejdere i det hele har følt sig dårligt behandlet,  

 har de ikke aftalt at obstruere over for virksomheden, og det er ikke dem,  

 der har uddelt løbesedler og lavet opslag på virksomheden.
 PARTERNES ARGUMENTER:
 Til støtte for påstandene har klagerne anført, at de gennemførte  

 temponedsættelser, arbejdsnedlæggelser og arbejdsvægringer er systematisk  

 sammenhængende og derfor må medføre bod, selv om den oprindelige  

 arbejdsnedlæggelse ophørte efter fællesmødet, og den derefter følgende kun  

 var af meget kort varighed, og selv om arbejdsvægringerne i sig selv måske  

 ikke kunne begrunde bod.
 Afgørende i sagen er imidlertid de ulovlige temponedsættelser, der blev  

 erkendt overenskomststridige på fællesmødet den 7. november 1989 og først  

 blev bestridt i et processkrift den 8. august 1990.
Revisoren har foretaget beregning af temponedsættelserne efter samme  

 principper som i Arbejdsrettens sag nr. 10.445 mellem samme parter, hvor  

 klagerne fik medhold ved dom af 28. november 1985. De indvendinger,  

 arbejdstagerne har mod beregningerne, er tilbagevist ved den sagkyndige  

 revisors forklaring.
Således er aftenholdet medregnet, men uden  

 overtidsbetalingen, og det kan ikke kritiseres, at januar kvartal 1989 er  

 brugt til sammenligning.
De overenskomstbrud, virksomheden beskyldes for, er ikke på nogen måde  

 bevist og er først inddraget i arbejdsretssagen i august 1990. Den lidt  

 forsinkede lønudbetaling er virksomheden uden skyld i.
Man har betalt  

 udetillæg i det omfang, man er forpligtet til det, og det er rene  

 bagatelbeløb, der nu skiller parterne.
Spørgsmålet om udetillæg må i øvrigt  

 afgøres ved faglig voldgift.
 Indklagede har heroverfor gjort gældende, at der ikke er systematisk  

 sammenhæng mellem arbejdsnedlæggelserne, hvoraf den sidste var helt  

 bagatelagtig (20 minutter) og begrundet i en afskedigelse.
 Det erkendes, at manglende indstempling er arbejdsvægring, men dels må det  

 betragtes som et mindre overenskomstbrud, dels er det helt udokumenteret,  

 hvilke arbejdere, der har undladt indstempling, og hvornår.
En eventuel overenskomststridig temponedsættelse må dokumenteres konkret,  

 såvel i omfang som med hensyn til hvilke arbejdstagere, der har gennemført  

 den.
Gennemsnitsberegninger bør ikke kunne medføre bodsansvar for de enkelte  

 arbejdstagere.
Beregningerne bestrides, fordi der indgår personer ansat til  

 mindre timeløn, fordi der ikke er taget udgangspunkt i den faktisk anvendte  

 tid, fordi pauserne i givet fald måtte indgå også i beregningen af den  

 lovlige temponedsættelse, og fordi korrektionen vedrørende udfyldelse af  

 arbejdssedler urigtigt forudsætter, at mekanikerne sparer (tilsvarende) tid  

 til sådan udfyldelse.
De ansatte var i øvrigt stillet i en umulig situation  

 derved, at de først i juni 1990 fik oplyst, hvor stor temponedsættelse,  

 arbejdsgiveren ville acceptere, og ved at fastprisværket blev fjernet fra  

 værkstederne.
Også efter klagernes beregninger er temponedsættelsen i nogle  

 afdelinger på under 10 %, og sådanne nedsættelser kan i hvert fald ikke  

 begrunde bod.
Klagernes overenskomstbrud må anses som bevist ved erklæringer fra de  

 implicerede arbejdstagere og ved fremlæggelse af referater, der ikke er  

 underskrevet af virksomheden.
Det bestrides, at der er kutyme for, at  

 udetillæg ikke altid skal betales.
 ARBEJDSRETTENS PRÆMISSER OG KONKLUSION:
 Arbejdsretten finder det ikke ved den foreliggende bevisførelse med  

 tilstrækkelig sikkerhed godtgjort, at der er en systematisk sammenhæng mellem  

 de skete arbejdsnedlæggelser, arbejdsvægringer og eventuelle  

 temponedsættelser.
 Den første arbejdsnedlæggelse er standset i overensstemmelse med  

 henstillingen på fællesmødet, den anden har kun varet 20 minutter, og ingen  

 af dem kan derfor begrunde, at der pålægges indklagede bod.
Der er ikke i sagen en sådan dokumentation for arbejdsvægringerne, at bod  

 kan pålægges nogen af de indklagede.
Efter det oplyste er arbejdsvægringerne  

 ophørt, således at der ikke er grundlag for pålæg om at normalisere arbejdet.
Med hensyn til temponedsættelser finder Arbejdsretten ikke at kunne se  

 bort fra de indvendinger, indklagede har fremført over for revisionsfirmaets  

 beregninger.
Der er derfor ikke i sagen tilstrækkeligt bevis for påstanden om  

 overenskomststridige temponedsættelser, og de indklagede frifindes herfor.
Klagerne har en ubetinget pligt til at sørge for lønudbetaling på  

 forfaldsdagen og har derfor brudt overenskomsten, da lønnen den 16. november  

 1989 ikke blev betalt rettidigt.
Ved de foreliggende oplysninger om grunden  

 til forsinkelsen på en dag er der godtgjort sådanne undskyldende  

 omstændigheder, at bod ikke bør pålægges.
 Spørgsmålet om betaling for udearbejde beror på en fortolkning af  

 overenskomsten, og klagernes subsidiære påstand om henvisning til faglig  

 voldgift tages derfor til følge.
Indklagedes påstande 3 og 4 bestrides af klagerne.
Indklagedes beviser i  

 form af tre erklæringer og nogle lokalforhandlingsreferater, der ikke er  

 underskrevet for virksomheden, indeholder ikke tilstrækkeligt bevis, og  

 klagerne frifindes derfor for disse påstande om overenskomstbrud.
 T h i k e n d e s f o r r e t :
 Indklagede, Landsorganisationen i Danmark for Dansk Metalarbejderforbund  

 for et antal medlemmer af dette forbund, frifindes.
 Spørgsmålet om omfanget af klagernes, Dansk Arbejdsgiverforening for  

 Jernets Arbejdsgiverforening/Industriens Arbejdsgivere for Bilia Motor A/S,  

 Herlev's pligt til at betale udetillæg henvises til eventuel afgørelse ved  

 faglig voldgift.
 I øvrigt frifindes klagerne for indklagedes påstande under sagen.
 I sagsomkostninger skal klagerne og indklagede hver betale 1.000 kr. til  

 Arbejdsretten.
En virksomhed indklagede medarbejdere for Arbejdsretten med påstand om bod  

 for arbejdsnedlæggelser, arbejdsvægringer og temponedsættelser.
Arbejdsretten  

 fandt det ikke godtgjort, at der var systematisk sammenhæng mellem de enkelte  

 påståede aktioner, og da der endvidere ikke fandtes tilstrækkelig  

 dokumentation for overenskomststridige temponedsættelser, blev  

 arbejdstagersiden i det hele frifundet for bod.
Ved en samtidig påkendt sag var samme virksomhed blevet indklaget for  

 forskellige påståede overenskomststridige forhold.
Virksomheden blev  

 frifundet for bod for en een dags forsinkelse af lønudbetaling, idet der  

 forelå undskyldende omstændigheder.
Et spørgsmål om betaling for udearbejde i  

 henhold til overenskomsten blev henvist til faglig voldgift.
For to andre  

 klager blev virksomheden frifundet på grund af manglende bevis.
 Under disse sager, der er behandlet samlet, har Dansk Arbejdsgiverforening  

 for Jernets Arbejdsgiverforening/Industriens Arbejdsgivere for Bilia Motor  

 A/S, Herlev, indklaget Landsorganisationen i Danmark for Dansk  

 Metalarbejderforbund for et antal medlemmer af dette forbund for  

 overenskomstbrud, og indklagede har påstået klagerne dømt for  

 overenskomstbrud.
