 Herved bekendtgøres lov om højere forberedelseseksamen,  

 jf. lovbekendtgørelse nr. 263 af 11. maj 1973, med ændringer, der følger af §  

 8 i lov nr. 217 af 23. april 1986.
 § 1.  Højere forberedelseseksamen skal sikre  

 tilstedeværelsen af det faglige grundlag og de øvrige almene forudsætninger,  

 der er nødvendige for at påbegynde videregående uddannelser.
§ 2.  Undervisningen til højere forberedelseseksamen  

 omfatter fagene dansk, religion, historie, samfundsfag, biologi, geografi,  

 matematik, fysik, kemi, engelsk, fransk, russisk, tysk, musik, formning,  

 psykologi og idræt.
Det enkelte fag er enten fælles for alle elever  

 (fællesfag) eller tillige eller alene tilvalgsfag for den enkelte elev.
 Stk. 2.  Undervisningsmisteren kan tilføje yderligere  

 fag.
Stk. 3.  Elever, der tilhører et trossamfund uden for  

 folkekirken, fritages efter anmodning for at deltage i undervisningen i  

 religion.
Er eleven undergivet forældremyndighed, kan fritagelse kun ske med  

 samtykke fra dennes indehaver.
§ 3.  Undervisningen gives på kursus til højere  

 forberedelseseksamen.
Sådanne kursus kan oprettes som statskursus af  

 undervisningsministeren og med undervisningsministerens godkendelse som  

 amtskommunale eller private kursus, i København og Frederiksberg tillige som  

 kommunale kursus.
 Stk. 2.  Kursus kan kun oprettes, hvis  

 undervisningsministeren finder, at der er et uddannelsesmæssigt behov i det  

 pågældende område, og at der er grundlag for en forsvarlig undervisning,  

 herunder kvalificerede lærere, egnede lokaler og fornødent udstyr.
 Stk. 3.  godkendelse gives for et bestemt antal år.
 Stk. 4.  Undervisningsministeren foranstalter tilsyn med  

 kurserne.
 § 4.  Til godkendte private kursus yder staten tilskud  

 under følgende betingelser:
1. Kursus skal som gennemsnit af de seneste 3  

 finansår, i hvilke det har været i virksomhed, have haft mindst 8 elever pr.  

 klasse.
Undervisningsministeren kan i særlige tilfælde fravige denne  

 bestemmelse.
 2. Kursus' rektor og lærere skal være aflønnet efter  

 de for statskurserne gældende regler.
 3. Kursus' rektor og lærere skal være medlemmer af  

 vedkommende pensionskasse eller over for undervisningsministeren godtgøre, at  

 der på anden måde er sikret dem en passende pension.
 4. Kursus skal i det omfang, pladsforholdene tillader  

 det, optage elever, der henvises af det offentlige skolevæsen som egnede til  

 optagelse.
 § 5.  Ved hvert kursus skal der være et elevråd, hvis  

 medlemmer vælges af eleverne eller består af samtlige elever.
 Stk. 2.  De nærmere bestemmelser om elevrådets  

 beføjelser fastsættes af undervisningsministeren, der endvidere kan fastsætte  

 regler for lærerråd og andre samarbejdsorganer ved kurserne.
 § 6.  Undervisningsministeren lader højere  

 forberedelseseksamen afholde ved kurserne.
Stk. 2.  Det er en betingelse for at indstille sig til  

 eksamen, at den pågældende er fyldt 18 år inden den 1. februar i det år,  

 eksamen finder sted.
Undervisningsministeren kan fastsætte nærmere regler om  

 undtagelse i særlige tilfælde fra denne betingelse.
Stk. 3.  De øvrige betingelser for at indstille sig til  

 eksamen fastsættes af undervisningsministeren.
Det kan ikke fastsættes som  

 betingelse, at den pågældende har fulgt undervisningen til højere  

 forberedelseseksamen.
 § 7.  Eksamen omfatter de fag, der undervises i efter  

 § 2, med undtagelse af fagene idræt, musik og formning som fællesfag.
 Stk. 2.  § 2, stk. 3 finder tilsvarende anvendelse med  

 hensyn til fritagelse for prøve i religion.
§ 8.  Ved eksamen holdes der skriftlige og mundtlige  

 prøver med censorer, der beskikkes af undervisningsministeren.
De mundtlige  

 prøver er offentlige.
 Stk. 2.  Der udstedet bevis for eksamen efter  

 undervisningsministerens nærmere bestemmelse.
§ 9.  Undervisningsministeren fastsætter nærmere  

 regler om § 9 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
 § 10.  Loven træder i kraft den 1. august 1967.
 Stk. 2.  Højere forberedelseseksamen afholdes første  

 gang i foråret 1969. Undervisningsministeren kan dog bestemme, at eksamen  

 afholdes tidligere.
 § 11.  (Ophævet).
 § 12.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 som landsdelenes særlige forhold tilsiger.
 Lov nr. 217 af 23. april 1986 der indsætter § 9 a trådte i kraft den 1.  

 juli 1986.
