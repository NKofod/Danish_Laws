Klage  

 over manglende undersøgelse og behandling af høreproblemer og væske i ørerne Patientklagenævnet fandt ikke grundlag for at kritisere  

 ørelægen.
Nævnet lagde vægt på, at ørelægen havde vurderet, at  

 der var tale om tilbagevendende forkølelse, som skulle behandles med tilskud  

 af  

 D-vitamin og behandling med saltvand til næsen i en måned.
Nævnet kunne  

 oplyse,  

 at der såvel på verdensplan som i Danmark ikke er nogen fast standard for,  

 hvorledes patienter med væske i mellemørerne (sekretorisk otit) skal  

 behandles,  

 idet forløbet af væske i mellemørerne er meget forskelligartet.
Nævnet lagde desuden vægt på, at det af journalen fra  

 høreklinikken fremgår, at der den 29. august 2002 blev fundet et høretab på  

 mellem 60 og 80 dB.
Nævnet kunne oplyse, at væske i mellemørerne maximalt kan  

 give et høretab på 30 dB.
Nævnet fandt således, at der også må have været et  

 indre øre høretab, som sandsynligvis var medfødt, og at det indre øre høretab  

 intet havde med væsken i mellemørerne at gøre.
Væsken kunne måske godt have  

 forsinket sprogudviklingen, men ikke være årsag til patientens store gener.  

 Anlæggelse af dræn på et tidligere tidspunkt kunne have givet en vis  

 høreforbedring tidligere, men ørelægens undladelse heraf var ikke i strid med  

 kravet om omhu og samvittighedsfuldhed.
