Klagerne  

 har ved deres endelige påstand påstået indklagede tilpligtet at betale  

 612.500  

 kr., subsidiært et mindre beløb.
Klagerne har endvidere fremsat begæring om,  

 at  

 indklagede pålægges at erstatte de af klagerne afholdte omkostninger til syn  

 og  

 skøn med kr. 53.625,00 kr.
 Indklagede  

 har principalt påstået frifindelse, subsidiært mod betaling af et mindre  

 beløb.
 Vedrørende  

 fastgørelse af vinduer udtaler voldgiftsretten, at vinduerne er omfattet af  

 indklagedes leverance til byggeriet, og at han derfor bærer ansvaret.  

 Udbedring  

 har tidligere været igangsat, og klagernes krav er derfor ikke fortabt som  

 følge af for sen reklamation.
 Voldgiftsretten  

 udtaler endvidere, at det efter de afgivne forklaringer ikke kan lægges til  

 grund, at der er reklameret over skaderne før foråret 2001. Klagernes krav  

 bortfalder således som følge af for sen reklamation.
Skunkene  

 er udarbejdet efter indklagedes skitse, da indklagede har afvist at arbejde  

 efter klagernes skitser, idet denne ikke ville have givet en fagmæssig  

 korrekt  

 løsning.
Dette fritager dog ikke indklagede for ansvar, da han i stedet  

 skulle  

 have stillet krav til klagerne om yderligere tegningsmateriale, jf.
AB 92 §  

 15,  

 stk. 1. Klagerne har således krav på erstatning.
Vedrørende  

 gulvvarmen udtaler voldgiftsretten, at det ikke anses for bevist, at  

 beregninger i forbindelse med varmetab udført af indklagedes underentreprenør  

 ikke har været forelagt eller er blevet godkendt af klagerne.
Indklagede, der  

 hæfter for sin underentreprenør, er derfor ansvarlig for den konstaterede  

 underdimensionering.
I henhold til skønsmandens oplysninger er der i husets  

 bræddegulve et uacceptabelt stort antal revner i varierende størrelse mellem  

 brædderne.
Uanset årsagen til revnedannelserne er indklagede ansvarlig for  

 dem.  

 Indklagedes forbehold for anvendelse af gulvbrædder, som blev leveret af  

 bygherren  

 har ikke været så konkret, at han fritages for ansvar.
Klagernes påstand  

 vedrørende gulvbrædderne tages herefter til følge med et beløb mindre end  

 påstået.
I alt tages klagernes endelige påstand herefter til følge med  

 375.000  

 kr.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører AB 92 § 15, stk. 1, mangler og  

 Bygningsreglementet.
 En advokat har ved klageskrift af 2. januar 2002. modtaget den  

 3. januar 2002, anmodet Voldgiftsnævnet om at nedsætte en voldgiftsret til  

 afgørelse af en tvist mellem ovennævnte parter om krav om dækning af  

 afhjælpningsomkostninger til udskiftning af massive trægulve, udbedring af  

 gulvvarmesystem, skunk, vinduer samt malerarbejde på vinduer og døre på  

 enfamilieshus.
Voldgiftsnævnet har i anledning heraf vedtaget at nedsætte en  

 voldgiftsret i henhold til Regler for behandling af sager ved de af  

 Voldgiftsnævnet for bygge- og anlægsvirksomhed nedsatte voldgiftsretter  

 bestående af salgschef, arkitekt Jess Heilbo, arkitekt m.a.a.
Ole Dreyer og  

 landsdommer Lisbeth Parbo med sidstnævnte som formand.
 Mundtlig forhandling har fundet sted den 12. juni 2003.
 Klagerne har ved deres endelige påstand påstået indklagede  

 tilpligtet at betale kr. 612.500, subsidiært et mindre beløb, med tillæg af  

 procesrente fra sagens anlæg, til betaling sker.
 Klageren har endvidere fremsat begæring om, at indklagede som  

 led i voldgiftsrettens omkostningsfastsættelse pålægges at erstatte klagernes  

 afholdte omkostninger til syn og skøn med kr. 53.625,00 med tillæg af  

 omkostningerne til besvarelse af tillægsspørgsmål og afhjemling.
 Indklagede har principalt påstået frifindelse, subsidiært  

 frifindelse mod betaling af et mindre beløb.
 Efter aftale med parterne er denne kendelse udfærdiget uden  

 sagsfremstilling og uden gengivelse af forklaringer og procedure.
 Voldgiftsrettens  

 begrundelse og resultat:
 Fastgørelse af vinduer:
Efter bevisførelsen lægges det til grund, at vinduerne blev  

 fremstillet på grundlag af en af klagernes tegninger.
Efter skønsmandens svar  

 på spørgsmål 5 og hans forklaring under forhandlingen lægges det til grund,  

 at  

 vinduerne ikke er vindtætte, og at der er behov for at montere ekstra  

 lukketøj.  

 Vinduerne var omfattet af indklagedes leverance til byggeriet, og han bærer  

 derfor ansvaret for, at de ikke er udført fagmæssigt korrekt.
Efter  

 indklagedes  

 forklaring har udbedring tidligere været igangsat, og klagernes krav er  

 derfor  

 ikke fortabt som følge af for sen reklamation.
Kravet udgør 5.000 kr. inkl.  

 moms.
 Skader på maling på vinduer og yderdøre:
 Efter bevisførelsen lægges det til grund, at der er konstateret  

 skader på malingen bl.a. i form af skrabemærker og uafrenset byggeskum.  

 Vinduerne  

 er isat i november 1998, klagerne flyttede ind i sommeren 1999, og der blev  

 afholdt en afleveringsforretning den 15. oktober 1999. Efter de afgivne  

 forklaringer kan det ikke lægges til grund, at der er reklameret over  

 skaderne  

 før i foråret 2001. Under hensyn hertil og til, at forholdet uden problemer  

 har  

 kunnet konstateres fra dets opkomst, er klagernes krav på dette punkt  

 bortfaldet som følge af for sen reklamation.
 Skunke:
Der er enighed om, at den ventilationsspalte, der er etableret  

 mellem mur og tagkonstruktion, er udført i overensstemmelse med den som bilag  

 M  

 fremlagte skitse, som indklagede og mureren har tegnet.
I overensstemmelse  

 med  

 skønsmandens svar på spørgsmål 4 og under hensyn til husets vindbelastede  

 placering er konstruktionen ikke korrekt.
Klagernes skitse, som indklagede og  

 mureren afviste at arbejde efter, ville heller ikke have givet en fagmæssigt  

 korrekt løsning.
Dette fritager imidlertid ikke indklagede for ansvar, når  

 han  

 vælger at udføre arbejdet i overensstemmelse med en skitse, som han selv  

 fremstiller, i stedet for at stille krav til klagerne om yderligere  

 tegningsmateriale, jf. herved AB § 15, stk. 1. Klagerne har derfor krav på  

 erstatning med det af skønsmanden anslåede beløb på 35.000 kr. inkl. moms.
 Gulvvarme:
Efter skønsmandens oplysninger om undersøgelsernes omfang er det  

 ikke godtgjort, at der generelt er sket fejl i forbindelse med nedlægningen  

 af  

 gulvvarmeelementer.
I det begrænsede område, hvor der er konstateret  

 unøjagtigheder, har dette efter skønsmandens oplysninger ikke væsentlig  

 betydning i forhold til den underdimensionering af varmeanlægget, som efter  

 bevisførelsen er dokumenteret, og som medfører, at dele af huset ikke kan  

 opvarmes tilfredsstillende.
Gulvvarmeanlægget er udført på grundlag af et projekt, som  

 vvs-installatøren har indhentet hos sin leverandør.
Efter det foreliggende er  

 leverandørens varmetabsberegning foretaget ud fra standardforudsætninger  

 svarende til Bygningsreglementets minimumskrav på 50 W/m².
Klagernes ejendom  

 afviger bl.a. i loftshøjde væsentligt fra et standardbyggeri, hvilket  

 vvs-installatøren var bekendt med.
Efter de modstridende forklaringer, der  

 under forhandlingen er afgivet af klagerne og vvs-installatøren, er det ikke  

 bevist, at vvs-installatørens leverandørs beregninger har været forelagt  

 eller  

 er blevet godkendt af klagerne.
Indklagede, der hæfter for sin  

 underentreprenør, er derfor ansvarlig for den konstaterede  

 underdimensionering.  

 Den omstændighed, at der i byggemødereferatet fra byggemødet den 6. maj 1998  

 er  

 anført, at bygherrerne selv ønsker at udføre varmetabsberegning, kan ikke  

 føre  

 til noget andet resultat.
Bemærkningen er fremkommet på et tidspunkt, hvor  

 der  

 var planlagt konventionel opvarmning med radiatorer og kun gulvvarme på  

 mindre  

 arealer, og før vvs-installatørens leverandørs projektmateriale forelå.
Efter  

 bevisførelsen må det i øvrigt antages, at parterne har haft en forskellig  

 opfattelse af, hvilke beregninger bemærkningen dækkede over.
 Erstatningen på dette punkt fastsættes til 100.000 kr. inkl.  

 moms, idet udgifterne til supplerende pumpe og radiatorer udgår, da disse  

 udgifter under alle omstændigheder skulle have været afholdt af klagerne,  

 hvis  

 varmeanlægget var blevet dimensioneret korrekt.
 Trægulve:
 Efter skønsmandens oplysninger er der i husets bræddegulve er  

 uacceptabelt stort antal revner i varierende størrelse  op til 4-5 mm  

  mellem  

 brædderne.
Efter skønsmandens oplysninger skyldes revnedannelserne for  

 stort fugtindhold i de massive gulvbrædder før lægningen.
Dette indebærer en  

 tilsidesættelse af anvisningerne i Træ 41, hvorefter fugtindholdet skal  

 checkes  

 og ligge inden for et vist interval , når brædderne lægges.
Revnedannelserne  

 kan efter voldgiftsrettens opfattelse også have sammenhæng med  

 underdimensioneringen af varmeanlægget, som medførte, at der i fyringssæsonen  

 blev skruet så højt op for gulvvarmen, at gulvbrædderne derved kan være  

 blevet  

 udsat for en kraftig udtørring.
Som anført under punktet vedrørende gulvvarme  

 hæfter indklagede for dette forhold.
Uanset årsagen til revnedannelserne er  

 indklagede derfor ansvarlig for dem.
Indklagede har efter bevisførelsen taget forbehold over for  

 anvendelse af de massive gulvbrædder, som blev leveret af bygherrerne.
Efter  

 bevisførelsen er det imidlertid ikke godtgjort, at forbeholdet har været så  

 konkret, at han derved fritages for ansvar.
Derimod følger det af forbeholdet  

 og indklagedes advarende udtalelser i øvrigt, at klagerne har måttet  

 acceptere  

 revnedannelser i videre omfang, end de ellers skulle have gjort.
På den  

 baggrund og under hensyn til, at i hvert fald en del af gulvbrædderne må  

 antages at kunne genanvendes, fastsættes det beløb, der er nødvendigt til  

 udbedring af gulvproblemerne, skønsmæssigt til 235.000 kr. inkl. moms.
 Klagernes påstand tages herefter til følge med 375.000 kr. med  

 procesrente fra den 3. januar 2002.
 Efter sagens udfald skal indklagede betale sagsomkostninger til  

 klagerne med 80.000 kr., der omfatter refusion af skønsomkostninger med  

 49.807,50 kr. inkl. moms og advokatomkostninger inkl. moms.
 Efter sagens udfald sammenholdt med de nedlagte påstande  

 forholdes med udgifterne til voldgiftsrettens virksomhed som nedenfor  

 bestemt.
 Thi bestemmes:
 Inden 14 dage skal indklagede til klagerne betale 375.000 kr.  

 med procesrente fra den 3. januar 2002 og sagsomkostninger med 80.000 kr.
 Klagerne skal betale 1/3, og indklagede 2/3 af udgifterne til  

 voldgiftsrettens behandling af sagen efter opgørelse og  

    

  

 påkrav fra Voldgiftsnævnet for bygge- og  

 anlægsvirksomhed.
