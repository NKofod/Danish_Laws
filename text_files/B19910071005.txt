(Generisk substitution) I bekendtgørelse nr. 244 af 18. april 1991 om recepter og receptpligt m.m. foretages følgende ændringer:
§ 1 1. I § 8 indsættes som et nyt stk. 3 og 4:
» Stk. 3.  En læge kan bestemme, at en ordineret  

 farmaceutisk specialitet ved udlevering fra apotek kan erstattes med et andet  

 og billigere lægemiddel, som iflg. bilag 4 er synonymt hermed, »generisk  

 substitution«.
Generisk substitution finder sted efter bestemmelserne i  

 § 41a.
Stk. 4.  Det skal tydeligt fremgå af recepten hvilke(n)  

 ordination(er), der ønskes omfattet af generisk substitution.
Dette gøres ved  

 at tilføje »G« umiddelbart efter ordinationen.' 2. Efter § 41 indsættes en ny overskrift:
 »Generisk substitution«.
 3. Efter overskriften » Generisk substitution »  

 indsættes som en ny § 41 a:
» § 41a.
Ved ekspedition af ordinationer mærket  

 »G«, jf. § 8, stk. 3 og 4, gælder endvidere bestemmelserne i stk.  

 2-7.
 Stk. 2.  Apoteket skal udlevere det billigste  

 lægemiddel, som iflg. bilag 4 er synonymt hermed.
 Stk. 3.  Bestemmelsen i stk. 2 finder dog ikke  

 anvendelse i tilfælde, hvor forskellen mellem forbrugerprisen inklusive  

 recepturgebyr på det ordinerede lægemiddel og et synonymt iflg. bilag 4 er  

 mindre end 5 kr.
Stk. 4.  Uanset bestemmelserne i stk. 2 og 3 kan  

 apoteket, såfremt brugeren modsætter sig substitution, udlevere det  

 ordinerede lægemiddel eller et andet lægemiddel, der iflg. bilag 4 er  

 synonymt med det ordinerede.
Det udleverede lægemiddel må dog ikke være  

 dyrere end det ordinerede.
Stk. 5.  Ved senere ekspedition af recepter på  

 lægemidler, der ifølge recepten må udleveres et bestemt antal gange, skal  

 apoteket hver gang udlevere det samme lægemiddel, som blev udleveret første  

 gang.
Såfremt der første gang blev foretaget generisk substitution, kan  

 brugeren dog bestemme, at det ordinerede lægemiddel skal udleveres.
 Stk. 6.  Det skal fremgå af recepten, hvilket lægemiddel  

 der udleveres.
Stk. 7.  Kontrollen efter § 25, stk. 1 skal gentages,  

 såfremt der ved en fornyet ekspedition af recepten udleveres et andet  

 lægemiddel.' 4. Efter § 73 indsættes:
» § 73a.
Sundhedsstyrelsen udsteder løbende offentlig  

 bekendtgørelse i Statstidende om ændringer i bilag 4.« 5. § 74 affattes således:
 » § 74.  Med bøde straffes den, der overtræder §  

 20, § 21, § 23, § 24, stk. 6-8, § 25, stk. 1, 2 og 5, §§ 26-28, § 29, stk. 1,  

 §§ 30-36, § 37, stk. 1, § 39, § 40, stk. 1, § 41a, stk. 2, § 41a, stk. 4, 2.  

 pkt., § 41a, stk. 5-7, § 43, §§ 47-50, § 53, § 54, § 55, stk. 2 og 3, § 57, §  

 58, stk. 2, § 61, § 62, § 63, stk. 3 og 4, § 64, stk. 4, § 65, stk. 2-5, §  

 66, stk. 1-3, § 67, § 70 og § 71«.
§ 2 Bekendtgørelsen træder i kraft den 4. november 1991.
Sundhedsstyrelsen, den 23. oktober 1991 P.D.V.
