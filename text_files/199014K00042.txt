Nr BTL 42 Betænkning over Forslag til lov om ændring af lov om dansk indfødsret   

 Nr L 42 1990-91, 1. samling Afgivet af Indfødsretsudvalget Afgivet: 19901122 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret.
 Et mindretal inden for flertallet (Fremskridtspartiets medlem af  

 udvalget) oplyser, at der hvert år uddeles ca. 2.500 danske statsborgerskaber  

 til udenlandske personer.
 Ifølge lovforslagets bemærkninger vil der i 1991 blive indgivet i alt ca.  

 3.000 ansøgninger.
Når man tager i betragtning, at hver eneste udlænding, som får tildelt et  

 dansk statsborgerskab, samtidig får en social livsforsikring, det være sig  

 bistandshjælp, dagpengeunderstøttelse, børnepenge, boligstøtte, hjælp til  

 børnepasning, invalidepension, folkepension og gratis lægehjælp, så er  

 beløbet på 3.000 kr. alt for lille.
Beløbet vil derfor med rette kunne hæves  

 til 30.000 kr. pr. ansøgning.
 Når folketingsvalget den 12. december 1990 er overstået, vil  

 Fremskridtspartiet, når lovforslaget genfremsættes, stille ændringsforslag om  

 en klækkelig forhøjelse.
Et andet mindretal inden for flertallet (Kristeligt Folkepartis medlem af  

 udvalget) finder det rimeligt, at der betales et gebyr for ansøgning om dansk  

 indfødsret.
Mindretallet finder dog, at gebyrer på 3.000 kr. er for højt.
På  

 den anden side er et gebyr på 400 kr., svarende til gebyret ved ansøgning om  

 pas, for lavt.
Det stykke arbejde, der præsteres af det offentlige, er større  

 ved ansøgning om dansk indfødsret.
Mindretallet opfordrer derfor  

 indenrigsministeren til at opkræve et gebyr på 1.000 kr. pr. ansøgning om  

 dansk indfødsret.
 Et mindretal (Socialdemokratiets medlemmer af udvalget) indstiller  

 lovforslaget til forkastelse ved 3. behandling, men har stillet det  

 under nr. 2 nævnte ændringsforslag.
Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
Mindretallet  

 ønsker ikke at medvirke til vedtagelsen af lovforslaget, da mindretallet  

 finder det fuldstændig urimeligt, at man i fremtiden skal betale et gebyr,  

 som i lovforslagets bemærkninger er fastsat til 3.000 kr., for at få lov til  

 at søge om dansk indfødsret, vel vidende, at man som ansøger ikke har krav på  

 at få tilkendt indfødsret, men alene har ret til at søge.
 I cirkulæret om dansk indfødsret (naturalisation) § 10 står, at man ikke  

 må vejlede eller rådgive på en sådan måde, at nogen frafalder deres  

 ansøgning.
Denne såkaldte kontante vejledning kan fremover medføre, at nogle tvinges  

 til at undlade at indgive ansøgning.
Dette var måske forslagsstillerens  

 hensigt, men det er ikke mindretallets, og SF tager afstand herfra.
 Mindretallet har stillet det under nr. 1 nævnte ændringsforslag, men kan,  

 såfremt dette ikke vedtages, stemme for det under nr. 2 stillede  

 ændringsforslag.
Ændringsforslag Til § 1 Af et mindretal (SF):
 1) Nr. 4 udgår.
 Af et mindretal (S):
 2) I den under nr. 4 foreslåede affattelse af § 12, stk.  

 1, ændres »indgivelse af ansøgning om« til: »opnåelse  

 af«.
Bemærkninger Til nr. 2 Man betaler først for en vare ved modtagelsen.
Tilsvarende må også gælde  

 for en offentlig ydelse.
Hjemlen efter den ændrede § 12, stk. 1, kan udnyttes  

 således, at der opkræves 400 kr. (svarende til prisen for et pas) når  

 ansøgningen imødekommes.
Lizzie Lichtenberg (KF) Flemming Jensen (KF) Else Theill Sørensen (KF)  

 Inge Dahl-Sørensen (V) Mølgaard Jensen (V) Knud Lind (FP) Elisabeth Arnold  

 (RV) Lis Noer Holmberg (CD) Inger Stilling Pedersen (KRF) nfmd.
Helen  

 Beim (S) Erling Christensen (S) Pernille Forchhammer (S) Anna-Marie Hansen  

 (S) Henning Rasmussen (S) Taanquist (S) Birthe Hansen (SF) Inger Harms  

 (SF) fmd.
 Trivselspartiet havde ikke medlemmer i udvalget.
