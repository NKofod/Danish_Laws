I henhold til § 78, stk. 1 og 2, § 84, stk. 1, sidste pkt., og § 86 i bistandsloven, jf. bekendtgørelse nr. 171 af 25. marts 1987, som ændret ved lov nr. 391 af 10. juni 1987, fastsættes:
 § 1.  Betaling for den enkeltes ophold i et daghjem og  

 et dagcenter fastsættes af det sociale udvalg.
 Stk. 2.  Betaling for kost fastsættes ud fra  

 råvareprisen.
 Stk. 3.  For øvrige ydelser betales ud fra den faktiske  

 udgift.
 § 2.  Betaling i et plejehjem, jf. lovens § 84, stk.  

 1, 1. og 5. pkt., og § 85, stk. 2 og 5, må ikke overstige et beløb, der  

 svarer til den faktiske udgift pr. plads, beregnet efter det senest  

 afsluttede regnskabsår for hjemmet.
 § 3.  For ophold i en beskyttet bolig, herunder  

 vedligeholdelse, betales et beløb, der svarer til 15 pct. af husstandens  

 samlede indkomstgrundlag.
 Stk. 2.  Indkomstgrundlaget opgøres efter reglerne i lov  

 om individuel boligstøtte.
 § 4.  Betalingen efter § 3 må ikke overstige den  

 faktiske udgift, beregnet efter det senest afsluttede regnskabsår for den  

 beskyttede bolig.
 § 5.  Der må ikke kræves noget indskud af personer,  

 der optages i et plejehjem eller i en beskyttet bolig.
 § 6.  Bekendtgørelsen træder i kraft den 1. januar  

 1989.
 Stk. 2.  Cirkulære af 22. december 1986 om institutioner  

 under kommunerne, pkt. 80, 85, 97-98 og 117, ophæves.
