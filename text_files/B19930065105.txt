§ 1 I bekendtgørelse nr. 576 af 1. august 1991 om bekæmpelse af rotter m.v.  

 foretages i medfør af § 17 i lov nr. 358 af 6. juni 1991 om miljøbeskyttelse  

 og § 17 i lov nr. 936 af 27. december 1991 om ændring af forskellige  

 lovbestemmelser om erhvervsudøvelse på grundlag af autorisation m.v. følgende  

 ændringer:
 1. I § 3, stk. 3, 3. pkt. ændres »et autoriseret firma«  

 til »en hertil autoriseret person«.
 2. I § 3, stk. 4, udgår »og under anvendelse af midler, hvis  

 effektivitet er afprøvet og anerkendt af Statens Skadedyrlaboratorium«.
 3. I § 7 indsættes som stk. 2:
»Stk. 2.  Udstedelse af autorisation kan nægtes,  

 hvis den pågældende har en forfalden gæld til det offentlige på 50.000 kr.  

 eller derover.« 4. I § 9 affattes stk. 1 således:
»§ 9.  Miljøstyrelsen kan tilbagekalde en  

 autorisation, hvis indehaveren heraf under udførelsen af rottebekæmpelsen gør  

 sig skyldig i grov eller oftere gentagen forsømmelighed, eller hvis denne har  

 en forfalden gæld til det offentlige på 100.000 kr. eller derover.  

 Kommunalbestyrelsen fremsender oplysninger til Miljøstyrelsen, hvis  

 indehaveren har oparbejdet en gæld af nævnte størrelse.« § 2 Bekendtgørelsen træder i kraft den 18. august 1993.
Miljøministeriet, den 4. august 1993 Svend Auken / Hans Jurgen Stehr (* 1) Bekendtgørelsen indeholder bestemmelser, der gennemfører rådets  

 direktiv nr. 91/414/EØF, EFT nr. 1991 L s. 1.
