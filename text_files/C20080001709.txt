Cirkulære om ophævelse af visse cirkulærer, cirkulæreskrivelser og vejledninger under statsbyggeloven § 1. Følgende cirkulærer, cirkulæreskrivelser og vejledninger ophæves med virkning fra den 7. april 2008:
1) cirkulære nr. 49 af 23. marts 1972 om bygge- og anlægsarbejders indretning med hensyntagen til bevægelseshæmmede, 2) cirkulæreskrivelse nr. 4005 af 18. august 1980 vedrørende sikkerhedsstillelse i entrepriseforhold, 3) cirkulæreskrivelse nr. 48 af 26. april 1984 om tilslutning af statsligt nybyggeri til kollektive varmeforsyningssystemer, 4) cirkulære nr. 91 af 25. juni 1986 om ansvarsforhold ved byggearbejder (5-årigt entreprenøransvar for mangler og byggeleveranceklausul med 5-årigt ansvar for mangler), 5) cirkulæreskrivelse nr. 2 af 06. januar 1987 om brug af beton, 6) cirkulæreskrivelse nr. 20 af 05. februar 1993 om godtgørelse for statsligt pålæg om affald i bygge- og anlægsvirksomhed til fast pris, 7) cirkulæreskrivelse nr. 169 af 06. oktober 1993 om indførelse af en bagatelgrænse i administrationen af cirkulære om kunstnerisk udsmykning af statsligt byggeri, 8) cirkulæreskrivelse nr. 46 af 10. februar 1994 vedrørende skriftlighed i byggesagsbehandling, 9) cirkulæreskrivelse nr. 47 af 23. februar 1994 vedrørende basisbetonbeskrivelsen, 10) cirkulæreskrivelse nr. 106 af 05. juli 1995 om modvirkning af flaskehalse i bygge- og anlægssektoren igennem tidsfastsættelsen, 11) cirkulæreskrivelse nr. 24 af 09. februar 1998 om statsstyrelsernes arkivering af tegningsmateriale m.v., 12) cirkulæreskrivelse nr. 87 af 20. juni 2000 om godtgørelse for statsligt pålæg om afgift af varer med indhold af polyvinylklorid og ftalater (PVC og visse blødgøringsmidler) 13) cirkulæreskrivelse nr. 9053 af 29. januar 2004 om godtgørelse for præmiestigninger på arbejdsskadeforsikringer som følge af ændring i lov om arbejdsskader, og 14) vejledning nr. 87 af 19. maj 1994 vedrørende kunstnerisk udsmykning i statsbyggeriet.
