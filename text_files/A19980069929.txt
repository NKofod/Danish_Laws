Bekendtgørelse af  

 lov om statsgaranti til udviklingsvirksomhed Herved bekendtgøres lov nr. 365 af 18. maj 1994 om  

 statsgaranti til udviklingsvirksomhed med de ændringer, der  

 følger af lov nr. 377 af 22. maj 1996 og lov nr. 386 af 10. juni  

 1997.
Kapitel 1 Formål § 1. Formålet med denne lov er at fremme  

 vækst og udvikling i nye små og mellemstore virksomheder ved at  

 lette virksomhedernes adgang til risikovillig og kompetent egenkapital til  

 gavn for beskæftigelsen og en bæredygtig udvikling.
Til fremme af  

 lovens formål kan staten yde garanti til selskaber, som indskyder  

 ansvarlig kapital i nye små og mellemstore virksomheder, der  

 igangsætter udviklingsprojekter.
Kapitel 1 A Selskaber omfattet af loven § 1 A.
Erhvervsministeren kan tildele danske  

 aktieselskaber og udenlandske selskaber med en tilsvarende selskabsform  

 statsgaranti i henhold til denne lov.
Selskaber, der opnår en  

 sådan statsgaranti, betegnes i denne lov som udviklingsselskaber.
 § 2. For at opnå statsgaranti skal selskabet  

 opfylde følgende betingelser:
1)	Selskabet skal have en egenkapital på mindst 20 mio. kr. eller  

 et kapitalgrundlag, der kan sidestilles hermed.
Erhvervsministeren kan i  

 særlige tilfælde dispensere herfra, dog skal kapitalgrundlaget  

 være mindst 10 mio. kr.
 2)	Selskabet skal dokumentere evne til at bidrage til udvikling af  

 mindre virksomheder ved tilførsel af ansvarlig kapital, bistand og  

 rådgivning.
 3)	Selskabet skal i dets forretningsplan anføre, hvilke etiske  

 og miljømæssige hensyn det agter at lægge til grund for de  

 investeringer, der henlægges under garantirammen.
 Stk. 2. Selskabets hovedformål skal være at drive  

 udviklingsvirksomhed.
 Stk. 3. Selskabet skal til brug for erhvervsministerens  

 tildeling af statsgaranti indgive oplysninger om selskabets  

 forretningsstrategi og ejerkreds.
 Stk. 4. Erhvervsministeren fastsætter nærmere  

 regler om de forhold, der er nævnt i stk. 1 og stk. 3.
§ 3. Et udviklingsselskab skal meddele  

 erhvervsministeren væsentlige ændringer i forhold, der ligger til  

 grund for tildeling af statsgarantien.
Væsentlige ændringer i  

 udviklingsselskabets forretningsstrategier, ledelse eller ejerkreds skal  

 ligeledes meddeles erhvervsministeren.
 Stk. 2. Finder erhvervsministeren, at der er sket så  

 væsentlige ændringer i de forhold, der ligger til grund for  

 tildeling af statsgarantien, at udviklingsselskabet er uegnet til at drive  

 udviklingsvirksomhed, kan ministeren fratage udviklingsselskabet dets  

 statsgaranti.
 Stk. 3. Erhvervsministeren fastsætter en årlig  

 præmie, som udviklingsselskabet skal betale for at være omfattet  

 af statsgarantien.
§ 4. Et udviklingsselskab kan fratræde  

 ordningen ved at give meddelelse til erhvervsministeren.
En sådan  

 meddelelse får virkning efter den først følgende  

 regnskabsopgørelse, jf. § 10, stk. 1.
Kapitel 2 Udviklingsporteføljen § 5. Udviklingsselskabet tegner ny ansvarlig  

 kapital i virksomheder beliggende i Danmark.
Nytegningen skal være  

 begrundet i udviklingsprojekter, herunder udvikling af produkter, markeder,  

 serviceydelser og kompetence eller lignende i de virksomheder, der indskydes  

 kapital i.
Tegningen sker mod indskud af kontanter.
Udviklingsselskabets  

 beholdning af ansvarlig kapital betegnes udviklingsportefølje.
Stk. 2. De virksomheder, hvori et udviklingsselskab har  

 ansvarlig kapital, som er henlagt til udviklingsporteføljen, kaldes i  

 denne lov porteføljevirksomheder.
Porteføljevirksomhederne skal  

 være små og mellemstore virksomheder på det tidspunkt, hvor  

 udviklingsselskabet tegner den ansvarlige kapital, og må ikke  

 være koncernforbundne med andre virksomheder end små og  

 mellemstore virksomheder.
Ved små og mellemstore virksomheder  

 forstås virksomheder, der er omfattet af den definition, som anvendes i  

 Europa-Kommissionens meddelelse om rammebestemmelser for statsstøtte  

 til små og mellemstore virksomheder.
Erhvervsministeren  

 bekendtgør den til enhver tid gældende definition.
Stk. 3. Statsgarantien for en investering i den enkelte  

 porteføljevirksomhed bortfalder, hvis en aktionær med over 10  

 pct.s ejerandel af udviklingsselskabet direkte eller indirekte ejer mere end  

 50 pct. i porteføljevirksomheden.
Statsgarantien for et  

 udviklingsselskabs investering i en porteføljevirksomhed er ligeledes  

 betinget af, at porteføljevirksomheden maksimalt direkte eller  

 indirekte ejer 25 pct. af udviklingsselskabet.
Statsgarantien bortfalder fra  

 det tidspunkt, hvor de nævnte ejerandele overskrides.
Stk. 4. Bestemmelserne i stk. 3 gælder ikke for  

 offentligt ejede selskaber samt for finansielle virksomheder, der er under  

 tilsyn af Finanstilsynet.
Erhvervsministeren kan endvidere give en  

 aktionær i et udviklingsselskab samme status som en virksomhed under  

 tilsyn, såfremt aktionærens primære aktivitet er  

 venturevirksomhed.
Ved venturevirksomhed forstås tilførsel af  

 ansvarlig kapital, bistand og rådgivning med henblik på udvikling  

 af virksomheder og senere videresalg af kapitalandele i disse  

 virksomheder.
 Stk. 5. Udviklingsporteføljen må ikke indeholde  

 ansvarlig kapital i virksomheder, som udviklingsselskabet, dets  

 storaktionærer eller koncernforbundne selskaber på  

 tegningstidspunktet har væsentlige kreditorinteresser i.
Stk. 6. Udviklingsselskabet må ikke være  

 koncernforbundet med en porteføljevirksomhed ved  

 udviklingsporteføljens kapitalandele.
Udviklingsselskabet må  

 ikke direkte eller indirekte eje hele den del af  

 porteføljevirksomheden, der ikke er medarbejderaktier omfattet af  

 ligningslovens § 7 A.
 Stk. 7. En porteføljevirksomhed må ikke  

 udøve hovedaktiviteter inden for finansiering og investering samt  

 handel med, administration af eller besiddelse af fast ejendom.
 § 6. Erhvervsministeren fastsætter en  

 garantiramme for det enkelte udviklingsselskab, der udgør den  

 maksimale samlede værdi af den ansvarlige kapital i  

 udviklingsporteføljen.
 Stk. 2. Værdien af udviklingsporteføljens  

 ansvarlige kapital i en enkelt porteføljevirksomhed eller i alle  

 porteføljevirksomheder i samme koncern må ikke overstige 20 pct.  

 af udviklingsselskabets garantiramme.
 Stk. 3. Erhvervsministeren kan fastsætte regler, der  

 nærmere afgrænser størrelsen af udviklingsselskabets  

 ansvarlige kapital i en porteføljevirksomhed.
 § 7. Udviklingsselskabet skal indberette ansvarlig  

 kapital, der henføres til eller udtages fra  

 udviklingsporteføljen til erhvervsministeren senest 10 dage efter, at  

 ændringen er foretaget.
 Stk. 2. Finder erhvervsministeren, at henførelse af  

 ansvarlig kapital til udviklingsporteføljen ikke opfylder denne lov  

 eller bestemmelser fastsat i medfør af denne lov, kan  

 erhvervsministeren bestemme, at den ansvarlige kapital ikke må  

 henføres til selskabets udviklingsportefølje.
 Stk. 3. Et udviklingsselskab kan forud for henførelse  

 af ansvarlig kapital til udviklingsporteføljen anmode  

 erhvervsministeren om forhåndstilsagn om at anse den ansvarlige kapital  

 for omfattet af bestemmelserne om henførelse af ansvarlig kapital til  

 udviklingsporteføljen.
 Stk. 4. Erhvervsministeren kan fastsætte nærmere  

 regler om indberetning i henhold til stk. 1 og forhåndstilsagn i  

 henhold til stk. 3.
Kapitel 3 Statsgarantiens dækning § 8. Den statslige garanti dækker 50 pct. af  

 tab for et regnskabsår på den tabsgivende ansvarlige kapital i  

 udviklingsporteføljen.
Ved opgørelsen af tab korrigeres for  

 samtlige ud- og indbetalinger, som vedrører denne ansvarlige  

 kapital.
 Stk. 2. Det er en forudsætning for udbetaling af  

 garantibeløb efter stk. 1, at de pågældende tab er  

 realiseret på ansvarlig kapital, der har været henlagt til  

 udviklingsporteføljen i mindst 3 år.
 Stk. 3. Erhvervsministeren kan dispensere fra bestemmelsen i  

 stk. 2.
Stk. 4. Garantirammen har virkning i fem år fra det  

 tidspunkt, hvor tildelingen har fundet sted.
Efter det femte år vil den  

 ansvarlige kapital i udviklingsporteføljen fortsat være omfattet  

 af statsgarantien, men der kan ikke henføres ny ansvarlig kapital til  

 udviklingsporteføljen.
Ved udbetaling af garantibeløb til et  

 udviklingsselskab inden for garantiperioden reduceres selskabets garantiramme  

 med størrelsen af det af garantien omfattede tab.
 Stk. 5. Investerer et udviklingsselskab ansvarlig kapital i en  

 porteføljevirksomhed med det formål at overdrage aktiver eller  

 passiver mellem porteføljevirksomheden og udviklingsselskabet eller en  

 virksomhed, som det har været koncernforbundet med, skal aktiverne og  

 passiverne værdiansættes ved uafhængig vurdering,  

 før der kan foretages garantiudbetalinger.
 Stk. 6. Når den ansvarlige kapital har været i  

 udviklingsporteføljen i 8 år, nedskrives garantiprocenten i  

 stk. 1 med 10 procentpoint pr. år, således at garantien  

 bortfalder, når den ansvarlige kapital har været i  

 udviklingsporteføljen i 12 år.
 Stk. 7. Ved opgørelsen af tab på den ansvarlige  

 kapital i porteføljevirksomheder, der er koncernforbundne med andre  

 porteføljevirksomheder, vil tabene blive modregnet i eventuelle  

 overskud på ansvarlig kapital i disse virksomheder.
Stk. 8. En udviklingsportefølje, der er omfattet af  

 statsgarantien, samt omkostninger og indtægter vedrørende denne  

 skal særskilt fremgå af balancen og resultatopgørelsen.  

 Årsregnskabets noter skal oplyse den oprindelige  

 anskaffelsesværdi samt afgang eller tilgang til denne af  

 udviklingsporteføljen.
Bogføringen skal indrettes  

 således, at de ovenstående oplysninger i årsregnskabet samt  

 de øvrige i denne lov krævede oplysninger er til stede.
 Stk. 9. Et udviklingsselskab skal på opfordring afgive  

 relevante oplysninger om dets udviklingsportefølje og tab til brug for  

 erhvervsministerens administration af denne lov.
 Stk. 10. Erhvervsministeren kan fastsætte nærmere  

 regler om opgørelsen af tab.
§ 9. Erhvervsministeren kan undlade at foretage  

 garantiudbetalinger på tab i henhold til § 8,  

 såfremt 1)	tabet er realiseret i forbindelse med en handel, der indeholder  

 aftale om anden kompensation for udviklingsselskabet end salgsprisen, f.eks.  

 en tilbagekøbsoption på kapitalandele eller andre modydelser,  

 eller 2)	tabet er realiseret i forbindelse med en handel, der indebærer  

 direkte eller indirekte udveksling af ansvarlig kapital mellem  

 udviklingsselskaber, eller 3)	tabet er realiseret i forbindelse med en handel, som det  

 pågældende udviklingsselskab har indgået med  

 udviklingsselskabets storaktionærer eller koncernforbundne  

 selskaber.
 § 10. Regnskabsopgørelse med dokumentation  

 for eventuelle tab samt oversigter over udviklingsporteføljen med  

 eventuel anmodning om udbetaling af garantibeløb fremsendes til  

 erhvervsministeren en gang årligt, når årsregnskabet er  

 godkendt på generalforsamlingen og indsendt til Erhvervs- og  

 Selskabsstyrelsen samt offentliggjort i styrelsens edb-informationssystem.  

 Regnskabsopgørelsen skal revideres af den revisor, der reviderer  

 udviklingsselskabets årsregnskab.
 Stk. 2. Efter erhvervsministerens godkendelse af  

 regnskabsopgørelsen udbetales garantibeløbet til  

 udviklingsselskabet.
 Stk. 3. Erhvervsministerens forpligtelse til at udbetale  

 garantibeløb bortfalder, dersom regnskabsopgørelsen ikke er  

 fremsendt til erhvervsministeren senest et år efter  

 årsregnskabets offentliggørelse.
§ 11. Regnskabsopgørelsen, jf. § 10,  

 skal indeholde en bruttoopgørelse af det gennemsnitlige akkumulerede  

 afkast af udviklingsporteføljen.
Ved opgørelsen indregnes  

 eventuelle garantiudbetalinger, og præmiebetalinger, jf. § 3,  

 stk. 3, fraregnes.
Er der overført placeringer fra  

 udviklingsporteføljen til selskabets øvrige beholdninger i  

 perioden, skal afkastet på disse opgøres på grundlag af  

 markedsværdien.
 Stk. 2. Såfremt afkastet opgjort i stk. 1  

 overstiger 13 pct. p.a., kan der ikke foretages garantiudbetalinger for det  

 pågældende regnskabsår.
 Stk. 3. Erhvervsministeren fastsætter nærmere  

 regler om opgørelse af afkastet, jf. stk. 1.
Kapitel 4 Afsluttende bestemmelser § 12. Den, der afgiver urigtige eller vildledende  

 oplysninger til brug for erhvervsministerens administration af denne lov,  

 straffes med bøde eller hæfte, medmindre strengere straf er  

 forskyldt efter den øvrige lovgivning.
Er en overtrædelse  

 begået af et selskab, kan der pålægges det  

 pågældende selskab som sådant bødeansvar.
 Stk. 2. Dersom et udviklingsselskab afgiver urigtige eller  

 vildledende oplysninger eller undlader at overholde sine forpligtelser i  

 henhold til denne lov eller bestemmelser fastsat i medfør af denne  

 lov, kan selskabet fratages statsgaranti med den virkning, at  

 udviklingsporteføljens placeringer ikke længere er omfattet af  

 statsgarantien.
 Stk. 3. Er der foretaget garantiudbetalinger på et  

 fejlagtigt eller utilstrækkeligt grundlag, kan erhvervsministeren  

 efterfølgende kræve disse betalt tilbage.
 § 13. Erhvervsministeren kan henlægge  

 beføjelser efter denne lov til en styrelse under Erhvervsministeriet.  

 Henlægger erhvervsministeren sine beføjelser til en styrelse,  

 kan ministeren fastsætte regler om klageadgangen, herunder at klager  

 ikke kan indbringes for anden administrativ myndighed.
 § 14. Loven gælder ikke for Grønland  

 og Færøerne.
 § 15. Erhvervsministeren fastsætter  

 tidspunktet for lovens ikrafttræden.
 Stk. 2. Tilsagn om statsgaranti til udviklingsselskaber i  

 henhold til lov om statsgaranti til udviklingsvirksomhed kan gives i op til  

 to år efter denne lovs ikrafttræden.
 Stk. 3. § 5, stk. 3 og § 5, stk. 6, 2.  

 pkt. har alene virkning for de investeringer, udviklingsselskaberne foretager  

 i porteføljevirksomhederne efter denne lovs ikrafttræden.
 Stk. 4. § 8, stk. 4, 1. pkt. har alene virkning for  

 garantirammer, der tildeles efter denne lovs ikrafttræden.
