Bekendtgørelse om ændring af  

 bekendtgørelse om vejafmærkning § 1 I bekendtgørelse nr. 590 af 24. juni 1992 om vejafmærkning,  

 som ændret ved bekendtgørelse nr. 199 af 16. marts 1994,  

 bekendtgørelse nr. 936 af 7. december 1995 og bekendtgørelse  

 nr. 9 af 7. januar 1998, foretages følgende ændringer:
1. I § 5, stk. 2, 2. pkt., udgår: »jf. dog  

 § 19, tavle E 33.« 2. I § 8 indsættes efter teksten  

 vedrørende UA 43 Fri bredde en ny advarselstavle:
 »A 44 Tunnel.
Længden af tunnelen kan anføres på undertavle U 2.« 3. I § 13 indsættes efter teksten  

 vedrørende C 23,2 Bus forbudt en ny forbudstavle:
 »C 23,3 Kørsel med farligt gods forbudt.
Tavlen forbyder kørsel med køretøjer, der medbringer  

 farligt gods.
Det kan på undertavle præciseres, hvilken  

 tidsperiode forbudet gælder samt afstanden til det sted på vejen,  

 hvorfra forbudet gælder.« 4. I § 19 ophæves E 21 Anbefalet rute for  

 bestemte færdselsarter, E 21,1 Vejledning for cyklister og E  

 21,2 Anbefalet rute for lastbiler og i stedet indsættes:
 »E 21-22 Anbefalet rute for bestemte  

 færdselsarter.
 Tavlerne angiver vej, sti eller lignende, der hensigtsmæssigt kan  

 benyttes af de færdselsarter, der er angivet med symbol.
Vedrørende E 21,1-E 21,4: Ved anbefalet rute for cyklister,  

 vandrere, ridende og knallerter kan tavlen være suppleret med  

 vejvisningsmål, L 45 Rutenummer for stier eller stirutenavn.  

 På stiruter kan kørsel med knallert være forbudt på  

 visse delstrækninger.
E 21,1-E 21,4 placeres på  

 pilvejvisere, tabelvejvisere, diagramtavler og afstandstavler for at angive,  

 at disse tavler er til vejvisning for stitrafikanter, jf. også  

 § 23, F 21 Stivejvisere.
 E 21,1 Anbefalet rute for cyklister.
 E 21,2 Anbefalet rute for vandrere.
 E 21,3 Anbefalet rute for ridende.
 E 21,4 Anbefalet rute for knallerter.
 E 22,1 Anbefalet rute for lastbiler.
E 22,2 Anbefalet rute for køretøjer med  

 farligt gods.« 5. I § 19, vedrørende tavle E 33 Parkering,  

 ændres i 3. afsnit, 1. punktum, »UC 60,1-3« til: »UE 33,1-UE  

 33,3«.
 6. I § 19 indsættes efter teksten  

 vedrørende E 33 Parkering:
 »UE 33,1 angiver, at parkeringsarealet ligger  

 både før og efter tavlen.
 UE 33,2 angiver, at parkeringsarealet  

 begynder ved tavlen.
UE 33,3 angiver, at parkeringsarealet  

 ophæves ved tavlen.« 7. I § 23 ophæves F 21 Stivejvisere og i  

 stedet indsættes:
 »F 21 Stivejvisere.
Tavlerne anvendes som vejvisere for stitrafik til geografiske mål,  

 havne, lufthavne og lign., til stiruter eller til almindelige veje.
Der kan  

 anvendes symbol for cyklist, vandrer, ridende eller knallert eller en  

 kombination af disse.
 F 21,1 Stirutetavle.
 F 21.2 Stipilvejviser.
 F 21.3 Stitabelvejviser.
F 21.4 Stidiagramtavle.« 8. I § 33, vedrørende L 45 Rutenummer for  

 stier, ændres »stivejvisningstavler og på E 21,1  

 Vejledning for cyklister« til: »stivejvisere og på E 21,1-E  

 21,4«.
 9. I § 35 indsættes efter servicetavle M 24  

 Tankanlæg en ny servicetavle:
»M 30 Primitiv teltplads for stitrafikanter.« 10. I § 44, vedrørende Q 46 Ubrudt  

 kantlinie, affattes teksten således:
»Linien begrænser den del af kørebanen, der skal benyttes af  

 motorkøretøjer og registreringspligtige knallerter.
Den kan  

 endvidere anvendes til at adskille almindelige vognbaner fra særlige  

 vognbaner.
 Ubrudt kantlinie, der begrænser kørebanen mod midterheller,  

 må kun overskrides af motorkøretøjer og  

 registreringspligtige knallerter, hvor særlige forhold, f.eks.  

 vejarbejde eller standset køretøj, gør det  

 nødvendigt, og da kun under udvisning af særlig  

 agtpågivenhed og med lav fart.
I øvrigt må ubrudt kantlinie kun overskrides af  

 motorkøretøjer og registreringspligtige knallerter i  

 forbindelse med standsning eller parkering eller ved kørsel ind  

 på eller ud fra vejen.
Køretøjer, der føres med  

 lav hastighed, kan dog, hvor det er nødvendigt for at lette  

 overhaling, jf. færdselslovens § 22, stk. 2, overskride  

 kantlinien på en kortere strækning, mens overhalingen varer.  

 Kantlinien kan også overskrides ved passage højre om en  

 venstresvingende, såfremt banen til højre for kantlinien ikke er  

 en særlig bane.
Endvidere kan motorkøretøjer og registreringspligtige  

 knallerter, der lovligt benytter en busbane, jf. § 50, V 42, overskride  

 en kantlinie, der afgrænser de almindelige vognbaner fra busbanen,  

 når det er nødvendigt for at passere et standset  

 køretøj.« § 2 Stk. 1. Bekendtgørelsen træder i kraft den 1.  

 juli 2000, jf. dog stk. 2.
 Stk. 2. Indtil den 1. juli 2010 kan der til E 33  

 Parkering være anvendt undertavler UC 60,1-3.
