(Vagtholdsbekendtgørelsen) I medfør af § 5, stk. 1, i lov om skibsfartens betryggelse, jfr.  

 lovbekendtgørelse nr. 309 af 3. august 1965, og § 5 i lov nr. 98 af 12. marts  

 1980 om skibes sikkerhed fastsættes:
 § 1.  Denne bekendtgørelse finder anvendelse på  

 ethvert dansk skib bortset fra krigsskibe og troppetransportskibe.
 § 2.  Det påhviler føreren af ethvert skib at sørge  

 for, at der uden for havn eller beskyttet ankerplads til stadighed  

 opretholdes en sikker bro- og maskinvagt samt, for så vidt angår skibe  

 udstyret med foreskreven radiostation, behørig radiovagt efter de derom  

 særligt udfærdigede forskrifter.
 Stk. 2.  Det påhviler føreren af ethvert skib, bortset  

 fra fiskeskibe og lystfartøjer, at sørge for, at der holdes den af hensyn til  

 skibets og besætningens sikkerhed fornødne og effektive vagt, når skibet er  

 fortøjet i havn eller ligger til ankers på beskyttet ankerplads.
 Stk. 3.  Ved tilrettelæggelse og udførelse af  

 vagttjenesten skal de i bilag 1-4 til denne bekendtgørelse indeholdte  

 grundprincipper for vagthold m.v. følges.
 Stk. 4.  Vagttjenesten skal desuden udføres under  

 hensyntagen til de i bilag 5-8 til denne bekendtgørelse indeholdte principper  

 og retningslinier for vagthavende navigatører og maskinmestre.
§ 3.  I mindre skibe og fartøjer, i hvilke indretning,  

 anvendelse eller besætningens størrelse og sammensætning medfører, at  

 nærværende vagtbestemmelser ikke fuldt ud kan, eller med rimelighed bør,  

 opfyldes, skal disse følges, i den udstrækning forholdene tilsiger det.
Der  

 skal dog uden for havn eller beskyttet ankerplads altid holdes behørig udkig  

 fra dæk eller styrehus.
 § 4.  I skibe på 20 registertons brutto og derover  

 samt i skibe, hvor der i medfør af anden lovgivning er fastsat krav herom, må  

 udkigstjeneste kun udføres af søfarende, der har bestået den i sønæringsloven  

 omhandlede syns- og høreprøve for søfarende.
Stk. 2.  Som dokumentation for bestået syns- og  

 høreprøve for søfarende anses enten Stk. 3.  Opstår der tvivl om, hvorvidt en søfarende  

 fortsat kan bestå syns- og høreprøve for søfarende, skal ny prøve aflægges.
 § 5.  I handelsskibe på 20 registertons brutto og  

 derover skal dæksmandskab, der indgår i brovagten, behørigt instrueres i  

 samtlige opgaver vedrørende vagttjenesten og have udfærdiget bevis eller  

 anden dokumentation herfor, jfr. bestemmelserne i bilag 9.
Stk. 2.  Bevis eller påtegning i søfartsbog som  

 dokumentation for, at pågældende er kvalificeret til brovagttjeneste,  

 udfærdiges til søfarende, der har bestået syns- og høreprøve for søfarende,  

 og som enten Stk. 3.  Søfarende, der ikke har erhvervet bevis eller  

 anden dokumentation som omhandlet i stk. 1 og 2, og som ikke opfylder en af  

 de i stk. 2, litra a-c, anførte betingelser, skal de første 2 måneder om bord  

 holdes under nøje opsyn af føreren eller den vagthavende navigatør og  

 instrueres i samtlige opgaver vedrørende vagttjenesten.
 Stk. 4.  Ved tilrettelæggelse af vagttjenesten skal det  

 søges undgået, at en søfarende som omhandlet i stk. 3, er eneste menig, der  

 indgår i brovagten ved sejlads under forhold, hvor særlig agtpågivenhed er  

 påkrævet.
Stk. 5.  De i stk. 1 og 2 omhandlede beviser eller  

 påtegninger meddeles af direktoratet for søfartsuddannelsen eller  

 direktoratet for søfarende og anses samtidig som dokumentation for, at  

 pågældende er skikket til udkig.
Ubefarne matroser kan af skibets fører få  

 påtegnet søfartsskolebevis om fornøden instruktion i vagttjeneste.
 § 6.  Overtrædelse af bestemmelserne i denne  

 bekendtgørelse straffes i medfør af § 6, stk. 3, i lov om skibsfartens  

 betryggelse henholdsvis § 28 i lov om skibes sikkerhed med bøde.
 § 7.  Bekendtgørelsen træder i kraft den 1. juli 1984.
Industriministeriet, den 10. april 1984 Ib Stetter / N.
J.
Bagge Bilag Bilagene er de i den internationale konvention om uddannelse af søfarende,  

 om sønæring og om vagthold, 1978, (STCW-konventionen) indeholdte reglementer,  

 samt de af den internationale konference om uddannelse af søfarende og om  

 sønæring, 1978, (STW-konferencen) vedtagne resolutioner om vagthold suppleret  

 med den af Den Internationale Søfartsorganisation (IMO) vedtagne resolution  

 A. 484 om brovagt i fiskeskibe.
Side Bilag 1: Grundprincipper for vagthold på broen 4 Bilag 2: Grundprincipper for vagttjeneste i havn 7 Bilag 3: Obligatoriske minimumskrav for vagt i havn i skibe med farlig  

 ladning om bord 8 Bilag 4: Grundprincipper for vagthold i maskinrum 9 Bilag 5: Retningslinier for vagthavende navigatører ved vagthold på broen 12 Bilag 6: Retningslinier for vagthavende maskinofficerer ved vagthold i  

 maskinrum 16 Bilag 7: Principper og retningslinier for vagthavende navigatører ved  

 vagttjeneste i havn 20 Bilag 8: Principper og retningslinier for vagthavende maskinofficerer ved  

 vagttjeneste i havn 23 Bilag 9: Obligatoriske minimumskrav for menige, der indgår i brovagten 26 Bilag 1 GRUNDPRINCIPPER FOR VAGTHOLD PÅ BROEN (STCW-konventionens reglement II/ 1 og IMO-Assembly Resolution A. 484) 1. ------------------ 2. Det påhviler føreren af ethvert skib at sørge for,  

 at brovagten er fyldestgørende tilrettelagt med henblik på opretholdelse af  

 en sikker vagt.
Under førerens almindelige ledelse er de vagthavende  

 officerer ansvarlige for skibets sikre navigering på deres vagter.
De skal  

 herunder især søge at undgå kollision og grundstødning.
 3. De grundlæggende principper, der omfatter, men ikke  

 er begrænset til nedenstående, skal iagttages i alle skibe.
4. Vagtordning 5. Egnethed til tjeneste Vagtsystemet skal være således tilrettelagt, at vagthavende officerers og  

 vagtgående meniges effektivitet ikke er forringet på grund af træthed.  

 Tjenesten skal være således tilrettelagt, at deltagerne i den første vagt ved  

 rejsens begyndelse og de efterfølgende afløservagter har fået tilstrækkelig  

 hvile og i øvrigt er egnede til at gå på vagt.
6. Sejlads 7. Navigationsudstyr 8. Pligter og ansvar 9. Udkig Udover at holde behørig udkig med det formål at få en fuldstændig  

 vurdering af situationen og af faren for kollision og grundstødning samt  

 andre farer for sejladsen skal udkiggens pligter omfatte opdagelse af  

 nødstedte skibe og luftfartøjer, skibbrudne samt vrag og drivgods.
Følgende  

 skal iagttages i forbindelse med udkigstjenesten:
0. Sejlads med lods om bord Uanset lodsens pligter og ansvar fritager hans tilstedeværelse om bord  

 ikke fører eller vagthavende officer for deres pligter og ansvar med hensyn  

 til skibets sikkerhed.
Føreren og lodsen skal udveksle oplysninger om  

 sejladsens tilrettelæggelse, lokale forhold og skibets karakteristika.  

 Føreren og den vagthavende officer skal samarbejde snævert med lodsen og føre  

 nøje kontrol med skibets position og sejlads.
1. Beskyttelse af havmiljøet Føreren og den vagthavende officer skal være klar over de alvorlige  

 virkninger af forurening af havmiljøet som følge af driftsmæssig eller  

 hændelig forurening og skal træffe alle mulige sikkerhedsforanstaltninger for  

 at forhindre sådan forurening, navnlig inden for rammerne af bestemmelser i  

 internationale regler og i havnereglementer.
Supplerende bestemmelser for fiskeskibe 1. Den vagthavende officer skal tage relevante forholdsregler og varsko  

 føreren, når ændringer i vejrforholdene kan berøre skibets sikkerhed,  

 herunder forhold, der kan medføre overisning.
 2. I fiskeskibe, der er i færd med at fiske eller søge efter fisk, skal  

 særlig opmærksomhed rettes mod følgende:
 1. Andre fiskeskibe og deres grej.
 2. Sikkerheden for den del af besætningen, som er på dæk.
 3. Indflydelse på skib og besætnings sikkerhed ved reduktion af stabilitet  

 og fribord forårsaget af kræfter fra fiskeredskaber, håndtering og stuvning  

 af fangst og af vanskelige sø- og vejrforhold.
 4. Off shore-anlæg med særligt hensyn til sikkerhedszoner.
 5. Vrag.
 3. Under stuvning af fangst skal der udvises særlig omhu med hensyn til at  

 sikre tilstrækkeligt fribord og tilstrækkelig stabilitet på ethvert tidspunkt  

 af hjemrejsen under hensyntagen til bunkers- og storesforbrug, risiko for  

 vanskelige vejrforhold samt faren for overisning.
 4. I fiskeskibe, der uden for havn eller red ligger til ankers, skal  

 føreren drage omsorg for, at der af hensyn til skibets og besætningens  

 sikkerhed altid holdes behørig udkig fra styrehus eller dæk, samt at den  

 vagthavende fisker er behørigt instrueret om sine opgaver, jfr.  

 retningslinierne i bilag 5, pkt. 27.
Bilag 2 GRUNDPRINCIPPER FOR VAGTTJENESTE I HAVN (STCW-konventionens reglement II/ 7) 1. I ethvert skib, der er sikkert fortøjet eller  

 ligger sikkert til ankers i havn under normale forhold, skal føreren sørge  

 for, at der holdes den af hensyn til sikkerheden fornødne og effektive vagt.
 2. Ved tilrettelæggelse af vagter skal der tages  

 hensyn til bestemmelserne i »Rekommandationen om principper og om  

 retningslinier for vagttjeneste i havn for vagthavende navigatører« og  

 »Rekommandationen om principper og om retningslinier for vagttjeneste i  

 havn for vagthavende maskinofficerer« vedtaget af den internationale  

 konference om uddannelse af søfarende og om sønæring, 1978.
Bilag 3 OBLIGATORISKE MINIMUMSKRAV FOR VAGT I HAVN I SKIBE MED FARLIG LADNING OM BORD (STCW-konventionens reglement II/ 8) 1. Føreren af ethvert skib, der medfører ladning i  

 bulk, som er farlig, hvad enten den er eller kan være eksplosiv,  

 letantændelig, giftig, sundhedsfarlig eller en kilde til forurening af  

 omgivelserne, skal drage omsorg for, at der holdes forsvarlig dæksvagt og  

 forsvarlig maskinvagt ved, at der om bord og umiddelbart til rådighed er en  

 behørigt kvalificeret officer eller behørigt kvalificerede officerer og efter  

 omstændighederne menige, selv om skibet er sikkert fortøjet eller ligger  

 sikkert til ankers i havn.
 2. Føreren af ethvert skib, der medfører anden farlig  

 ladning end bulkladning, hvad enten den er eller kan være eksplosiv,  

 letantændelig, giftig, sundhedsfarlig eller en kilde til forurening af  

 omgivelserne, skal ved tilrettelæggelse af en forsvarlig vagtordning fuldt ud  

 tage hensyn til den farlige ladnings beskaffenhed, mængde, emballering og  

 stuvning samt eventuelle særlige forhold om bord, på vandet og i land.
 3. Ved tilrettelæggelse af vagter skal der fuldt ud  

 tages hensyn til »Rekommandationen om principper og om retningslinier  

 for vagttjeneste i havn for vagthavende navigatører« og  

 »Rekommandationen om principper og om retningslinier for vagttjeneste i  

 havn for vagthavende maskinofficerer« vedtaget af den internationale  

 konference om uddannelse af søfarende og om sønæring, 1978.
Bilag 4 GRUNDPRINCIPPER FOR VAGTHOLD I MASKINRUM (STCW-konventionens reglement III/ 1) 1. ----------------- 2. Udtrykket »vagt« anvendes i dette  

 reglement til at betegne enten en gruppe besætningsmedlemmer, der udgør  

 vagten, eller en ansvarsperiode for en maskinofficer, under hvilken hans  

 personlige tilstedeværelse i maskinrummet ikke er påkrævet, men kan blive  

 det.
 3. De grundlæggende principper, der omfatter men ikke  

 er begrænset til nedenstående, skal iagttages i alle skibe.
4. Almindelige bestemmelser 5. Driftsforhold 6. Forholdsregler for vagten 7. Egnethed til tjeneste Vagtsystemet skal være således tilrettelagt, at vagtens effektivitet ikke  

 er forringet på grund af træthed.
Tjenesten skal være således tilrettelagt,  

 at den første vagt ved rejsens begyndelse og de efterfølgende afløservagter  

 har fået tilstrækkelig hvile og i øvrigt er egnet til at gå på vagt.
8. Beskyttelse af havmiljøet Alle maskinofficerer og den menige maskinbesætning skal være klar over de  

 alvorlige virkninger af forurening af havmiljøet som følge af driftsmæssig  

 eller hændelig forurening og skal træffe alle mulige  

 sikkerhedsforanstaltninger for at forhindre sådan forurening, navnlig inden  

 for rammerne af relevante internationale regler og havnereglementer.
Bilag 5 RETNINGSLINIER FOR VAGTHAVENDE NAVIGATØRER VED VAGTHOLD PÅ BROEN (STW-Resolution 1) INDLEDNING 1. Nærværende rekommandation indeholder retningslinier  

 af almen gyldighed for vagthavende navigatører, hvilke retningslinier efter  

 omstændighederne forventes suppleret af føreren.
Det er absolut nødvendigt,  

 at vagthavende navigatører gør sig klart, at effektiv varetagelse af deres  

 tjenestepligter er påkrævet af hensyn til sikkerheden for menneskeliv og  

 ejendom på søen og forebyggelse af forurening af havmiljøet.
ALMINDELIGE BESTEMMELSER 2. Den vagthavende navigatør er førerens  

 stedfortræder, og han har i første række ansvaret for, at skibet til enhver  

 tid navigeres sikkert.
Han bør til enhver tid overholde de gældende  

 søvejsregler (se endvidere stk. 22 og 23).
3. Det er særlig vigtigt, at den vagthavende navigatør  

 til enhver tid sikrer, at der holdes effektivt udkig.
I et skib med adskilt  

 bestiklukaf kan den vagthavende navigatør opholde sig derinde et kort  

 tidsrum, når det er påkrævet af hensyn til nødvendig udførelse af  

 navigationsmæssige pligter, men han bør forinden sikre sig, at det er  

 forsvarligt at gøre det, og sørge for, at der holdes effektivt udkig.
4. Den vagthavende navigatør bør huske på, at maskinen  

 er til hans rådighed, og han bør ikke tøve med at bruge den, når det er  

 nødvendigt.
Der bør dog så vidt muligt i god tid varskos om påtænkte  

 ændringer af maskinens omdrejningshastighed.
Han bør endvidere kende sit  

 skibs manøvreegenskaber, herunder dets stoppedistance, og bør være klar over,  

 at andre skibe kan have andre manøvreegenskaber.
 5. Den vagthavende navigatør bør huske på, at  

 lydsignalapparatet er til hans rådighed, og han bør ikke tøve med at bruge  

 det i overensstemmelse med de gældende søvejsregler.
OVERTAGELSE AF BROVAGTEN 6. Den afløsende vagthavende navigatør bør sikre sig,  

 at hans vagtmandskab fuldt ud er i stand til at udføre deres pligter og især,  

 at deres syn er vænnet til mørke.
 7. Den afløsende navigatør bør ikke overtage vagten,  

 før hans syn fuldt ud har vænnet sig til lysforholdene, og han personligt har  

 forvisset sig om:
 8. Hvis der på det tidspunkt, da den vagthavende  

 navigatør skal afløses, foretages en manøvre eller træffes anden  

 foranstaltning for at undgå fare, bør afløsning af officeren udskydes, indtil  

 sådan manøvre eller foranstaltning er gennemført.
PERIODISK KONTROL AF NAVIGATIONSUDSTYR 9. Afprøvning af ombordværende navigationsudstyrs  

 driftstilstand bør foretages under sejladsen så ofte som muligt, når  

 omstændighederne tillader det, og navnlig når der forventes forhold, som  

 indebærer fare for sejladsen.
Der bør i fornødent omfang føres journal over  

 sådan afprøvning.
 10. Den vagthavende navigatør bør foretage regelmæssig  

 kontrol for at sikre:
SELVSTYRER 11. Den vagthavende navigatør bør være opmærksom på  

 nødvendigheden af til enhver tid at overholde bestemmelserne i kapitel V,  

 reglement 19, i den internationale konvention om sikkerhed for menneskeliv på  

 søen, 1974. Han bør have for øje, at det kan blive nødvendigt i god tid at  

 lade rorgængeren indtage sin plads og omstille styringen til håndstyring for  

 på sikker måde at kunne imødegå en situation, der muligvis kan blive farlig.  

 I et skib, der styres med selvstyrer, er det yderst farligt at lade en  

 situation udvikle sig til det punkt, hvor den vagthavende navigatør er uden  

 assistance og må afbryde kontinuiteten i udkigstjenesten for at træffe  

 nødforanstaltninger.
Omskiftning fra selvstyring til håndstyring og omvendt  

 bør foretages af eller under tilsyn af en ansvarlig navigatør.
ELEKTRONISKE NAVIGERINGSMIDLER 12. Den vagthavende navigatør bør have indgående  

 kendskab til brugen af ombordværende elektroniske navigeringsmidler, herunder  

 deres muligheder og begrænsninger.
 13. Ekkoloddet er et værdifuldt navigeringsmiddel og  

 bør bruges, når det er hensigtsmæssigt.
RADAR 14. Den vagthavende navigatør bør bruge radar, når det  

 er hensigtsmæssigt, og altid, når nedsat sigtbarhed indtræffer eller  

 forventes, samt altid i stærkt trafikerede farvande under fornøden  

 hensyntagen til dens begrænsninger.
 15. Den vagthavende navigatør bør altid, når radar er  

 i brug, vælge et passende afstandsområde, iagttage billedet omhyggeligt og  

 plotte effektivt.
 16. Den vagthavende navigatør bør drage omsorg for, at  

 de anvendte afstandsområder ændres med tilstrækkeligt hyppige mellemrum,  

 således at ekkoer konstateres så tidligt som muligt.
 17. Det bør huskes, at svage eller dårlige ekkoer ikke  

 altid kan konstateres.
 18. Den vagthavende navigatør bør drage omsorg for, at  

 plotning eller systematisk analysering påbegyndes i god tid.
 19. I klart vejr bør den vagthavende navigatør  

 foretage radarøvelser, når lejlighed byder sig.
SEJLADS I KYSTFARVAND 20. Der bør benyttes søkort i største målestok, som  

 findes om bord for området, og som er rettet efter de senest tilgængelige  

 oplysninger.
Stedbestemmelser bør foretages med hyppige mellemrum, og, når  

 omstændighederne tillader det, efter mere end en metode.
 21. Den vagthavende navigatør bør med sikkerhed  

 identificere al relevant afmærkning.
KLART VEJR 22. Den vagthavende navigatør bør tage hyppige og  

 nøjagtige kompaspejlinger af skibe, der nærmer sig, som middel til tidlig  

 konstatering af fare for sammenstød.
Sådan fare kan undertiden være til  

 stede, selv når en kendelig forandring i pejlingen er tydelig, især ved  

 nærmelse til et meget stort skib eller til et slæb eller ved klos nærmelse  

 til et skib.
Han bør også i god tid handle klart og tydeligt i  

 overensstemmelse med de søvejsregler, der finder anvendelse under de  

 foreliggende omstændigheder, og dernæst kontrollere, at sådan handling får  

 den tilsigtede virkning.
NEDSAT SIGTBARHED 23. Når nedsat sigtbarhed indtræffer eller forventes,  

 er den vagthavende navigatør i første række forpligtet til at iagttage de  

 relevante regler i de gældende søvejsregler, navnlig med hensyn til at afgive  

 tågesignaler, at gå med sikker fart og at have maskinen klar til  

 øjeblikkelige manøvrer.
Han bør endvidere:
 Det er vigtigt, at den vagthavende navigatør kender sit skibs  

 manøvreegenskaber, herunder dets stoppedistance, og han bør være klar over,  

 at andre skibe kan have andre manøvreegenskaber.
TILKALDE FØREREN 24. Den vagthavende navigatør bør straks varsko  

 føreren i følgende tilfælde:
SEJLADS MED LODS OM BORD 25. Hvis den vagthavende navigatør er i tvivl med  

 hensyn til lodsens handlinger eller hensigter, bør han søge nærmere oplysning  

 hos lodsen.
Er der stadig tvivl, bør han straks varsko føreren og træffe de  

 forholdsregler, som er nødvendige, indtil føreren kommer til stede.
VAGTMANDSKABET 26. Den vagthavende navigatør bør give vagtmandskabet  

 alle fornødne instruktioner og oplysninger, som sikrer, at der holdes  

 forsvarlig vagt, herunder behørig udkig.
TIL ANKERS 27. Hvis føreren skønner det nødvendigt, bør brovagten  

 dreje, når skibet ligger til ankers.
Den vagthavende navigatør bør imidlertid  

 under alle omstændigheder, når skibet ligger til ankers:
Bilag 6 RETNINGSLINIER FOR VAGTHAVENDE MASKINOFFICERER VED VAGTHOLD I MASKINRUM (STW-resolution 2) INDLEDNING 1. Denne rekommandation indeholder retningslinier af  

 almen gyldighed for maskinofficerer, der har ansvaret for:
 2. Maskinchefen bør efter omstændighederne supplere  

 retningslinierne.
3. Enhver vagthavende maskinofficer bør gøre sig  

 klart, at effektiv varetagelse af hans tjenestepligter er påkrævet af hensyn  

 til sikkerheden for menneskeliv og ejendom på søen og undgåelse af forurening  

 af havmiljøet.
Udtrykket »vagt« som anvendt i denne rekommandation  

 har efter omstændighederne enten betydningen »gruppe  

 besætningsmedlemmer, der udgør vagten« eller »ansvarsperiode«,  

 under hvilken en maskinofficers personlige tilstedeværelse i maskinrummet  

 ikke er påkrævet, men kan blive det.
 4. Disse retningslinier, der omfatter, men ikke er  

 begrænset til nedenstående, bør iagttages i alle skibe.
AFSNIT I - MASKINVAGT NÅR SKIBET ER LET ALMINDELIGE BESTEMMELSER 5. Den vagthavende maskinofficer er maskinchefens  

 stedfortræder, og det påhviler ham i første række til enhver tid at sørge for  

 sikker og effektiv drift og vedligeholdelse af maskineri, der har betydning  

 for skibets sikre drift.
Han bør drage omsorg for, at ordrer fra broen om  

 ændring af omdrejningshastighed eller -retning altid udføres omgående.
6. Den vagthavende maskinofficer bør sørge for, at den  

 fastsatte vagtordning opretholdes.
Under hans almindelige ledelse bør menige  

 medlemmer af maskinbesætningen, såfremt de indgår i vagten, medvirke til  

 sikker og effektiv drift af fremdrivningsmaskineriet og  

 hjælpeinstallationerne.
7. Den vagthavende maskinofficer bør til stadighed  

 føre tilsyn med hovedfremdrivningsanlæg og hjælpesystemer, indtil han er  

 blevet behørigt afløst.
Han bør endvidere drage omsorg for, at der foretages  

 fyldestgørende runder i maskinrum og styremaskinrum med henblik på at  

 konstatere og rapportere driftsforstyrrelser eller havari og at foretage  

 eller lede rutinemæssige justeringer, påkrævet vedligeholdelse samt andet  

 forefaldende nødvendigt arbejde.
 8. Den vagthavende maskinofficer bør pålægge det  

 øvrige vagtmandskab at varsko ham om muligt risikable forhold, som kan gribe  

 forstyrrende ind i maskineriets drift og bringe sikkerheden for menneskeliv  

 og skibet i fare.
9. Den vagthavende maskinofficer bør sørge for, at  

 vagten i maskinrummet er under tilsyn og tilrettelægge afløsning i tilfælde  

 af forfald blandt vagtmandskabet.
Vagten bør ikke lade maskinrummet være uden  

 tilsyn på en sådan måde, at manuel betjening af maskinanlæg eller  

 manøvreventiler udelukkes.
 10. Den vagthavende maskinofficer bør træffe  

 nødvendige forholdsregler til at begrænse følgerne af skade, der skyldes  

 havari på udstyr, brand, indtrængen af vand, brud, kollision, grundstødning  

 eller anden hændelse.
 11. Den vagthavende maskinofficer bør drage omsorg  

 for, at vagtmandskabet er fortrolig med antal, anbringelsessted og de  

 forskellige former for brandslukningsmidler og havarikontroludstyr, deres  

 brug og de forskellige sikkerhedsforanstaltninger, som skal iagttages.
 12. Den vagthavende maskinofficer bør have kendskab  

 til forhold i maskinrummet, der indebærer risiko for tilskadekomst, og han  

 bør kunne yde førstehjælp.
 13. Den vagthavende maskinofficer bør vedblivende være  

 ansvarlig for maskineriets drift og betjening uanset maskinchefens  

 tilstedeværelse i maskinrummet, indtil maskinchefen udtrykkelig tilkendegiver  

 over for ham, at han har overtaget dette ansvar, og begge har forstået dette.
OVERTAGELSE AF VAGTEN 14. Den vagthavende maskinofficer bør ikke overlevere  

 vagten til den afløsende maskinofficer, hvis han har grund til at tro, at  

 denne er klart ude af stand til at udføre sin tjeneste på behørig måde, og  

 han skal i så tilfælde varsko maskinchefen herom.
Den afløsende vagthavende  

 maskinofficer bør forvisse sig om, at hans vagtmandskab tilsyneladende fuldt  

 ud er i stand til at udføre deres tjeneste på betryggende måde.
 15. Den afløsende maskinofficer bør ikke overtage  

 vagten, før han har kontrolleret maskindagbogen og fundet, at den er i  

 overensstemmelse med hans egne iagttagelser.
 16. Forinden overtagelse af vagten bør den afløsende  

 maskinofficer altid forvisse sig om mindst følgende:
PERIODISK KONTROL AF MASKINERI 17. Det påhviler den vagthavende maskinofficer  

 periodisk at inspicere maskineri, som han har ansvaret for.
Ved sådan  

 inspektion bør det konstateres, om MASKINDAGBOG 18. Før den vagthavende maskinofficer går fra vagt,  

 skal han drage omsorg for, at der er foretaget fornøden registrering af alt,  

 hvad der er forefaldet på vagten vedrørende hoved- og hjælpemaskineri.
FOREBYGGENDE VEDLIGEHOLDELSE - OG REPARATIONSARBEJDE 19. Den vagthavende maskinofficer bør samarbejde med  

 andre maskinofficerer, der forestår vedligeholdelsesarbejde, under udførelse  

 af al forebyggende vedligeholdelse, havarikontrol og reparation.
Dette vil  

 kunne omfatte, men er ikke nødvendigvis begrænset til:
 20. Den vagthavende maskinofficer bør sikre, at menige  

 medlemmer af maskinbesætningen, som udfører vedligeholdelsesarbejder, er til  

 rådighed som assistance ved manuel betjening af maskineri i tilfælde af, at  

 det automatiske udstyr svigter.
VARSKO BROEN 21. Den vagthavende maskinofficer bør huske på, at  

 fartændringer som følge af driftsuregelmæssigheder ved maskineri eller  

 svigtende styring kan bringe sikkerheden for skib og menneskeliv i fare.  

 Broen bør straks underrettes i tilfælde af brand, forestående  

 foranstaltninger i maskinrummet, der kan medføre nedsættelse af skibets fart,  

 umiddelbar risiko for at styringen svigter, standsning af skibets  

 hovedmaskineri eller enhver ændring i tilvejebringelse af elektrisk energi  

 eller lignende trusler mod sikkerheden.
Sådan underretning skal så vidt  

 muligt være afgivet, før ændringer foretages, således at broen får mest mulig  

 tid til rådighed til at træffe de foranstaltninger, som er mulige for at  

 undgå eventuel søulykke.
SEJLADS I STÆRKT TRAFIKEREDE FARVANDE 22. Den vagthavende maskinofficer bør sikre, at alt  

 maskineri, der har betydning for skibets manøvrering, straks kan omstilles  

 til manuel driftsform, når han varskos om, at skibet befinder sig i stærkt  

 trafikeret farvand.
Maskinofficeren bør også sikre, at der er fornøden  

 kraftreserve til rådighed til brug ved styring og anden manøvrering.  

 Reservestyreanlægget og andet hjælpeudstyr bør være klar til øjeblikkelig  

 brug.
SEJLADS UNDER NEDSAT SIGTBARHED 23. Den vagthavende maskinofficer bør sikre, at der  

 til stadighed er luft- eller damptryk til rådighed til afgivelse af  

 tågesignaler.
Han bør være klar til at efterkomme enhver ordre fra broen og  

 bør i øvrigt drage omsorg for, at hjælpemaskineri, der anvendes til  

 manøvrering, er umiddelbart til rådighed.
VARSKO MASKINCHEFEN 24. Den vagthavende maskinofficer bør straks varsko  

 maskinchefen i følgende tilfælde: (i) Når der indtræffer maskinskade eller  

 driftsforstyrrelser, som efter hans skøn er af en sådan art, at skibets sikre  

 drift udsættes for fare. (ii) Når der indtræffer driftsforstyrrelser, som  

 efter hans skøn kan medføre skade eller havari på fremdrivningsmaskineri,  

 hjælpemaskineri eller overvågnings- og reguleringssystemer. (iii) I  

 nødsituationer eller situationer, hvor han er i tvivl om, hvilken beslutning  

 eller hvilke skridt, der skal tages.
 25. Uanset kravet om at varsko maskinchefen i  

 ovennævnte tilfælde, bør den vagthavende maskinofficer i øvrigt ikke betænke  

 sig på omgående at træffe forholdsregler med henblik på skibets, dets  

 maskineris og besætnings sikkerhed, såfremt omstændighederne gør det  

 nødvendigt.
VAGTMANDSKAB 26. Den vagthavende maskinofficer bør give  

 vagtmandskabet alle fornødne instruktioner og oplysninger, som vil sikre, at  

 der holdes forsvarligt vagt.
Rutinemæssig vedligeholdelse af maskineri, der  

 udføres som forefaldende arbejde i forbindelse med forsvarligt vagthold, bør  

 lægges i faste rammer som led i vagtordningen.
Mere omfattende  

 vedligeholdelsesarbejde såsom reparation overalt i skibet af elektrisk,  

 mekanisk, hydraulisk, pneumatisk eller elektronisk udstyr i tilknytning  

 hertil bør udføres med den vagthavende maskinofficers og maskinchefens  

 indforståelse.
Der bør føres journal over sådanne reparationer.
AFSNIT II - MASKINVAGT PÅ ÅBEN ANKERPLADS Når skibet ligger til ankers på åben red eller under forhold, som om det  

 faktisk var »til søs«, bør den vagthavende maskinofficer sikre, at Bilag 7 PRINCIPPER OG RETNINGSLINIER FOR VAGTHAVENDE NAVIGATØRER VED VAGTTJENESTE I HAVN (STW-resolution 3) INDLEDNING Denne rekommandation finder anvendelse på et skib, der er sikkert fortøjet  

 eller ligger sikkert til ankers i havn under normale forhold.
For skibe på  

 udsat ankerplads henvises til de yderligere forholdsregler, der findes i  

 reglement II/ 1 - »Grundprincipper for vagthold på broen« i den  

 internationale konvention om uddannelse af søfarende, om sønæring og om  

 vagthold, 1978, og i den af konferencen vedtagne »Rekommandation om  

 retningslinier for vagthavende navigatører ved vagthold på broen«.  

 Særlige forholdsregler kan blive nødvendige for særlige skibstyper eller  

 særlige ladningsarter.
 2. Nedenstående principper og retningslinier bør  

 iagttages af redere, befragtere, skibsførere og vagthavende navigatører.
VAGT OG VAGTORDNING 3. Når skibet ligger i havn, bør vagthold  

 tilrettelægges således, at 4. Skibets fører bør fastlægge vagtens sammensætning  

 og varighed under hensyntagen til fortøjningsforholdene, skibstype og  

 beskaffenheden af den tjeneste, der skal udføres.
 5. Ansvaret for vagten bør påhvile en kvalificeret  

 navigatør undtagen i skibe under 500 registertons brutto, der ikke medfører  

 farlig ladning, i hvilket tilfælde føreren kan udpege enhver, der er behørigt  

 kvalificeret, til at holde vagt i havn.
 6. Det nødvendige udstyr bør være således anbragt, at  

 effektiv vagthold sikres.
OVERTAGELSE AF VAGTEN 7. Den vagthavende navigatør bør ikke aflevere vagten  

 til den afløsende navigatør, hvis han har grund til at tro, at denne er klart  

 ude af stand til at varetage sin tjeneste på behørig måde, og han bør i så  

 tilfælde varsko føreren herom.
 8. Den afløsende navigatør bør underrettes om følgende  

 af den navigatør, der afløses:
9. Den afløsende navigatør bør forvisse sig om, at 10. Hvis der på tidspunktet for vagtskiftet er vigtigt  

 arbejde i gang, bør dette afsluttes af den navigatør, der afløses, medmindre  

 føreren giver anden ordre.
VAGTHOLD 11. Den vagthavende navigatør bør:
Bilag 8 PRINCIPPER OG RETNINGSLINIER FOR VAGTHAVENDE MASKINOFFICERER VED VAGTTJENESTE I HAVN (STW-Resolution 4) INDLEDNING 1. Denne rekommandation finder anvendelse på et skib i  

 fart(* 2), når det ligger i havn sikkert fortøjet eller sikkert til ankers og  

 angår krav til vagthavende maskinofficerer i disse perioder.
Særlige krav kan  

 blive nødvendige for specielle typer af fremdrivningssystemer eller  

 hjælpeudstyr og for skibe, der medfører farlige, giftige eller meget  

 brændbare stoffer eller andre særlige ladningsarter.
VAGTORDNING 2. Det påhviler maskinchefen i ethvert skib i samråd  

 med føreren at sørge for, at maskinvagten tilrettelægges på fyldestgørende  

 måde med henblik på opretholdelse af sikker vagt i havn.
Ved beslutning om  

 sammensætning af maskinvagten, hvori kan indgå egnede medlemmer af den menige  

 maskinbesætning, skal bl.a. følgende punkter tages i betragtning:
 3. Under maskinchefens ledelse er den vagthavende  

 maskinofficer ansvarlig for inspektion og afprøvning i nødvendigt omfang af  

 alt maskineri og udstyr under hans ansvarsområde.
 4. (a) I alle skibe med fremdrivningseffekt på 3000 kW  

 eller derover bør en maskinofficer altid have ansvaret for vagten. (b) I  

 skibe med fremdrivningseffekt mellem 1500 og 3000 kW kan føreren efter samråd  

 med maskinchefen bestemme, at der ikke behøver at være en maskinofficer til  

 at have ansvaret for vagten, forudsat at en navigatør er ansvarshavende om  

 bord, og forudsat at skibet ikke har farlig ladning i bulk om bord. (c) I  

 skibe med fremdrivningseffekt under 1500 kW behøver der ikke at være en  

 maskinofficer til at have ansvaret for vagten, forudsat at skibet ikke har  

 farlig ladning i bulk om bord.
 5. Vagtens sammensætning bør til enhver tid være  

 hensigtsmæssig med henblik på at sikre forsvarlig betjening af alt maskineri,  

 der har betydning for arbejde med lasten og sikkerheden for skibet, havnen og  

 dens omgivelser.
 6. Maskinofficeren bør ikke, medens han har ansvaret  

 for vagten, sættes til eller påtage sig noget arbejde eller hverv, som vil  

 kunne gribe forstyrrende ind i hans pligt til at føre tilsyn med skibets  

 maskinanlæg.
OVERTAGELSE AF VAGTEN 7. Den vagthavende maskinofficer bør ikke aflevere  

 vagten til den afløsende maskinofficer, hvis han har grund til at tro, at  

 denne er klart ude af stand til at udføre sin tjeneste på behørig måde, og  

 han skal i så tilfælde varsko maskinchefen herom.
Den afløsende maskinofficer  

 bør forvisse sig om, at hans vagtmandskab tilsyneladende fuldt ud er i stand  

 til at udføre deres tjeneste på betryggende måde.
 8. Forinden overtagelse af vagten bør den afløsende  

 maskinofficer underrettes om følgende af den vagthavende maskinofficer:
 9. Den afløsende maskinofficer bør, før han overtager  

 vagten:
VAGTHOLD 10. Den vagthavende maskinofficer bør især have  

 opmærksomheden henvendt på:
 11. Den vagthavende maskinofficer bør:
Bilag 9 OBLIGATORISKE MINIMUMSKRAV FOR MENIGE DER INDGÅR I BROVAGTEN (STCW-konventionens reglement II/ 6) 1. ----------------- 2. Enhver menig, der indgår i brovagten på et søgående  

 skib, skal:
 3. Den ved stk. 2 (c) og (d) krævede erfaring,  

 fartstid eller uddannelse kan erhverves under udførelse af hverv i  

 tilknytning til brovagten, men kun hvis sådanne hverv udføres under direkte  

 opsyn af føreren, den vagthavende navigatør, der er ansvarlig for brovagten,  

 eller en kvalificeret menig.
 4. Administrationen skal drage omsorg for, at der  

 udstedes et godkendt dokument til enhver søfarende, som på grundlag af  

 erfaring eller uddannelse er kvalificeret i henhold til dette reglement til  

 at gøre tjeneste som menig, der indgår i brovagten, eller at det dokument,  

 han allerede er i besiddelse af, forsynes med behørig påtegning.
 5. En søfarende kan af administrationen anses at have  

 opfyldt kravene i dette reglement, hvis han har gjort tjeneste i en stilling  

 på dækket, hvortil der stilles tilsvarende krav, i mindst 1 år inden for de  

 sidste 5 år forud for konventionens ikrafttræden for vedkommende  

 administration.
(* 1) Squat: Formindskelse af vanddybden under skibet, som indtræder, når  

 skibet bevæger sig gennem vandet, og som skyldes dels, at skibet som helhed  

 for forøget dybgang, og dels ændring af styrlastigheden.
Denne virkning  

 forstærkes i grundt vand og svækkes med nedsættelse af skibets fart.
 (* 2) På engelsk: in service.
