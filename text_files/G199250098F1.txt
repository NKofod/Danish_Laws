Formålet med registeret er at samle oplysninger i forbindelse med den enkelte patients kontakt med sygehusene, således at de let kan fremdrages ved patientens henvisning samt aktuelle og eventuelle senere behandling, at gøre det muligt, til brug for sygehusenes patientbehandling eller forskning, at fremdrage oplysninger om patienter, for hvem der er registreret bestemte diagnoser, undersøgelser og behandlinger m.v., at lette og hurtiggøre kommunikationen mellem sygehusenes afdelinger, at lette det daglige administrative arbejde, at danne grundlag for udarbejdelse af statistikker og de årlige indberetninger til Sundhedsstyrelsen samt at danne grundlag for amtets planlægning af sundhedsvæsenet.
Personkreds: Registeret må kun indeholde oplysninger om personer, som er henvist til eller som er eller har været til undersøgelse eller behandling på amtets sygehuse.
 Ikrafttrædelsesdato: 29/04/1992.
