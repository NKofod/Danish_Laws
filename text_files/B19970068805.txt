I medfør af § 1, stk. 1 og 2, § 4, § 20, stk. 2, § 22, stk. 2, § 24 og § 27 i lov om administration af Det Europæiske Fællesskabs forordninger om markedsordninger for landbrugsvarer m.v., jf.
 lovbekendtgørelse nr. 65 af 9. februar 1996, fastsættes:
§ 1.  Bestemmelserne i denne bekendtgørelse vedrører  

 dyrkning af afgrøder til fremstilling af produkter, som ikke primært er  

 bestemt til fødevarer eller foder, på arealer, der er udtaget af produktion i  

 henhold til Det Europæiske Fællesskabs forordninger, jf.
Rådets forordning  

 (EØF) nr. 1765/92 af 30. juni 1992 med senere ændringer og Kommissionens  

 forordning (EØF) nr. 1586/97 af 29. juli 1997 samt Rådets forordning (EØF)  

 nr. 3508/92 af 27. november 1992 med senere ændringer og Kommissionens  

 forordning (EØF) nr. 3887/92 af 23. december 1992 med senere ændringer.
 § 2.  Indsendelse af kontrakter,  

 sikkerhedsstillelsesdokumenter, erklæringer og meddelelser i henhold til Det  

 Europæiske Fællesskabs forordninger skal ske til EU-direktoratet,  

 Kampmannsgade 3, 1780 København V.
 § 3.  Producenter af afgrøder dyrket på udtagne  

 arealer har pligt til at holde disse afgrøder fysisk adskilt fra bedriftens  

 øvrige afgrøder.
§ 4.  Opkøbere skal føre regnskab med de købte og  

 solgte råvarer under denne ordning.
Regnskabet skal indeholde oplysninger om:
Stk. 2.  Forarbejdningsvirksomheder skal på daglig basis  

 føre regnskab med de opkøbte råvarer under denne ordning.
Regnskabet skal  

 indeholde oplysninger om:
 Stk. 3.  I tilfælde, hvor afregningen ikke sker på  

 grundlag af renhed med fradrag for urenheder og regulering for vand, omfatter  

 opkøberes henholdsvis forarbejdningsvirksomheders regnskabspligt ikke de i  

 stk. 1, nr. 4 og 5 og stk. 2, nr. 7 og 8 nævnte oplysninger.
§ 5.  EU-direktoratet fastsætter hvert år et  

 repræsentativt udbytte for hver af afgrøderne rug, hvede, byg, raps, rybs og  

 solsikke i det omfang, der er indgået non-food kontrakter for disse afgrøder,  

 jf. artikel 5, stk. 3 i Kommissionens forordning (EF) nr. 1586/97. De  

 repræsentative udbytter fastsættes særskilt for vinter- og vårafgrøder under  

 hensyn til de særlige produktions- og afsætningsmæssige forhold, der gælder  

 ved dyrkning af non-food afgrøder på udtagne arealer.
De repræsentative  

 udbytter for hver enkelt afgrøde er gældende for hele Danmark, jf. § 3, stk.  

 1 i bekendtgørelse nr. 652 af 14. august 1997.
§ 6.  Producenter af kontraktpligtige afgrøder dyrket  

 på udtagne arealer skal levere hele den høstede afgrøde til opkøberen senest  

 den 15. oktober i høståret.
Producenten skal indsende oplysning om høstede og  

 leverede mængder, således at de er EU-direktoratet i hænde senest 25 dage  

 efter leveringen til opkøberen.
Stk. 2.  Høstes og leveres mindre end det repræsentative  

 udbytte for rug, hvede, byg, raps, rybs eller solsikke, jf. § 5, kan  

 producenten for at opfylde leveringspligten efter denne ordning foretage den  

 nødvendige supplerende levering med samme type afgrøde indkøbt eller dyrket  

 på arealer, der ikke er udtaget af produktionen.
Producenten skal indsende  

 oplysning om de leverede supplerende mængder, således at de er  

 EU-direktoratet i hænde senest 25 dage efter, at meddelelse om afvigelsen fra  

 det repræsentative udbytte er modtaget fra direktoratet.
Uanset foregående  

 punktum vil meddelelse om supplerende levering, der modtages i  

 EU-direktoratet efter den 10. december i høståret, blive afvist.
 Stk. 3.  Opkøberen skal indsende meddelelse om de  

 modtagne mængder råvarer med oplysning om:
Stk. 4.  Meddelelse efter stk. 3, skal være  

 EU-direktoratet i hænde senest 35 dage efter modtagelsen og senest den 10.  

 november i høståret.
Dog skal meddelelse om råvarer modtaget før den 1.  

 september i høståret senest være EU-direktoratet i hænde den 5. oktober samme  

 år.
Meddelelse om levering af supplerende mængder efter stk. 2, skal være  

 EU-direktoratet i hænde senest 35 dage efter modtagelsen og senest den 23.  

 december i høståret.
 Stk. 5.  Opkøberen skal underrette EU-direktoratet om  

 kontrakter, for hvilke der ikke er sket levering pr. 15. oktober i høståret.  

 Denne underretning skal være EU-direktoratet i hænde senest den 10. november  

 i høståret.
Stk. 6.  EU-direktoratet kan fravige fristerne i stk. 1  

 og 4, 1. punktum ved sen høst.
EU-direktoratet kan ligeledes fravige  

 fristerne i stk. 1 og 4 for kontrakter, der vedrører rodfrugter og andre sent  

 høstede afgrøder.
 § 7.  Kontrollen med de omfattede arealer, afgrøder og  

 produkter foretages af Plantedirektoratet.
 Stk. 2.  Det påhviler producenter, opkøbere og  

 forarbejdningsvirksomheder at yde den nødvendige bistand ved kontroleftersyn,  

 bl.a. ved forevisning af de omfattede arealer og de bygninger og anlæg, hvor  

 råvarer eller produkter opbevares eller forarbejdes, samt forevisning af  

 dyrkningsplaner, forretningsbøger og regnskabsmateriale m.v.
 § 8.  Overtrædelse af § 3, § 4, § 6, stk. 1, stk. 2,  

 2. punktum, stk. 3 og stk. 4, samt § 7, stk. 2, straffes med bøde, medmindre  

 højere straf er forskyldt efter lov om administration af Det Europæiske  

 Fællesskabs forordninger om markedsordninger for landbrugsvarer m.v.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9.  Bekendtgørelsen træder i kraft den 6. september  

 1997 og har virkning for alle kontrakter for høsten 1998 eller senere.
Stk. 2.  Samtidigt ophæves bekendtgørelse nr. 834 af 31.  

 oktober 1995 om afgrøder dyrket på udtagne arealer til fremstilling af  

 produkter, som ikke primært er bestemt til fødevarer eller foder.
Denne  

 bekendtgørelse er dog fortsat gældende for kontrakter for høsten 1997.
