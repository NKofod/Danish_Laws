Skriftlig fremsættelse (29. marts 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov  

 om en aktiv beskæftigelsesindsats og  

 lov om betaling for uddannelse i forbindelse med visse tilbud efter lov  

 om en aktiv beskæftigelsesindsats m.m. (  

 Omlægning af  

 finansieringen af udgifter til uddannelse ved revalidering, støtte til  

 revalidender til dækning af særlige udgifter, tilskud til hjælpemidler til  

 selvstændige, forenkling af løntilskudssatser, m.v.  

 ) (Lovforslag nr.
L 203).
 Lovforslaget udmønter den del af aftalen om Flere i  

 arbejde fra efteråret 2002 - indgået mellem regeringen (Venstre og Det  

 Konservative Folkeparti), Socialdemokratiet, Dansk Folkeparti, Det Radikale  

 Venstre  

 og Kristeligt Folkeparti - som omhandler gennemførelse af en  

 finansieringsomlægning  

 af kommunernes udgifter til uddannelse i forbindelse med revalidering.
 Formålet med forslaget er at sikre en forenkling og  

 parallelitet, idet kommunerne fremover selv skal betale  med statslig  

 refusion  

  for uddannelse i forbindelse med revalidering på samme måde, som de i  

 dag  

 betaler for de øvrige driftsudgifter til den aktive beskæftigelsesindsats.
 Derudover indeholder lovforslaget en række elementer, som  

 forenkler eller retter op på uhensigtsmæssigheder, som har vist sig i  

 forbindelse med Arbejdsformidlingens og kommunernes administration af  

 beskæftigelsesindsatsen.
 Lovforslaget indeholder følgende hovedelementer:
 1.  

 	  

 Kommunerne skal  

 betale for udgifterne til uddannelse i forbindelse med revalidering med  

 statslig  

 refusion på 50 procent inden for et rådighedsbeløb.
2.  

 	  

 Kommunens  

 driftsudgifter skal også omfatte udgifter til deltagerbetaling ved  

 revalidering.
Staten skal dermed refundere disse udgifter på linie med andre  

 driftsudgifter med 50 pct. inden for et rådighedsbeløb.
 3.  

 	  

 Kommunerne får  

 hjemmel til - ligesom før 1. juli 2003  at yde støtte til revalidender  

 og forrevalidender  

 til de særlige udgifter, der er en nødvendig følge af en nedsat fysisk eller  

 psykisk funktionsevne.
 4.  

 	  

 Forslaget indeholder  

 en præcisering af, at bestemmelsen om tilskud til hjælpemidler i form af  

 arbejdsredskaber  

 og mindre arbejdspladsindretninger også gælder for selvstændige.
 5.  

 	  

 Forslaget indeholder  

 en række forenklinger af løntilskudssatserne.
 Forslaget skønnes samlet set at være udgiftsneutralt for det  

 offentlige under ét.
Det vurderes, at den del af lovforslaget, som vedrører  

 forenkling af løntilskudssatser, vil indebære en forenkling for private  

 arbejdsgivere.
Derudover vurderes lovforslaget ikke at have administrative  

 konsekvenser for det offentlige eller for erhvervslivet.
 Det foreslås, at ændringerne vedrørende  

 finansieringsomlægning af kommunens udgifter til uddannelse ved revalidering  

 træder i kraft den 1. januar 2007. Det foreslås, at de øvrige ændringer  

 træder  

 i kraft den 1. juli 2006.
 Det foreslås, at forslagene om støtte til særlige udgifter,  

 der følger af revalideringen, og tilskud til hjælpemidler til selvstændige,  

 skal have virkning allerede fra den 1. juli 2003. Det giver en begunstigende  

 virkning for borgerne.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
