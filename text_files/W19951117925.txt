Det er ikke en forudsætning for at træffe afgørelse i sager om  

 adoption, at myndighederne på eget initiativ har oplyst ansøgerne om  

 lovforarbejderne Samrådet fandt det ubetænkeligt at afslå at godkende ansøgerne som  

 adoptanter på grundlag af to fællessamtaler samt det i sagen foreliggende  

 materiale, idet ansøgerne ikke fandtes at være i besiddelse af tilstrækkelige  

 ressourcer.
 Adoptionsnævnet stadfæstede samrådets afgørelse og begrundelsen for denne.
 Ansøgerne klagede til Folketingets Ombudsmand, og anførte blandt andet, at  

 de ikke forud for samrådets afgørelse var blevet tilbudt enesamtaler og ikke  

 var blevet orienteret om indholdet af betænkning III.
 Folketingets Ombudsmand iværksatte ikke en undersøgelse i sagen, idet han  

 på baggrund af de foreliggende oplysninger ikke fandt, at der var udsigt til,  

 at han ville kunne kritisere Adoptionsnævnets afgørelse eller  

 sagsbehandlingen i samrådet eller Adoptionsnævnet.
Ombudsmanden udtalte, at der efter hans opfattelse ikke i ansøgningssager  

 består en pligt for myndighederne til på eget initiativ at oplyse om  

 lovforarbejder, forinden afgørelsen træffes.
Ombudsmanden fandt på den  

 baggrund ikke, at der var udsigt til, at han ville kunne kritisere, at  

 ansøgerne ikke blev gjort bekendt med betænkning III.
