Handelsværdi 19/5 93 unot. aktier Referencer: ABL § 6 - Handelsværdi pr. 19-5 1993 på unoterede aktier i A A/S Sagens omstændigheder var følgende:
 Spørgsmål:
Vil en kurs på 1667 være udtryk for handelsværdien af  

 aktier i A A/S pr. 19/5 1993? Svar:
 Nej.
 Begrundelse:
 A A/S har en aktiekapital på nom. 3.000.000 kr.
 Selskabet har 5 personlige aktionærer, alle  

 minoritetsaktionærer.
Selskabets aktiviteter består af produktion af kontor- og  

 kantinestole, en mindre produktion af kantineborde, samt forhandling af  

 kantinemøbler, konferencemøbler og skriveborde m.v. 61 pct.
Af  

 den samlede produktion afsættes i Danmark.
Det nuværende A A/S blev stiftet i 1991 og koncernen består af  

 A A/S samt 4 100 pct.
Ejede datterselskaber.
 Aktierne er unoterede og en eventuel overdragelse må ansættes  

 til en skønnet handelsværdi.
 Det var oplyst, at der for selskabets seneste 2 aflagte regnskaber,  

 skatteopgørelser for skatteåret 1993/1994 og foreløbelig  

 skatteopgørelse for skatteåret 1994/1995 var foretaget  

 følgende beregninger:
Formueskattekurs 1/12 1990 - 30/4 1992 400 Formueskattekurs  1/5 1992 - 30/4 1993 525 30/4 1992 Regnskabsmæssig indre værdi 337 Skattemæssig indre værdi 402 30/4 1993 Regnskabsmæssig indre værdi 588 Skattemæssig indre værdi 659 Efter begæring fra selskabet og til brug for Ligningsrådets  

 ansættelse af kurs pr. 19/5 1993 har selskabets bankforbindelse  

 udarbejdet en vurdering, der fremkommer med en kurs på 1667. Denne kurs  

 fremkom under forudsætning af, at de væsentligste prisbestemmende  

 faktorer, herunder især overskudsgraden fastholdtes på det  

 nuværende høje niveau, og at omsætningsvæksten kunne  

 fortsætte.
 Det var oplyst, at det nuværende selskab A A/S blev etableret i 1991  

 ved overtagelse af aktiviteter ne fra det tidligere selskab af samme navn.  

 Ved denne overtagelse blev der ikke overdraget goodwill.
 Af selskabets vedtægter fremgik, at ved enhver overgang af aktier,  

 herunder også overgang til selskab, hvori aktionæren havde  

 bestemmende indflydelse, havde de øvrige A-aktionærer i  

 selskabet indbyrdes i forhold til deres samlede aktiebesiddelse  

 forkøbsret til den kurs, der kunne udregnes efter indre  

 værdi.
 Bl.a. på baggrund af selskabets vedtægter udtalte den  

 kommunale skatteforvaltning, at den ikke kunne anse kurs 1667 for at  

 være udtryk for aktiernes handelsværdi den 19/5 1993.
 Skatteforvaltningen lagde vægt på, at kurs 1667 var fremkommet  

 på baggrund af en optimistisk forventning til fremtiden og på  

 baggrund af en usikker forudsætning om, at nuværende og  

 realiserede prisbestemmende faktorer kunne fortsætte i fremtiden.
 Det var således skatteforvaltningens opfattelse, at kursen burde  

 ansættes nær den indre værdi eller i hvert fald betydeligt  

 nærmere den indre værdi end den i anmodningen anførte  

 kurs.
 Ligningsrådet konstaterede, at indtjeningen i selskabet i forhold  

 til egenkapitalen 92/93 gav en egenkapitalforrentning på 54 pct.
Regnskabsmæssigt var grunde og bygninger værdiansat 2.709.643  

 kr. lavere end den skattemæssige værdi.
Ligningsrådet fandt  

 forskellen som værende udtryk for en skjult reserve, der skulle  

 indgå ved værdiansættelsen.
 Der var ved beregning af den indre værdi ikke taget hensyn til  

 goodwill og de indkomstpotentialer, der var i selskabet.
 Ligningsrådet udtalte, at aktiernes handelsværdi pr. 19/5 1993  

 kunne anerkendes fastsat med udgangspunkt i den regnskabsmæssige  

 opgjorte indre værdi pr 30/4 1993, reguleret med evt.  

 indkomstpotentialer og goodwill.
Denne regulering kunne ansættes på grundlag af forskellen i  

 den regnskabsmæssige og skattemæssige værdiansættelse  

 af grunde og bygninger 2.709.643 kr.
Ligningsrådet fandt endvidere, at  

 forskellen mellem selskabets aktiver 43.967.106 kr. og den af banken  

 anslåede markedsværdi på 50.000.000 kr., alt andet lige var  

 udtryk for selskabets goodwill.
Værdien af goodwill kunne herefter  

 passende ansættes til 6.032.894 kr.
 Efter en konkret vurdering kunne Ligningsrådet anerkende, at kursen  

 pr. 19/5 1993 kunne opgøres til 880.
