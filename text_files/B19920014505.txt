§ 1 I bekendtgørelse nr. 736 af 26. oktober 1989 om anvendelse af slam,  

 spildevand og kompost m.v. til jordbrugsformål, som ændret ved bekendtgørelse  

 nr. 227 af 8. april 1991 og i medfør af lov nr. 358 af 6. juni 1991 om  

 miljøbeskyttelse §§ 7, 16, 19, stk. 5, og 110, stk. 3, foretages følgende  

 ændringer:
 1. I § 10 indsættes som stk. 2 og 3:
» Stk. 2.  Levering af kommunalt spildevandsslam må  

 kun ske efter direkte skriftlig aftale mellem kommunalbestyrelsen og  

 brugeren.
Undtaget herfra er levering til biogasfællesanlæg.
Stk. 3.  Ved indgåelse af aftale, jf. stk. 2, påser  

 kommunalbestyrelsen, at aftalen alene omfatter leverancer, der kan forudses  

 anvendt til gødningsformål på bedriften i den kommende vækstsæson, jf. § 14,  

 stk. 1. Forud for vækstsæsonens begyndelse fremsender bruger en gødningsplan  

 for jordbrugsbedriften til kommunalbestyrelsen i brugers kommune.« 2. I § 11, stk. 1, affattes 3 pkt. således:
»Ved indgåelse af aftale om levering af kommunalt spildevandsslam til  

 bruger i en anden kommune skal kommunalbestyrelsen sende kopi af  

 leveringsaftalen til kommunalbestyrelsen i brugers kommune.« 3. I § 29, stk. 1, indsættes som nr. 3:
§ 2 Bekendtgørelsen træder i kraft den 15. marts 1992.
Miljøministeriet, den 25. februar 1992 Per Stig Møller / Hans Jurgen Stehr (* 1) Bekendtgørelsen indeholder bestemmelser, der gennemfører Rådets  

 direktiv nr. 86/278, EFT nr. 1986 L 181 s. 6.
