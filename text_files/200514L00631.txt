Betænkning afgivet af Uddannelsesudvalget den 23. maj 2006 Betænkning over Forslag  

 til lov om institutioner for almengymnasiale uddannelser og almen  

 voksenuddannelse m.v.
[af  

 undervisningsministeren (Bertel Haarder)] 1. Ændringsforslag Der er stillet 5 ændringsforslag til lovforslaget.  

 Undervisningsministeren har stillet ændringsforslag nr. 1 og 3-5.  

 Socialdemokratiets og Det Radikale Venstres medlemmer af udvalget har stillet  

 ændringsforslag nr. 2.
2. Udvalgsarbejdet Lovforslaget blev fremsat den 29. marts 2006 og var til 1.  

 behandling den 26. april 2006. Lovfor-slaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 2 møder.
Sammenhæng med andre lovforslag Lovforslaget skal ses i sammenhæng med forslag til lov om  

 private gymnasieskoler, studenterkurser og kurser til højere  

 forberedelseseksamen (hf-kurser) (lovforslag nr.
L 182) og forslag til lov om  

 ændring af lov om Centre for Videregående Uddannelse og andre selvejende  

 institutioner for videregående uddannelser m.v., lov om institutioner for  

 erhvervsrettet uddannelse, lov om almen voksenuddannelse og om  

 voksenuddannelsescentre og lov om folkehøjskoler, efterskoler,  

 husholdningsskoler  

 og håndarbejdsskoler (frie kostskoler) (lovforslag nr.
L 184).
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 21. marts 2006 dette udkast til  

 udvalget, jf. alm. del  bilag 323. Den 20. april 2006 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Fagligt Fælles Forbund.
 Undervisningsministeren har over for udvalget kommenteret den  

 skriftlige henvendelse til udvalget.
Spørgsmål Udvalget har stillet 34 spørgsmål til undervisningsministeren  

 til skriftlig besvarelse, som denne har besvaret. 10 af udvalgets spørgsmål  

 til  

 undervisningsministeren og dennes svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de under nr. 1 og 3-5 stillede ændringsforslag.
Flertallet vil stemme  

 imod  

 det under nr. 2 stillede ændringsforslag.
 Et  

  

 mindretal  

  

 i udvalget  

 (S og RV) indstiller lovforslaget til  

  

 vedtagelse  

  

 med de stillede ændringsforslag.
Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
Socialistisk Folkepartis  

 medlem af udvalget mener, det er fundamentalt vigtigt, at alle har ret til at  

 gennemføre en uddannelse på et niveau, der svarer til afsluttende  

 ungdomsuddannelse, uden brugerbetaling.
I dette lovforslag er det  

 undervisningsministeren, der fastsætter rammerne for deltagerbetaling på VUC.
 Vi er ude på en glidebane,  

 idet vi de seneste år har oplevet øget brugerbetaling både på gymnasier og på  

 VUCer.
Af bemærkningerne til  

 lovforslaget fremgår også, at institutionens bestyrelse fremover skal  

 fastsætte  

 niveauet for brugerbetaling inden for de rammer, ministeren udstikker.
Det er  

 helt uacceptabelt.
Hvis der overhovedet skal  

 være brugerbetaling, mener SF, at niveauet bør fastsættes politisk.
Det, man  

 gør med lovforslaget, er at kaste aben fra sig og give nogle institutioner en  

 økonomi, som tvinger dem til at sætte brugerbetalingen op, mens flertallet  

 kan sidde  

 i Folketinget og vaske hænder.
På mange måder virker  

 lovforslaget forhastet og ikke tilstrækkeligt gennemarbejdet.
Der er ikke  

 taget  

 konkret stilling til mulighederne for at få det særlige udkantsgrundtilskud,  

 som er et helt centralt element for udkantsområdernes uddannelsesmæssige  

 muligheder i fremtiden.
Ministeren har endnu ikke afsluttet sine overvejelser  

 om den nærmere afgrænsning af, hvilke gymnasier der hører til  

 målgruppen,  

 og der er ikke på nuværende tidspunkt taget stilling til, om de private  

 gymnasier skal omfattes af taxameteret til uddannelsesstillinger.
SF mener,  

 at  

 taxameteret til pædagogikum bør afspejle de reelle nettoudgifter.
Taxameteret  

 skal efter SFs mening udløses efter samme regler som  

 uddannelsestaxameteret.  

 Dimensioneringen og antallet af ansatte i pædagogikumstillinger skal  

 opreguleres  

 væsentligt for at sikre fremtidig rekruttering af lærere til både gymnasiet  

 og hf.
Enhedslistens medlem af udvalget finder det problematisk, at  

 demokratiet i bestyrelserne ikke sikres bedre.
Det gælder generelt elev- og  

 lærerrepræsentationen og disses stemmeret, og det gælder repræsentationen af  

 arbejdsmarkedets parter, særlig på VUCer, erhvervsskoler og AMU-centre.  

 Endvidere ser Enhedslisten gerne regionsrådene repræsenteret i bestyrelserne  

 for at sikre forankring i det regionale område.
Selv om lovforslaget viderefører reglerne om deltagerbetaling i  

 lov nr. 590 af 24. juni 2005, tager Enhedslisten kraftigt afstand fra dette  

 element i lovforslaget.
Enhedslisten mener helt principielt, at der ikke skal  

 være brugerbetaling på uddannelse, og det skal slet ikke være op til den  

 enkelte bestyrelse at fastsætte deltagerbetalingen for udbudte kurser på  

 institutionen.
Det vil medføre, at økonomisk trængte institutioner vil være  

 nødsaget til at pålægge eleverne centralt fastsatte besparelser  man  

 kan kalde  

 det at decentralisere og individualisere den økonomiske elendighed inden for  

 uddannelsessektoren.
 Enhedslisten tager ligeledes afstand fra færdiggørelsestaxameteret,  

 der kan risikere at sænke den faglige standard.
 Enhedslisten kan derfor ikke støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 10 1)  

  

 I  

  

 stk. 3  

  

 indsættes efter »§ 13, stk. 2, og til« ordene: »almen  

 voksenuddannelse,«.
[Præcisering] Af  

 	  

  

 et mindretal  

  

 (S og RV), tiltrådt af et  

  

 mindretal  

  

 (SF og EL):
Til § 16 2)  

  

 I  

  

 stk. 3  

  

 indsættes efter 2. pkt. som nyt punktum:
»Et medlem udpeges af regionsrådet.« [Regionsrådet skal udpege et medlem til institutionens  

 bestyrelse] Af  

 	  

  

 undervisningsministeren,  

  

 tiltrådt af  

  

 udvalget:
Til § 42 3)  

  

 I  

  

 stk. 2  

  

 indsættes som  

  

 3. pkt.:
»Bestyrelsen underretter Undervisningsministeriet og rigsrevisor  

 om den udpegede interne revisor og om skift af intern revisor.« [Bestyrelsens underretningspligt] 4)  

  

 I  

  

 stk. 4  

  

 indsættes som  

  

 3. pkt.:
»Undervisningsministeren fastsætter regler om den interne  

 revisors kontrol af institutionens oplysninger til brug ved beregning af  

 statstilskud.« [Bemyndigelse til undervisningsministeren] Til § 62 5)  

  

 Efter »Undervisningsministeren kan«  

 indsættes ordene: »efter forhandling med ministeren for videnskab, teknologi  

 og  

 udvikling«.
[Præcisering] Bemærkninger Til nr. 1 Ændringsforslaget medfører, at det i bestemmelsen om  

 regionsrådenes mulighed for at give udviklingstilskud præciseres, at  

 regionsrådene også kan give formåls- og tidsbestemte udviklingstilskud til  

 almen voksenuddannelse.
Til nr. 2 Ændringsforslaget betyder, at regionsrådet skal udpege et medlem  

 til institutionens bestyrelse. Ændringsforslaget er en opfølgning på  

 styringsanalysens anbefaling om, at den samlede bestyrelsesprofil skal have  

 forankring i det lokale og det regionale område, hvorfor styringsanalysen  

 anbefaler,  

 at regionsrådet skal udpege et medlem til bestyrelsen. Ændringsforslaget er  

 endvidere en opfølgning på lov nr. 590 af 24. juni 2005 om u  

  

 dmøntning  

 af kommunalreformen, for så vidt angår det almene gymnasium, hf, social- og  


  

 sundhedsuddannelser og andre  

 ungdomsuddannelser samt voksenuddannelsescentre (VUC). I loven blev  

 regionsrådets rolle med hensyn til gymnasiernes kapacitet og udbud  

 præciseret:  

  

 »Undervisningsministeren kan efter indstilling fra et eller flere regionsråd  

 og  

 efter høring af den enkelte statsligt selvejende institution midlertidigt  

 fastlægge et loft for en eller flere statsligt selvejende institutioners  

 kapacitet med henblik på at sikre en hensigtsmæssig udnyttelse af den  

 eksisterende samlede kapacitet«, jf. §  

 6 a,  

 stk. 1, 2. pkt., i lov om institutioner for uddannelsen til studentereksamen.  

  

 For at give regionsrådene en reel  

 mulighed for at kunne varetage koordinationsfunktionen samt eventuelt bede  

 ministeren gribe ind, jf. ovenstående ændring, skal regionsrådene være  

 repræsenteret i bestyrelserne.
Til nr. 3 Efter ønske fra Rigsrevisionen foreslås indsat en bestemmelse  

 om, at bestyrelsen har pligt til at underrette rigsrevisor om den udpegede  

 interne revisor og om revisorskift.
Herudover er indsat en bestemmelse om, at  

 bestyrelsen skal underrette Undervisningsministeriet om den udpegede revisor  

 og  

 om revisorskift.
Til nr. 4 Efter ønske fra Rigsrevisionen indsættes en direkte hjemmel for  

 undervisningsministeren til at fastsætte nærmere regler om den interne  

 revisors  

 kontrol af institutionens oplysninger til brug for beregning af statstilskud.
Til nr. 5 Det foreslås præciseret, at inddragelse af Universitets- og  

 Bygningsstyrelsen, der er en styrelse under Ministeriet for Videnskab,  

 Teknologi og Udvikling, i administrationen af bygningerne sker efter  

 forhandling med ministeren for videnskab, teknologi og udvikling.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 183 Bilagsnr.
Titel 1 Udkast til tidsplan for udvalgets behandling af  

 lovforslaget 2 Tidsplan for udvalgets behandling af lovforslaget 3 Høringssvar og høringsnotat, fra undervisningsministeren 4 Henvendelse af 9/5-06 fra Fagligt Fælles Forbund 5 Ændringsforslag fra undervisningsministeren 6 1. udkast til betænkning Oversigt over spørgsmål og svar vedrørende L 183 Spm.nr.
Titel 1 Spm. om redegørelse for den konkrete taxametermodel, da  

 denne kun er beskrevet meget overordnet i lovforslaget, til  

 undervisningsministeren, og ministerens svar herpå 2 Spm., om der vil være et enhedstaxameter både for  

 uddannelsen til studentereksamen, hf og hf-enkeltfag, til  

 undervisningsministeren, og ministerens svar herpå 3 Spm. om, hvilken model taxametertilskuddet tænkes  

 udbetalt efter, til undervisningsministeren, og ministerens svar herpå 4 Spm. om, hvad de faktiske taxametre bliver, og hvornår de  

 formelt bliver udmeldt til institutionerne, til undervisningsministeren, og  

 ministerens  

 svar herpå 5 Spm., om det særlige udkantsgrundtilskud, der omtales i  

 lovforslaget, vil blive opretholdt ved fusioner, hvor et lille gymnasium  

 videreføres som en afdeling, til undervisningsministeren, og ministerens svar  

 herpå 6 Spm. om, hvilke gymnasier ministeren definerer som almene  

 gymnasier med under 400 elever uden for de større byer, til  

 undervisningsministeren,  

 og ministerens svar herpå 7 Spm. om, hvordan gymnasiereformens aftale om, at alle  

 gymnasier med under 400 elever skal oprette valghold ved 7 elever mod 10  

 elever  

 på de større skoler, er tænkt ind i gymnasiernes taxametermodel, til  

 undervisningsministeren, og ministerens svar herpå 8 Spm. om redegørelse for modellen med øremærket taxameter  

 til uddannelsesstillinger, til undervisningsministeren, og ministerens svar  

 herpå 9 Spm., om det ikke vil give uhensigtsmæssige incitamenter  

 samt likviditetsproblemer, når uddannelsesstillinger blive udbetalt pr.  

 færdiggjort  

 år, til undervisningsministeren, og ministerens svar herpå 10 Spm., om taxameteret til uddannelsesstillinger vil  

 indeholde alle nettoudgifter, herunder udgifter til supervision, transport  

 m.v., til undervisningsministeren, og ministerens svar herpå 11 Spm., om de private gymnasier også vil være omfattet af  

 taxameteret til uddannelsesstillinger, til undervisningsministeren, og  

 ministerens svar herpå 12 Spm. om begrundelsen for ikke at lade pædagogikum på de  

 erhvervsgymnasiale uddannelser være omfattet af et tilsvarende taxameter, til  

 undervisningsministeren, og ministerens svar herpå 13 Spm. om, hvordan ministeriet vil overvåge oprettelsen af  

 uddannelsesstillinger på skolerne og dermed sikre, at der oprettes det  

 fornødne antal uddannelsesstillinger til dækning af behovet for  

 færdiguddannede  

 lærere i de enkelte fag, til undervisningsministeren, og ministerens svar  

 herpå 14 Spm. om, hvor mange uddannelsesstillinger ministeren  

 forventer oprettet på landsplan i de kommende 3 år, til  

 undervisningsministeren, og ministerens svar herpå 15 Spm. om sammenhængen mellem § 6, stk. 1, 3. pkt., hvorefter  

 ministeren beslutter, hvilken institutionslov en sammenlagt institution  

 godkendes efter, og at dette vil bero på en vurdering af de involverede  

 institutioners størrelse, faglige bredde og uddannelsesmæssige tyngde, jf.  

 bemærkningerne  

 til §§ 6 og 7, og bemærkningerne til § 1, hvorefter ministeren ikke vil kunne  

 godkende, at de statsligt selvejende institutioner udbyder andre  

 ungdomsuddannelser end de gymnasiale, til undervisningsministeren, og  

 ministerens svar herpå 16 Spm. om bemærkningerne til § 14 om forpligtende  

 samarbejder om fælles information m.v. om uddannelserne indebærer, at man  

 hermed flytter en del af indslusningsvejledningen tilbage til  

 ungdomsuddannelsesinstitutionerne,  

 til undervisningsministeren, og ministerens svar herpå 17 Spm., om der ved klager over en lærers undervisning, hvor  

 rektor mener, der skal arbejdes videre med klagen, vil være mulighed for at  

 inddrage ministeriets fagkonsulenter, når det af bemærkningerne til § 56  

 fremgår, at der ikke vil blive indført klageadgang for institutionens  

 afgørelser vedrørende personale, til undervisningsministeren, og ministerens  

 svar herpå 18 Spm. om, hvordan ministeren vil sikre, at institutionerne  

 følger styringsanalysens anbefalinger om bestyrelsessammensætning, til  

 undervisningsministeren,  

 og ministerens svar herpå 19 Spm. om, hvordan en bestyrelses sammensætning og  

 størrelse konkret ville kunne se ud efter fusion af en institution for  

 almengymnasial uddannelse med en institution for erhvervsrettet uddannelse  

 godkendt efter lov om institutioner for erhvervsrettet uddannelse, til  

 undervisningsministeren, og ministerens svar herpå 20 Spm. om, hvilket konkret indhold ministeren påtænker at  

 en bindende standardvedtægt skal have, jf. bemærkningerne til § 16, til  

 undervisningsministeren, og ministerens svar herpå 21 Spm. om, hvorfor styringsanalysens anbefalinger med  

 hensyn til bestyrelsessammensætningen ikke er indskrevet i lovforslaget eller  

 bemærkningerne, til undervisningsministeren, og ministerens svar herpå 22 Spm. om en angivelse af antallet af repræsentanter fra  

 henholdsvis grundskolesektoren og den videregående uddannelses sektor, jf. §  

 16, stk. 3, 4. pkt., ikke vil medvirke til at sikre regeringens intention om,  

 at de unge kommer hurtigere og bedre igennem uddannelsessystemet, til  

 undervisningsministeren, og ministerens svar herpå 23 Spm. om, hvorfor ministeren i modstrid med strukturreformaftalen  

 ikke finder det hensigtsmæssigt, at regionsrådet udpeger et medlem til  

 bestyrelsen, jf. punkt 2 i lovforslagets almindelige bemærkninger, til  

 undervisningsministeren, og ministerens svar herpå 24 Spm. om, hvilke konkrete eksempler på utilfredsstillende  

 uddannelseskvalitet der kan give anledning til, at ministeren skrider ind  

 over for skolerne, jf. lovforslagets § 53, stk. 1, til  

 undervisningsministeren,  

 og ministerens svar herpå 25 Spm. om, hvordan dialogen mellem skoler og fagkonsulenter  

 om den kvalitative udvikling af undervisningen indgår i ministeriets planer  

 for en videreudvikling af tilsynet, til undervisningsministeren, og  

 ministerens  

 svar herpå 26 Spm., om den nye ordning for specialpædagogisk bistand  

 for de almengymnasiale uddannelser indebærer et bistandsniveau for den  

 enkelte  

 elev svarende til i dag, til undervisningsministeren, og ministerens svar  

 herpå 27 Spm., om ministeren hermed har tænkt, at institutionerne  

 ikke skal have yderligere ressourcer til de mange ekstra elever, der ventes  

 at starte i det almene gymnasium og hf i sommeren 2007, til  

 undervisningsministeren,  

 og ministerens svar herpå 28 Spm. om, på hvilket elevgrundlag m.v. den faktiske  

 udregning af rammen for 2007 er foretaget, til undervisningsministeren, og  

 ministerens svar herpå 29 Spm. om eksempler på, hvad en overgang på 3-4 år  4 år,  

 hvis man medtager det rammestyrede overgangsår  vil betyde for de  

 enkelte  

 institutioner, jf. punkt 3 i lovforslagets almindelige bemærkninger om en  

 overgangsperiode, hvor forskellen mellem tilskud fra den amtskommunale model  

 og den nye taxametermodel gradvis udlignes, til undervisningsministeren, og  

 ministerens svar herpå 30 Spm. om, hvorfor det kan blive nødvendigt med en  

 overgangsperiode på indtil 6 år for Høng Gymnasium, HF-kursus og Efterskole,  

 jf. lovforslagets § 60, 2. pkt., til undervisningsministeren, og ministerens  

 svar herpå 31 Spm. om det er hensigten, at gymnasierne i  

 overgangsperioden 2008-2010 får fuld dækning ved elevtilgang, til  

 undervisningsministeren, og ministerens svar herpå 32 Spm., om der i Universitets- og Bygningsstyrelsen, der,  

 jf. bemærkningerne til § 30, skal forestå bygningsadministrationen på  

 ministerens  

 vegne, er lavet en plan for udvidelse af gymnasiernes samlede bygningsmasse,  

 når elevtallet alene som følge af stigende ungdomsårgange forventes at stige  

 med  

 11 pct. i de kommende 5 år, til undervisningsministeren, og ministerens svar  

 herpå 33 Spm. om kommentar til henvendelsen af 9/5-06 fra Fagligt  

 Fælles Forbund, til undervisningsministeren, og ministerens svar herpå 34 Spm. om ministeren vil sikre, at grundbeløbet i en  

 kommende finansieringsmodel for almen voksenuddannelse får en sådan  

 størrelse,  

 at undervisningen i yderkantsområder kan opretholdes på nuværende niveau, til  

 undervisningsministeren, og ministerens svar herpå Bilag 2 10 af udvalgets spørgsmål til  

 undervisningsministeren og dennes svar herpå Spørgsmål 5, 9 og 10 og svarene herpå er optrykt efter ønske fra  

 S og SF.
Spørgsmål 6, 7, 11 og 32 er optrykt efter ønske fra SF.
Spørgsmål  

 14,  

 15 og 19 er optrykt efter ønske fra S.
 Spørgsmål 5:
Vil det særlige udkantsgrundtilskud, der omtales i lovforslaget,  

 blive opretholdt ved fusioner, hvor et lille gymnasium videreføres som en  

 afdeling, og kan ministeren fremlægge en konkret taxametermodel, der sikrer  

 dette? Svar:
Hvis uddannelsesstedet bibeholdes og har under 400 elever, vil  

 det være en mulighed, at den fu-sionerede institution kan godkendes til at  

 fastholde det ekstra studieretningsudbud på uddannelsesstedet og dermed  

 opretholde udkantstilskuddet.
Der er ikke taget konkret stilling til denne  

 mulighed  

 endnu.
 Spørgsmål 6:
Hvilke gymnasier definerer ministeren som almene gymnasier med under  

 400 elever uden for de større byer, jf. pkt. 3 i lovforslagets almindelige  

 bemærkninger? Svar:
 Som anført i de almindelige bemærkninger til L 183 sigtes der  

 til almene gymnasier med under 400 elever, som ligger uden for de store byer,  

 og hvor der ikke er et alternativt udbud.
 Jeg har endnu ikke afsluttet mine overvejelser om den nærmere  

 afgrænsning.
 Spørgsmål 7:
Hvordan er gymnasiereformens aftale om, at alle gymnasier med  

 under 400 elever skal oprette valghold ved 7 elever mod 10 elever på de  

 større  

 skoler, tænkt ind i gymnasiernes taxametermodel? Svar:
 Som nævnt i svaret på spørgsmål 1 er den fremtidige  

 taxametermodel for gymnasierne ikke færdigudviklet endnu, og det er derfor  

 ikke  

 muligt at angive, hvorledes de forhold, der spørges til, er indtænkt.
 Spørgsmål 9:
V  

 il det ikke give uhensigtsmæssige incitamenter samt  

 likviditetsproblemer, når uddannelsesstillinger blive udbetalt pr.  

 færdiggjort  

 år? Svar:
Tilskuddet forventes udbetalt a conto i forbindelse med de  

 månedlige forskudsudbetalinger til institutionerne ud fra det påbegyndte  

 antal  

 pædagogikumkandidater og igangværende kandidater pr. semester.
Der finder  

 senere efterregulering sted af acontotilskuddet, når det kendte antal  

 fuldførte  

 pædagogikumsemestre er kendt.
Der vil således kun være behov for  

 efterregulering, hvis en kandidat ikke har fuldført et semester.
 Spørgsmål 10:
Vil taxameteret til uddannelsesstillinger indeholde alle  

 nettoudgifter, herunder udgifter til supervision, transport m.v.? Svar:
 Taxameteret vil blive fastsat ud fra de almindelige principper  

 for takstfastsættelse, så taxameteret dækker de gennemsnitlige udgifter, der  

 er  

 forbundet med at gennemføre uddannelsen.
 Spørgsmål 11:
Vil de private gymnasier også være omfattet af taxameteret til  

 uddannelsesstillinger? Svar:
 Der er ikke på nuværende tidspunkt taget stilling til, om de  

 private gymnasier skal omfattes af taxameteret til uddannelsesstillinger.
 Spørgsmål 14:
Hvor mange uddannelsesstillinger forventer ministeren oprettet  

 på landsplan i de kommende 3 år? Svar:
 Jeg henviser til mit svar på spørgsmål 13, idet jeg kan tilføje,  

 at Undervisningsministeriet i slutningen af april i år har spurgt gymnasierne  

 og hf-kurserne om deres forventede behov for nye lærere i de nærmeste 3 år.  

 Tilbagemeldingerne fra skolerne viser, at efter skolernes vurdering kan det  

 samlede  

 forventede behov opgøres til 1.350 nye lærere, dvs. i gennemsnit 450 nye  

 lærere  

 pr. år.
 Ministeriet er i gang med at vurdere behovet for  

 uddannelsesstillinger, og skolernes oplysninger vil indgå som en del af  

 grundlaget  

 for det videre arbejde hermed.
 Spørgsmål 15:
Når ministeren efter § 6, stk. 1, 3. pkt., beslutter, hvilken  

 institutionslov en sammenlagt institution godkendes efter, og at dette vil  

 bero  

 på en vurdering af de involverede institutioners størrelse, faglige bredde og  

 uddannelsesmæssige tyngde, jf. bemærkningerne til §§ 6 og 7, hvordan hænger  

 det  

 så sammen med bemærkningerne til § 1, hvorefter ministeren ikke vil kunne  

 godkende, at de statsligt selvejende institutioner udbyder andre  

 ungdomsuddannelser end de gymnasiale? Svar:
Bestemmelsen i § 1, stk. 2, indeholder en generel hjemmel om  

 adgang til at godkende institutioner, der er omfattet af loven, til udbud af  

 de  

 i bestemmelsen nævnte uddannelser.
Bestemmelsen indebærer f.eks., at  

 institutioner for almengymnasiale uddannelser generelt kan godkendes til  

 yderligere  

 at udbyde uddannelsen til højere handelseksamen (hhx) og uddannelsen til  

 højere  

 teknisk eksamen (htx).
 En tilsvarende bestemmelse om, hvilke uddannelser institutioner  

 for erhvervsrettet uddannelse kan godkendes til at udbyde, findes i § 1 i lov  

 om institutioner for erhvervsrettet uddannelse (lovbekendtgørelse nr. 136 af  

 1.  

 marts 2006).
Lovforslaget indeholder i § 6 en regulering af  

 institutionssammenlægninger og -spaltninger.
Det følger af denne bestemmelse,  

 at ved sammenlægning af en institution, der er godkendt efter lov om  

 almengymnasiale uddannelser og almen voksenuddannelse m.v., med en  

 institution,  

 der er godkendt efter lov om institutioner for erhvervsrettet uddannelse, vil  

 den fortsættende institution kunne godkendes til at udbyde de uddannelser,  

 som  

 de to oprindelige institutioner kunne godkendes til at udbyde, selv om den  

 sammenlagte institution kun kan godkendes efter en af de to institutionslove,  

 jf. bestemmelsen i § 6, stk. 1, 1. pkt., om, at den sammenlagte institution  

 »godkendes  

 til at udbyde uddannelser efter en eller flere love.« Denne bemyndigelse vil  

 efter sit indhold alene kunne anvendes ved institutionssammenlægninger og  

 dermed ikke som bemyndigelsen i § 1, stk. 2, generelt over for de  

 institutioner, der er omfattet af lovforslaget.
 Spørgsmål 19:
Hvordan ville en bestyrelses  

 sammensætning og størrelse konkret kunne se ud efter fusion af en institution  

 for almengymnasial uddannelse med en institution for erhvervsrettet  

 uddannelse  

 godkendt efter lov om institutioner for erhvervsrettet uddannelse? Svar:
 Ved sammenlægning af en institution for almengymnasial  

 uddannelse med en institution for erhvervsrettet uddannelse, der godkendes  

 efter lov om institutioner for erhvervsrettet uddannelse, skal bestyrelsen i  

 den fortsættende institution bestå af 6-12 medlemmer.
 Herudover kan undervisningsministeren tillade, at den  

 fortsættende institution i en overgangsperiode kan have flere end 12  

 medlemmer.
 Ved sammenlægning af en institution for almengymnasial  

 uddannelse med en institution for erhvervsrettet uddannelse, der godkendes  

 efter lov om institutioner for almengymnasiale uddannelser og almen  

 voksenuddannelse m.v., skal bestyrelsen i den fortsættende institution  

 ligeledes bestå af 6-12 medlemmer, og undervisningsministeren kan også her  

 tillade,  

 at den fortsættende institution i en overgangsperiode kan have flere end 12  

 medlemmer, jf. lovforslagets § 16, stk. 8.
 Der kan i denne forbindelse henvises til lovforslagets  

 bemærkninger til § 6-7 om institutionssammenlægninger, af hvilke det fremgår,  

 at ministeren i forbindelse med godkendelsen af den fortsættende institutions  

 vedtægt skal sikre, at de kompetencer, som medlemmer af institutionens  

 bestyrelse  

 samlet skal have, herunder erfaring med uddannelsesudvikling og  

 kvalitetssikring, også skal omfatte erfaring med uddannelsesudvikling og  

 kvalitetssikring af de uddannelser, som den fortsættende institution  

 overtager  

 udbudsretten til fra institutionen for erhvervsrettet uddannelse.
 Både når en fortsættende institution godkendes efter lov om  

 institutioner for erhvervsrettet uddannelse og efter lov om institutioner for  

 almengymnasiale uddannelser og almen voksenuddannelse m.v., skal bestyrelsen  

 for den fortsættende institution sammensættes således, at medlemmerne  

 tilsammen  

 har de kompetencer, som kræves efter hhv. § 16 i L 183 og § 2, nr. 6, i L  

 184.  

 Bestyrelsens medlemmer skal derfor tilsammen have erfaring med  

 uddannelsesudvikling, kvalitetssikring, ledelse, organisation, økonomi,  

 arbejdsmarkedets behov, erhvervsliv, grundskolesektoren og den videregående  

 uddannelses sektor.
 Bestyrelsen for en sammenlagt institution, der er godkendt efter  

 lov om institutioner for erhvervsrettet uddannelse eller efter lov om  

 institutioner for almengymnasial uddannelse og almen voksenuddannelse m.v.,  

 vil  

 f.eks. kunne sammensættes således:
1 medlem udpeget af en eller flere kommunalbestyrelser i  

 forening 2 medlemmer udpeget af og blandt medarbejderne ved  

 institutionen, heraf 1 medlem med stemmeret 2 medlemmer udpeget af elevrådet, heraf 1 medlem med stemmeret 2 medlemmer udpeget af arbejdsgiverorganisationer 2 medlemmer udpeget af arbejdstagerorganisationer (Normalt vil der blandt de paritetsudpegede medlemmer være  

 personer, der repræsenterer erhvervslivet, og personer med faglig indsigt i  

 uddannelse og arbejdsmarkedets behov for uddannelserne) 1 medlem, der har erfaring fra grundskolesektoren 1 medlem, der har erfaring fra den videregående uddannelses sektor Indtil 3 medlemmer, der tilsammen har erfaring med uddannelsesudvikling,  

 kvalitetssikring, ledelse, organisation og økonomi.
 Dette giver en bestyrelse på maks. 12 stemmeberettigede  

 medlemmer.
 Det bemærkes, at en person ofte vil kunne besidde flere af de  

 kompetencer, der kræves for at sidde i en bestyrelse.
 Konkret må den enkelte bestyrelse have en størrelse, der inden  

 for de givne rammer sikrer de kompetencer, som den samlede bestyrelse skal  

 have.
Jeg gør i denne forbindelse opmærksom på, at hensigten med  

 bestemmelserne om institutionssammenlægninger ikke er, at man gennem en  

 sammenlægning,  

 der er godkendt efter den ene af de to love, skal kunne frigøre sig fra et  

 eller flere af de krav til de samlede kompetencer, medlemmerne af de  

 sammenlæggende institutioners bestyrelser skal have.
Disse kompetencekrav er  

 fastlagt i lovforslagets § 16 og i den affattelse af § 5 i lov om  

 institutioner  

 for erhvervsrettet uddannelse, som er foreslået i § 2, nr. 6, i lovforslag  

 nr.  

 L 184.
 I de konkrete tilfælde af institutionssammenlægning, hvor der  

 skal tages stilling til vilkårene for sammenlægning, vil ministeren påse, at  

 disse hensyn sikres varetaget.
 Spørgsmål 32:
Er der i Universitets- og Bygningsstyrelsen, der, jf.  

 bemærkningerne til § 30, skal forestå bygningsadministrationen på ministerens  

 vegne, lavet en plan for udvidelse af gymnasiernes samlede bygningsmasse, når  

 elevtallet alene som følge af stigende ungdomsårgange forventes at stige med  

 11  

 pct. i de kommende 5 år? Svar:
Undervisningsministeriet har iværksat en procedure med henblik  

 på at etablere et overblik over behovet for tilpasning af gymnasiernes  

 bygningsmasse  

 fremover.
Ministeriet er således med bistand fra Universitets- og  

 Bygningsstyrelsen ved at skabe et overblik over de nuværende gymnasiers  

 bygninger,  

 herunder kapacitet, amternes iværksatte tilpasningsarbejder og amternes  

 planer  

 for de kommende år.
 Disse oplysninger skal efterfølgende sammenholdes med opdaterede  

 søgeprognoser for gymnasierne med henblik på vurdering af, om der kan  

 forventes  

 en generel kapacitetsmangel såvel som lokal kapacitetsmangel.
 Eventuelle kapacitetsproblemer vil også kunne løses blandt andet  

 ved en bedre udnyttelse af institutionernes bygningskapacitet.
 Valget af den rigtige løsning for det enkelte gymnasium vil bero  

 på en konkret vurdering, hvori også indgår, at eventuelle  

 kapacitetsudvidelser skal  

 ske under hensyn til de økonomiske rammer og vilkår, der vil blive fastlagt  

 for  

 anlægsprojekter på gymnasieområdet, og i lyset af elevudviklingen på længere  

 sigt.
 Der vil således blive arbejdet med fleksible løsninger  også af  

 hensyn til gymnasierne, der vil have en interesse i at have en bygningsmasse,  

 der kan tilpasses udviklingen i elevtilgangen, når ejerskabet til bygningerne  

 overgår til gymnasierne.
