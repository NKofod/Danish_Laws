 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Lovens område § 1.  Loven omfatter ansatte i lodsvæsenet og den  

 virksomhed, der udøves inden for lodsvæsenets område, samt autoriserede  

 havnelodser, jfr. dog § 7, stk. 1.
 Lodsvæsenets organisation m. v.
 § 2.  Lodsvæsenet omfatter de lodserier, der af  

 forsvarsministeren er optaget i lodsvæsenet.
Stk. 2.  Forsvarsministeren fastsætter efter indhentet  

 udtalelse fra lodsrådet antallet af lodserier og disses placering samt  

 lodseriernes lodsningsområder.
Forsvarsministeren bestemmer efter indhentet  

 udtalelse fra lodsrådet antallet af lodser ved lodserierne.
 Stk. 3.  Farvandsdirektøren fører tilsyn og kontrol med  

 de lodserier, der henhører under lodsvæsenet.
 § 3.  Farvandsdirektøren fastsætter de nærmere  

 bestemmelser for lodseriers drift.
Stk. 2.  Ved lodserier, hvor der er ansat mere end een  

 lods, udpeger farvandsdirektøren en lodsformand.
Farvandsdirektøren  

 fastsætter regler for lodsformandens virksomhed.
§ 4.  Den, der ansættes som lods eller hjælpelods,  

 skal være fyldt 25 år og være i besiddelse af bevis som skibsfører af 1.  

 grad.
Den pågældende skal endvidere have nøje kendskab til forholdene i  

 lodseriets lodsningsområde.
Farvandsdirektøren kan dog undtagelsesvis fravige  

 kravet om alder og skibsførerbevis.
Stk. 2.  Lodser og faste hjælpelodser ansættes og  

 afskediges af farvandsdirektøren, der endvidere kan autorisere særlige  

 havnelodser.
Dog kan uansøgt afsked kun foretages af ministeren.
 Stk. 3.  Det øvrige personale, herunder hjælpelodser,  

 som ikke er omfattet af stk. 2, ansættes og afskediges af det enkelte  

 lodseri.
 Stk. 4.  Lodser og faste hjælpelodser kan ikke pålægges  

 borgerlige ombud, der skal udføres personligt.
 § 5.  Lodser og faste hjælpelodser kan med 3 måneders  

 varsel forlange sig afskediget til udgangen af en måned og skal afskediges  

 fra udgangen af den måned, hvori de fylder 65 år.
Stk. 2.  Det i stk. 1 nævnte personale kan afskediges  

 med 6 måneders varsel til udgangen af en måned.
Afsked kan dog ske med  

 kortere varsel, såfremt den er begrundet i, at den ansatte som følge af  

 strafbart forhold, tjenesteforseelse eller mislighed er uskikket til at  

 forblive i stillingen.
 § 6.  Forsvarsministeren nedsætter et lodsråd, der  

 sammensættes af 2 repræsentanter udpeget af forsvarsministeriet, 1  

 repræsentant udpeget af handelsministeriet, 3 repræsentanter udpeget af  

 lodserne og 2 repræsentanter udpeget af skibsfartserhvervet.
 Stk. 2.  Lodsrådet er rådgivende i sager vedrørende  

 udfærdigelse af generelle bestemmelser angående lodsvæsenets personale og  

 dettes arbejdsopgaver samt lodsvæsenets økonomiske forhold.  

 Forsvarsministeren fastsætter i øvrigt de nærmere bestemmelser for rådets  

 virksomhed.
Lodsning § 7.  Lodsning i dansk territorialfarvand må kun  

 udføres af lodsvæsenet eller autoriserede havnelodser, medmindre andet er  

 bestemt i internationale aftaler og traktater.
Lodser ved kommunale lodserier  

 og private havnes lodser, der ikke er autoriseret af farvandsdirektøren, kan  

 dog fortsat udføre lodsning inden for deres hidtidige lodsningsområde.
 Stk. 2.  Lodsning af danske skibe uden for dansk  

 territorialfarvand i Store Bælt, Lille Bælt og Øresund, mellem dele af dansk  

 territorialfarvand eller fra dansk territorialfarvand til Østersøen og  

 Nordsøen må kun udføres af lodsvæsenet eller autoriserede havnelodser,  

 medmindre fremmed territorialfarvand passeres under sejladsen, eller andet er  

 bestemt i internationale aftaler og traktater.
 Stk. 3.  Pligten til kun at anvende lodser som nævnt i  

 stk. 1 og 2 påhviler skibsføreren.
 Stk. 4.  Farvandsdirektøren fastsætter de nærmere regler  

 for lodsningers udførelse, herunder regler for tilkaldelse af lods.
 § 8.  Når hensyn til den almindelige skibsfart og  

 samfærdsel eller væsentlige offentlige interesser gør det nødvendigt, kan  

 forsvarsministeren fastsætte regler om, at der skal anvendes lods.
 Stk. 2.  Pligten til at anvende lods i henhold til stk.  

 1 påhviler skibsføreren.
 Betaling for lodsning m. v.
 § 9.  Betaling for lodsning ydes efter  

 forsvarsministerens nærmere bestemmelse på grundlag af:
 Stk. 2.  Forsvarsministeren kan dog fastsætte særlige  

 betalingsbestemmelser for et lodseri, hvis økonomiske forhold afgørende taler  

 for det.
 Stk. 3.  Forsvarsministeren kan endvidere fastsætte  

 regler for nedsættelse eller forhøjelse af betalingen for visse lodsninger  

 under særlige omstændigheder.
 § 10.  Ud over betaling for lodsning i henhold til § 9  

 ydes der i forbindelse med lodsning betaling for lodspersonalets forgæves  

 fremmøde, ventetid, landsætning samt opholds- og rejseudgifter efter  

 forsvarsministerens nærmere bestemmelse.
 Stk. 2.  Under lodsning har lodspersonalet ret til fri  

 kost og hvileplads om bord i det lodsede skib.
 Stk. 3.  Forsvarsministeren fastsætter i øvrigt de  

 nærmere regler for betalingen.
 § 11.  Forsvarsministeren kan bestemme, at betaling  

 for lodsning, der udføres i medfør af § 8, under særlige omstændigheder helt  

 eller delvis afholdes af statskassen.
 § 12.  Såfremt en skibsfører unddrager sig betaling i  

 henhold til § 9 og § 10, stk. 1, og det lodsede skib senere anløber dansk  

 havn, må skibet ikke udklareres, før der er stillet fornøden sikkerhed for  

 betalingen og de dermed forbundne omkostninger.
Lodsreguleringsfonden § 13.  Lodserierne indbetaler til en  

 lodsreguleringsfond en afgift, der fastsættes af forsvarsministeren efter  

 indhentet godkendelse fra folketingets finansudvalg.
Forsvarsministeren  

 fastsætter i øvrigt de nærmere regler for afgiftens beregning og betaling.
 Stk. 2.  Den i stk. 1 nævnte afgift udgør højst 80 pct.  

 af betaling i henhold til § 9 og § 10, stk. 1, bortset fra opholds- og  

 rejseudgifter.
§ 14.  Af fondens midler ydes et årligt tilskud til  

 det enkelte lodseri omfattende et grundbeløb og et beløb til henholdsvis  

 fartøjsanskaffelser og driftsudgifter.
Herudover kan fonden yde tilskud til  

 andre lodsformål.
Fonden betaler endvidere lodsernes bidrag til  

 Lodspensionskassen eller anden pensionsordning.
 Stk. 2.  Forsvarsministeren fastsætter efter forhandling  

 med finansministeren de nærmere regler for fondens virksomhed, herunder  

 betaling og regulering af de i stk. 1 nævnte ydelser.
 Stk. 3.  Såfremt fondens midler ikke er tilstrækkelige  

 til betaling af de i stk. 1 nævnte ydelser, udredes det manglende beløb af  

 statskassen.
Lodsers aflønning § 15.  Det i § 14, stk. 1, nævnte grundbeløb fordeles  

 blandt lodserne efter nærmere af forsvarsministeren fastsatte regler.
 Stk. 2.  Et lodseris overskud, bortset fra det i stk. 1  

 nævnte grundbeløb, fordeles i øvrigt ligeligt blandt lodserne ved lodseriet.
 § 16.  Farvandsdirektøren afgør, i hvilket omfang en  

 lods, der på grund af sygdom har været fraværende fra lodseriet uafbrudt i  

 mere end 6 måneder, skal bevare sin ret til de i - 15 nævnte ydelser under  

 fortsat fravær.
Pensionsforhold § 17.  Lodser, bortset fra lodser, der inden lovens  

 ikrafttræden er ansat ved Københavns Lodseri, har pligt til at være medlemmer  

 af Lodspensionskassen.
 § 18.  Pensionskassens indtægter består af bidrag fra  

 Lodsreguleringsfonden, udbyttet af kassens formue og indbetaling fra lodser i  

 medfør af § 19.
 Stk. 2.  Bidrag i henhold til stk. 1 udgør højst 40 pct.  

 af et lodseris indtægter, bortset fra tilskud til fartøjsanskaffelser,  

 driftsudgifter og andre lodsformål.
 § 19.  Lodser, der optages i pensionskassen efter det  

 fyldte 35. år, skal til denne indbetale det beløb, hvormed optagelsen efter  

 en af kassens aktuar foretagen beregning belaster kassens status.
 § 20.  Pensionskassen yder pension til medlemmer samt  

 efterindtægt og pension til deres efterlevende ægtefæller og børn.
 Stk. 2.  De i stk. 1 nævnte ydelser beregnes efter  

 tilsvarende regler som fastsat i tjenestemandspensionsloven, medmindre  

 særlige forhold begrunder en afvigelse.
 Stk. 3.  De berettigede efter stk. 1 kan ikke overdrage,  

 pantsætte eller på anden måde råde over pension, der ikke er udbetalt.
 Stk. 4.  De nærmere regler om pensionskassens virksomhed  

 fastsættes af forsvarsministeren.
 § 21.  Pensionskassen er underkastet  

 forsvarsministerens tilsyn og kontrol og er ikke omfattet af lovgivningen om  

 statens tilsyn med pensionskasser.
 § 22.  Indtil lodserne ved Københavns Lodseri er  

 optaget som medlemmer af Lodspensionskassen, betaler Lodsreguleringsfonden  

 til lodseriet et beløb, der beregnes og anvendes efter regler, der fastsættes  

 af forsvarsministeren.
 Straffe- og erstatningsbestemmelser m. v.
 § 23.  Den, der overtræder bestemmelserne i § 7, stk.  

 3, og § 8, stk. 2, straffes med bøde eller hæfte, medmindre højere straf er  

 forskyldt efter anden lovgivning.
 Stk. 2.  I forskrifter, som udstedes i henhold til  

 loven, kan fastsættes straf i form af bøde eller hæfte for overtrædelse af  

 bestemmelser i forskrifterne.
 § 24.  Farvandsdirektøren kan suspendere en lods, der  

 har pådraget sig grundet mistanke om et forhold, der gør det betænkeligt, at  

 han vedblivende udfører sit hidtidige arbejde.
 Stk. 2.  Medens en lods er suspenderet, nedsættes hans  

 aflønning i henhold til § 15 til 2/3, der udredes af Lodsreguleringsfonden.
 § 25.  Der påhviler ikke statskassen erstatningspligt  

 for skader, der forvoldes af det i § 4 nævnte personale.
Ikrafttrædelses- og overgangsbestemmelser § 26.  Loven træder i kraft den 1. april 1979.
 Stk. 2.  Samtidig ophæves lov om lodsvæsenet, jfr.  

 lovbekendtgørelse nr. 244 af 29. juli 1964.
 § 27.  Lodser og faste hjælpelodser, der ved lovens  

 ikrafttræden er ansat i lodsvæsenet, skal uanset bestemmelsen i § 5, stk. 1,  

 først afskediges fra udgangen af den måned, hvori de fylder 70 år.
