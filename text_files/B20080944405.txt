Bilag 1 Bilag 2 Bilag 3 Bilag 4 Bestemmelser om tekniske organisationer (TO), der driver og vedligeholder luftfartstjenestesystemer (BL 3-43, udgave 1) I medfør af § 52 og § 149, stk. 10, i lov om luftfart, jf. lovbekendtgørelse nr. 731 af 21. juni 2007, fastsætter Statens Luftfartsvæsen herved efter bemyndigelse fra Transportministeriet, jf. bekendtgørelse nr. 1597 af 18. december 2007 om Statens Luftfartsvæsens opgaver og beføjelser, om kundgørelse af de af luftfartsvæsenet fastsatte forskrifter og om klageadgang, følgende:
1. Referencedokumenter 1.1 Europa-Parlamentets og Rådets forordning (EF) nr. 550/2004 af 10. marts 2004 om udøvelse af luftfartstjenester i det fælles europæiske luftrum (Luftfartstjenesteforordningen).
2. Definitioner ATM-udstyr (Air Traffic Management Equipment):
 En fælles forkortelse for det jordbaserede udstyr (hardware og software), som benyttes i forbindelse med lufttrafikstyring.
 CNS-udstyr (CNS equipment):
 En fælles forkortelse for teknisk udstyr til brug for enten kommunikation (C = communication) og/eller navigation (N = navigation) og/eller overvågning (S = surveillance).
 COM-anlæg:
 Radiokommunikationsanlæg på jorden og på havanlæg, der er installeret til brug for den civile luftfart.
 Drift og vedligeholdelse:
 Forebyggende vedligeholdelse, herunder kalibrering og kontrolmåling, ændring, fejlretning, overvågning og kontrol.
 Flyvesikkerhedsstyringssystem (Safety Management System (SMS):
 I denne BL forstås ved et flyvesikkerhedsstyringssystem et system til at styre flyvesikkerhed, og som indeholder den nødvendige organisatoriske struktur, ansvarsforhold, flyvesikkerheds politik og procedurer.
 Komponenter (Components):
 Materielle genstande såsom hardware og immaterielle genstande såsom software, som det europæiske lufttrafikstyringsnets interoperabilitet bygger på.
 Konfigurationsstyringssystem (Configuration Management System):
 Et system, der til enhver tid kan angive den gældende version af hardware, software og relateret dokumentation samt relationer disse imellem.
 Kvalitetsstyringssystem (Quality Management System):
 Et system, som gennem et samspil mellem ansvar, beføjelser, processer og ressourcer, fastlægger og forbedrer kvaliteten, der er defineret i virksomhedens kvalitetspolitik og kvalitetsmål.
 Luftfartstjenester (Air Navigation Services):
 Lufttrafiktjeneste, kommunikations-, navigations- og overvågningstjeneste, vejrtjeneste til luftfartsformål og luftfartsinformationstjeneste.
 Luftfartstjenestesystem (Air Navigation Service System):
 Samlingen af jordbaserede og luftbårne komponenter samt luftrumsbaseret udstyr, der understøtter luftfartstjenesterne i alle faser af en flyvning.
 Luftfartstjenesteudøver (Air Navigation Service Provider):
 Enhver offentlig eller privat enhed, der udøver luftfartstjenester for den almene lufttrafik.
 Lufttrafikstyring (Air Traffic Management):
 De samlede luftbårne og jordbaserede funktioner (lufttrafiktjenester, luftrumsstyring og lufttrafikregulering), der kræves for at sikre, at luftfartøjer kan operere sikkert og effektivt i alle faser af en flyvning.
 Teknisk organisation (Operating Organisation) (TO):
 En certificeret eller godkendt juridisk person eller enkeltperson, der driver og vedligeholder luftfartstjenestesystemer.
3. Anvendelsesområde 3.1 Denne BL fastsætter bestemmelser for de tekniske organisationer, som driver og vedligeholder de luftfartstjenestesystemer, der er fastsat i pkt. 3.2, og som 4. Generelt Det påhviler den tekniske organisation at sikre, at bestemmelserne i denne BL følges.
5. Godkendelse eller certificering af en teknisk organisation 5.1 En teknisk organisation, herunder hver enkelt tekniker, der driver og vedligeholder luftfartstjenestesystemer i Grønland og på Færøerne, skal være godkendt af Statens Luftfartsvæsen.
6. Ansvarlig leder Den tekniske organisation skal have en leder, som er ansvarlig for, at drift og vedligeholdelse sker i overensstemmelse med bestemmelserne i denne BL.
7. Kvalitetsstyrings- og flyvesikkerhedsstyringssystem 7.1 En teknisk organisation, der driver og vedligeholder luftfartstjenestesystemer i Grønland og på Færøerne, skal have en beskrivelse af et implementeret kvalitetsstyrings- og flyvesikkerhedsstyringssystem, der er accepteret af Statens Luftfartsvæsen.
8. Skriftlig aftale 8.1 En teknisk organisation, der udfører drift og vedligeholdelse for en eller flere luftfartstjenesteudøvere eller koncessionshavere, skal indgå en særskilt, skriftlig aftale herom med hver luftfartstjenesteudøver eller koncessionshaver.
9. Uddannelse 9.1 Det tekniske personale skal have den samme grunduddannelse og derudover en specialuddannelse, som er afhængig af, hvilke arbejdsaktiviteter der skal udføres, jf. dog pkt. 9.4.
10. Måleinstrumenter 10.1 Den tekniske organisation skal udpege en person, der er ansvarlig for måleinstrumenter.
11. Tilbagekaldelse Statens Luftfartsvæsen kan tilbagekalde en godkendelse af en teknisk organisation, hvis betingelserne for opnåelse af godkendelsen ikke længere opfyldes, og forholdet ikke bliver rettet inden for en frist, der fastsættes af Statens Luftfartsvæsen.
12. Dispensation Statens Luftfartsvæsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser.
13. Straf 13.1 Den tekniske organisation, der overtræder bestemmelserne i pkt. 5.1, afsnit 6, pkt. 7.1, afsnit 8, pkt. 9.1 - 9.3, 9.5 og afsnit 10, straffes med bøde.
14. Overgangsbestemmelserfor tekniske organisationer, der driver og vedligeholder COM-anlæg Tekniske organisationer, der ved denne BLs ikrafttræden allerede er godkendt af Statens Luftfartsvæsen, og teknikere, der er uddannet radio- eller elektroniktekniker eller har tilsvarende uddannelse, og som installerer og vedligeholder COM-anlæg (radiokommunikationsanlæg på jorden), skal først have en godkendelse på det tidspunkt, hvor et COM-anlæg skal etableres eller ændres.
15. Ikrafttræden Denne BL træder i kraft den 1. juli 2008.
