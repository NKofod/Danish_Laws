Betænkning afgivet af Boligudvalget den 24. maj 2007 Betænkning over Forslag til folketingsbeslutning om forbedring  

 af lejeres retsstilling i  

  

 forbindelse med usunde lejeboliger, f.eks. som følge af skimmelsvamp og lign.
[af  

 Lissa Mathiasen (S) og Bjarne Lausten (S)] 1. Udvalgsarbejdet Beslutningsforslaget blev fremsat den 12. april 2007 og var til  

 1. behandling den 16. maj 2007. Beslutningsforslaget blev efter 1. behandling  

 henvist til behandling i Boligudvalget.
Møder Udvalget har behandlet beslutningsforslaget i 1 møde.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Ejendomsforeningen Danmark.
 Socialministeren har over for udvalget kommenteret den  

 skriftlige henvendelse til udvalget.
Spørgsmål Udvalget har stillet 1 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller beslutningsforslaget til  

  

 forkastelse.
Venstres og Det Konservative  

 Folkepartis medlemmer af udvalget understreger, at problemerne med  

 skimmelsvamp  

 skal tages alvorligt.
Det gælder, uanset om det drejer sig om skimmelsvamp i  

 boliger eller i andre lokaler, hvor mennesker skal opholde sig.
Det er derfor  

 vigtigt at sikre, at de bestemmelser, vi allerede har i lejelovgivningen, lov  

 om almene boliger, byfornyelsesloven og byggeloven, anvendes efter hensigten.  

 Reglerne rummer mulighederne for at løse problemerne, og det er derfor  

 vigtigt,  

 at de kommer til alle involveredes kendskab.
Det vil bidrage til en hurtigere  

 løsning af problemerne, at såvel beboere og udlejere som kommuner får bedre  

 kendskab til, hvorledes de skal forholde sig, når de bliver opmærksomme på  

 omfattende skimmelsvampvækst.
Herved undgår vi, at især beboere skal opholde  

 sig unødvendigt længe under usunde forhold.
Vejledninger såvel til kommuner  

 som  

 til lejere og udlejere vil give et vigtigt bidrag til at nå dette mål.
Dansk Folkepartis medlemmer af udvalget mener, at det er et godt  

 tiltag, at der sættes initiativer i gang for at gøre vore boliger sundere at  

 bo  

 i.
Derfor mener vi også, at der bør gøres noget ved bl.a. skimmelsvamp, som  

 er  

 et problem ikke blot i lejeboliger, men generelt i boliger, herunder også i  

 offentlige  

 institutioner såsom skoler og børnehaver.
Socialdemokratiet ønsker med beslutningsforslaget kun at  

 beskæftige sig med lejerne.
Det mener Dansk Folkeparti ikke er  

 tilstrækkeligt.
 Socialdemokratiet ønsker med forslaget, at der udarbejdes  

 nærmere specificerede regler bestående af 10 punkter, som vi kort vil  

 opridse:
 Reglerne skal bl.a. bestå i:
 1.  

 	  

 At udlejeren, såfremt en  

 lejer klager over en usund bolig/skimmelsvamp el.lign., får en frist på 8  

 dage til  

 via en uafhængig teknisk analyse at afklare, om der er skimmelsvamp el.lign.  

 i  

 boligen.
 2.  

 	  

 Ved en positiv teknisk  

 analyse, der påviser skimmelsvamp, skal udlejeren inddrage  

 kommunen/embedslægen  

 til at påse, om boligen er uegnet til beboelse.
 3.  

 	  

 At lejeren, såfremt  

 udlejeren ikke inden 8 dage tager initiativ til denne afklaring, kan henvende  

 sig til kommunen med henblik på at få problemet afklaret og løst.
 4.  

 	  

 Kommunen skal  

 øjeblikkelig rekvirere en uafhængig teknisk analyse, der afklarer, om boligen  

 er usund, eventuelt har skimmelsvamp.
 5.  

 	  

 Hvis analysen viser,  

 at der er skimmelsvamp el.lign., kontakter kommunen embedslægen, der tilser,  

 om  

 boligen er uegnet til beboelse.
 6.  

 	  

 Hvis embedslægen  

 erklærer boligen for uegnet til beboelse, skal kommunen øjeblikkelig stille  

 en  

 midlertidig bolig til rådighed for lejeren.
7.  

 	  

 Kommunen skal, hvis  

 boligen er erklæret usund, påbyde udlejeren at udarbejde en renoveringsplan  

 og  

 at udbedre boligen.
Herefter kvalitetskontrollerer kommunen, at arbejdet er  

 udført korrekt.
8.  

 	  

 Ved almene boliger  

 afsættes der støttemidler fra Landsbyggefonden.
Ved private udlejningsboliger  

 er det Grundejernes Investeringsfond, der skal give støtte til udbedring af  

 boligerne.
 9.  

 	  

 Grundejernes Investeringsfond  

 kan iværksætte arbejdet efter § 60 i boligreguleringsloven, hvis udlejeren  

 ikke  

 følger kommunens påbud.
 10.  

 	  

 At parterne i sagen, dvs.  

 udlejeren og lejeren, af kommunen løbende informeres om ovennævnte tiltag og  

 resultater.
 Socialdemokratiet ved, at regeringen, bl.a. på baggrund af Dansk  

 Folkepartis ønske, for længe siden har iværksat en undersøgelse, der bl.a.  

 omfatter omfanget af skimmelsvamp i boliger inden for den almene  

 udlejningssektor og omfanget af skimmelsvamp i offentlige institutioner  

 (børnehaver  

 og skoler). Resultatet heraf forventes at foreligge inden den 1. juni 2007.
 Dansk Folkeparti ønsker, at denne undersøgelse skal danne  

 baggrund for ny lovgivning på området.
 Dansk Folkeparti er derfor ikke positiv over for Socialdemokratiets  

 beslutningsforslag.
Det Radikale Venstres medlem af udvalget betragter skimmelsvamp  

 som et sundhedsmæssigt alvorligt problem.
Vi vil gerne medvirke til at skabe  

 løsninger for de mange, der rammes af skimmelsvamp.
Men vejen frem er ikke  

 det  

 fremsatte beslutningsforslag, der ensidigt pålægger udlejerne at afhjælpe  

 eventuel  

 skimmelsvamp, også selv om de ikke skulle have ansvaret for skimmelsvampen.  

 For  

 os er det et retspolitisk kerneprincip, at ansvar og pligt hænger sammen.
Her  

 betyder det, at udlejeren må påtage sig at afhjælpe skimmelsvampen, når den  

 skyldes dårligt byggeri eller manglende vedligeholdelse, mens lejeren har  

 ansvaret, hvis den skyldes manglende udluftning eller anden uhensigtsmæssig  

 adfærd.
Det Radikale Venstre mener, at der ikke kun er én løsning, men  

 flere løsninger på problemet.
Som udgangspunkt skal der ikke nødvendigvis  

 opfindes  

 helt nye systemer og redskaber for bedre at afhjælpe problemet med  

 skimmelsvamp.  

 Beboerne har allerede i dag en række muligheder for at få udlejerne til at  

 udbedre skimmelsvamp, alt efter om de bor i private eller almene ejendomme.  

 Der  

 findes klage- og ankesystemer samt sanktionsmuligheder og pålæg af mere eller  

 mindre indgribende karakter.
Vores opgave er at sikre, at disse systemer også  

 reelt fungerer i praksis, ikke mindst set med lejernes øjne.
Noget tyder på, at kommunerne ikke bruger de muligheder, de har  

 for at håndtere problemer med skimmelsvamp.
De er for passive.
Sagerne  

 trækker  

 i langdrag  til skade for beboerne.
Bevisbyrden kan være svær for  

 lejeren at  

 løfte, når det skal påvises, at problemet skyldes en åbenlys mangel på  

 vedligeholdelse fra udlejerens side.
Vi skal sikre, at kommunerne yder en  

 mere  

 aktiv indsats i sager om skimmelsvamp.
Det handler også  fremadrettet  om bedre byggeri.
Forslaget om  

 en obligatorisk byggeskadeforsikring vil forhåbentlig være med til at  

 afhjælpe  

 problemet med skimmelsvamp i fremtidigt byggeri.
Bedre information til beboerne er også vigtigt, om end det på  

 ingen måde kan stå alene.
Men der er næppe tvivl om, at for mange lejere i  

 dag  

 ikke ved, hvad de selv kan gøre for at minimere risikoen for skimmelsvamp.  

 Konklusionen  

 er  set med vores øjne  at problemet med skimmelsvamp skal  

 angribes fra en  

 række forskellige vinkler.
Det Radikale Venstre ønsker i første omgang at  

 sikre, at de eksisterende systemer forbedres, så sager om skimmelsvamp kan  

 håndteres mere effektivt.
 Et  

  

 mindreta  

  

 l i  

 udvalget (S, SF, og EL) indstiller beslutningsforslaget til  

  

 vedtagelse uændret.
Enhedslistens medlem af  

 udvalget støtter, at lejernes retsstilling bliver forbedret.
Lejernes  

 retsstilling er af særlig vigtig betydning i tilfælde af skimmelsvamp, hvor  

 der  

 er brug for langt strammere regler og uvildige undersøgelser.
Enhedslisten  

 støtter derfor forslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Marion Pedersen (V)   

 Michael Aastrup Jensen (V)   

 Kurt Kirkegaard (V)   

 Hanne Severinsen (V)   

 Søren Pind (V)   

 Anita Knakkergaard (DF)   

 Mia Falkenberg (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 Lissa Mathiasen (S)  

  

  fmd.  

  

 Vibeke Grave (S)   

 Jytte Andersen (S)   

 Hüseyin Arac (S)   

 Bjarne Laustsen (S)   

 Charlotte Fischer (RV)   

 Pernille Frahm (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende B 152 Bilagsnr.
Titel 1 Henvendelse af 20/4-07 fra Ejendomsforeningen Danmark 2 1. udkast til betænkning Oversigt over spørgsmål og svar vedrørende B 152 Spm.nr.
