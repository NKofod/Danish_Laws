Behandlingen af sagen viste at en del af selskabets virksomhed var  

 skadeforebyggelse, men at en ikke uvæsentlig del var egentlig  

 erhvervsvirksomhed.
Tilsynet pålagde forsikringsselskaberne at afvikle deres  

 engagement i alarmselskabet.
 Forsikringstilsynet har fra en forening modtaget en klage, hvori  

 foreningen henstiller, at der gives 4 forsikringsselskaber pålæg om, at et  

 alarmselskab, i hvilket forsikringsselskaberne har en dominerende  

 indflydelse, ophører med sin virksomhed.
 Alarmselskabet dannedes i 1980 med de 4 forsikringsselskaber som  

 hovedaktionærer, medens en mindre aktiepost af et redningskorps.
 Ifølge vedtægterne har selskabet til formål at udøve skadeforbyggende  

 arbejde gennem udbredelse af kendskabet til og brugen af sikringssystemer.
 Udbredelsen befordres gennem oplysnings-, udviklings-, produktions-,  

 handels- og servicevirksomhed inden for forsikringsområdet.
 Endvidere er det formålet i samarbejde med selskaber, der udøver  

 forsikringsvirksomhed at klarlægge risikoområder, hvor skadeforebyggende  

 arbejde er eller kan blive aktuel.
 Klagen blev begrundet med, at den af forsikringsselskaberne gennem  

 alarmselskabet drevne virksomhed strider imod §§ 6 og 7 i lov om  

 forsikringsvirksomhed samt imod almindelig forbrugerbeskyttelseslovgivning.  

 Virksomheden er - hævdes det - hverken forsikringsvirksomhed eller dermed  

 direkte forbunden virksomhed, men derimod et kompliceret område, der kræver  

 stor sagkundskab.
 Ved forsikringstilsynets behandling af sagen måtte der tages stilling til,  

 om den af alarmselskabet udøvede virksomhed kunne anses for at være  

 skadeforebyggende virksomhed, som kan udgøre en bestanddel af  

 forsikringsvirksomheden, eller om der er tale om en erhvervsmæssig  

 virksomhed, der rammes af forbudet i § 6 i lov om forsikringsvirksomhed,  

 hvorefter et forsikringsselskab ikke må drive anden virksomhed end  

 forsikringsvirksomhed og forsikringsagentur og dermed direkte forbundne  

 forretninger.
 De i sagen foreliggende oplysninger viste, at en del af alarmselskabets  

 virksomhed kunne betegnes som skadeforebyggende virksomhed, men at selskabets  

 virksomhed ikke var i overensstemmelse med den traditionelle forståelse af,  

 hvad der er skadeforebyggelse, da det herved forudsættes, at resultaterne af  

 forskningen og udviklingen i selskabet inden for det skadeforebyggende område  

 vil blive bekendtgjort for andre, og at produktion og forhandling af  

 sikringssystemer ligeledes bliver tilgængelig for andre.
Det fremgik af sagen, at selskabet af sikkerhedsmæssige årsager ikke kunne  

 give en tilbundsgående beskrivelse af de tekniske installationer og  

 komponenter, der indgår i nye sikkerhedssystemer, og at almindelig  

 forretningsmæssige hensyn vil være til hinder herfor.
En aftale med et  

 udenlandsk selskab indebar endvidere, at den af alarmselskabet erhvervede  

 know-how ikke måtte videregive til andre.
 Tilsynets undersøgelser viste i øvrigt, at en ikke uvæsentlig del af  

 virksomheden var egentlig erhvervsvirksomhed.
 Det måtte herefter konstateres, at princippet om, at forsikringsselskaber  

 må deltage i skadeforebyggende virksomhed må vige for reglerne om, at et  

 forsikringsselskab ikke må drive anden virksomhed end forsikringsvirksomhed  

 og forsikringsagentur og dermed direkte forbundne forretninger.
 I forsikringstilsynets afgørelse blev det meddelt, at tilsynet var af den  

 opfattelse, at selskabets virksomhed var uforenelig med bestemmelsen i § 6 i  

 lov om foriskringsvirksomhed, og at denne virksomhed følgelig ikke kan udøves  

 af et forsikringsselskab eller en flerhed af forsikringsselskaber hverken  

 direkte eller gennem et datterselskab.
 Forsikringstilsynet pålagde derefter de 4 forsikringsselskaber, der var  

 hovedaktionærer i alarmselskabet at afvikle deres engagement i  

 alarmselskabet.
 Forsikringsselskaberne har senere indgået aftale med redningskorpset og  

 det udenlandske selskab om en aktieudvidelse og stemmeretsbegrænsning, der  

 medfører, at de 4 forsikringsselskaber herefter vil være uden dominerende  

 indflydelse på alarmselskabets virksomhed, således at de ikke længere driver  

 anden virksomhed i strid med § 6 i lov om forsikringsvirksomhed.
 Forsikringstilsynet har anerkendt, at den fornødne reduktion af  

 forsikringsselskabernes indflydelse i alarmselskabet er sket, men at sagen  

 vil kunne tages op til fornyet overvejelse ved fremtidige aktieudvidelser.
 I forbindelse med sagens afslutning har forsikringsselskaberne oplyst, at  

 de ikke i fremtiden ved udbetaling af provision til assurandører og  

 rabatgivning til sikringskunder vil favorisere alarmselskabet på bekostning  

 af andre Skafor godkendte sikringsselskaber.
 Med hensyn til spørgsmål om markedsføring af alarmselskabets produkter må  

 de 4 forsirkingsselskaber i annoncer oplyse, at de er medejere, men de og  

 alarmselskabet må ved annoncering og lignende være opmærksomme på, at  

 markedsføringsloven bliver overholdt.
