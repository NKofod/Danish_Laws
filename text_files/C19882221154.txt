(Handelsskolerne, De tekniske skoler,  

 Statens Erhvervspædagogiske Læreruddannelse) Undervisningsministeriet bliver med mellemrum præsenteret for aftaler om  

 løn- og ansættelsesvilkår, som en institution lokalt har indgået typisk med  

 lærerpersonale, uden at aftalerne på forhånd har været forhandlet og godkendt  

 af de forhandlingsberettigede parter.
Det gælder f.eks. aftaler om  

 fastsættelse af niveauer som grundlag for læreraflønninger og  

 rettegodtgørelse.
 Ministeriet er under forhandlinger med organisationer stødt på sådanne  

 »husaftaler«, som institutioner har indgået i forbindelse med  

 etablering af nye undervisningsområder, herunder forsøgsundervisning og ved  

 gennemførelse af indtægtsdækket virksomhed, som i forbindelse med allerede  

 eksisterende undervisningsområder, hvor medarbejdere stilles gunstigere end  

 de vilkår, der kan ydes i henhold til gældende aftaler og overenskomster.
 Ministeriet finder derfor anledning til overfor institutionerne at  

 indskærpe følgende:
1. Aftaler om løn- og ansættelsesvilkår kan kun indgås  

 mellem de forhandlingsberettigede parter, d.v.s. centralorganisationerne og  

 Finansministeriet eller efter særlig bemyndigelse en underorganisation  

 (f.eks.
Handelsskolernes Lærerforening, Dansk Teknisk Lærerforening,  

 Foreningen af Teknisk- og Administrativ Personale, Dansk Jurist- og  

 Økonomforbund) og Undervisningsministeriet, hvor det som bekendt er  

 Departementets Løn- og Personaleafdeling, der har kompetencen til at indgå  

 sådanne aftaler.
2. Nye undervisningsaktiviteter, også når der er tale  

 om forsøg, kan kun igangsættes, når løn- og arbejdsvilkår er endeligt aftalt  

 af Løn- og Personaleafdelingen.
Det skal understreges, at vilkår, der er  

 aftalt i forbindelse med forsøg, kun gælder for den fastsatte forsøgsperiode.  

 Vilkårene har ikke præjudicerende virkning for vilkår i forbindelse med en  

 beslutning om permanentgørelse af forsøget, og godkendte forsøgsvilkår  

 bortfalder med forsøgsperiodens udløb.
 3. Ved ansættelse af personale kan der som hidtil  

 aftales vilkår i overensstemmelse med gældende aftaler og overenskomster.  

 Herudover kan der ikke aftales vilkår.
