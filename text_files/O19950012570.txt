Resumé I forbindelse med behandlingen af en klage fra en komité over at  

 en serbisk militærnægter havde fået afslag på asyl i Flygtningenævnet i  

 medfør  

 af udlændingelovens § 7, kritiserede ombudsmanden Flygtningenævnet for  

 besvarelsen af ombudsmandens supplerende spørgsmål.
Senere kom det frem i  

 pressen at Udenrigsministeriet havde gjort brug af en serbisk advokat, med  

 tilknytning til et serbisk nationalistisk parti, ved bl.a. ægthedsvurderinger  

 af de for nævnet fremlagte dokumenter.
Ombudsmanden fandt det yderst  

 kritisabelt at nævnet - som havde kendskab til oplysningerne om brugen af den  

 serbiske advokat - ikke informerede ombudsmanden herom ved besvarelsen af  

 ombudsmandens  

 supplerende høring.
Nævnet oplyste at det ikke ved afgivelsen af svaret på  

 den  

 supplerende høring var opmærksom på den betydning oplysningerne kunne have  

 for  

 ombudsmandens undersøgelse og behandling af den serbiske militærnægters sag.  

 Ombudsmanden fastholdt sin kritik af hændelsesforløbet. (J. nr.  

 1995-444-641).
Flygtningenævnets manglende oplysning til ombudsmanden om  

 Udenrigsministeriets brug af serbisk advokat Den 7. december 1994  

 afsluttede jeg min behandling af en klage fra komitéen B.
Komitéen klagede  

 til  

 mig på vegne af A over bl.a. nævnets afslag af 16. november 1993 på A's  

 ansøgning  

 om asyl.
Efter min gennemgang af sagen  

 fandt jeg grundlag for at kritisere nævnets besvarelse af mine supplerende  

 spørgsmål i sagen.
Herom skrev jeg i brev af 7. december 1994:
 "  

  

 1.1. Flygtningenævnets sagsbehandling i forhold til mig.
(Komitéen B) gjorde i sin  

 klage til mig bl.a. gældende at Flygtningenævnets afgørelse stred mod de  

 FN-resolutioner som Danmark havde været med til at støtte.
Efter (komitéen  

 B's)  

 opfattelse byggede nævnets afgørelse herudover på en vurdering af  

 retstilstanden i Serbien-Montenegro som stred mod oplysninger afgivet af  

 kompetente kilder i og uden for Rest-Jugoslavien. (Komitéen B) begrundede  

 udførligt sin klage.
 I Flygtningenævnets udtalelse  

 af 19. april 1994 til mig henholdt nævnet sig alene til den trufne afgørelse.
 Jeg anmodede den 13. juni  

 1994 om Flygtningenævnets stillingtagen til det (komitéen B) anførte i sin  

 klage, og anmodede nævnet om navnlig at redegøre for hvilken retlig betydning  

 de FN-resolutioner m.v. der var nævnt i klagen, havde for behandlingen af  

 asylsagen.
Det fremgår imidlertid ikke  

 af nævnets svar til mig om nævnet, inden det traf afgørelse i sagen, havde et  

 sikkert kendskab til indholdet af de pågældende resolutioner eller ej.
Det  

 fremgår heller ikke af nævnets svar om nævnet fandt, at indholdet af disse  

 resolutioner havde asylretlig relevans eller ej.
På den baggrund er det  

 uklart, hvad nævnet mener med, at "eksistensen af resolutionerne ...  

 således (er) indgået i det skøn, der er udøvet efter udlændingeloven".
I min skrivelse af 13. juni  

 1994 til Flygtningenævnet redegjorde jeg endvidere for indholdet af  

 forskelligt  

 baggrundsmateriale i sagen.
Materialet gav et blandet billede af situationen  

 for de serbiske militærnægtere, idet nogle notater skitserede et mere  

 alvorligt  

 billede af situationen end andre.
Det fremgår af  

 Flygtningenævnets svar til mig, at nævnets koordinationsudvalg den 26.  

 oktober  

 1993 konkluderede, at de konkrete nævn bl.a. måtte inddrage Dansk  

 Flygtningehjælps notat af 8. oktober 1993 og rapporterne af 12. maj, 2. juli  

 og 30. august 1993 fra Amnesty International i overvejelserne.
Hvilke  

 eventuelle andre baggrundsoplysninger, der "måtte" inddrages i  

 afgørelsen, fremgår ikke af udtalelsen.
For så vidt angår den  

 konkrete afgørelse oplyste Flygtningenævnet bl.a., at man havde truffet  

 afgørelse  

 ud fra nævnets generelle baggrundsmateriale, og at man havde tillagt de  

 ovenfor nævnte rapporter særlig vægt.
Det fremgår ikke, hvilket (andet?)  

 generelt baggrundsmateriale nævnet - mere konkret - henviser til.
Det fremgår  

 heller ikke af nævnets besvarelse, hvordan man har vurderet de forskellige  

 oplysninger i notatet/rapporterne, og hvad nævnet har lagt til grund  

 vedrørende de faktiske forhold, der råder for hjemvendte serbiske desertører.
Det er på denne baggrund min  

 opfattelse, at Flygtningenævnet ikke på fyldestgørende måde har besvaret mine  

 supplerende spørgsmål på disse punkter.
Dette finder jeg kritisabelt, og jeg  

 har gjort nævnet bekendt med min opfattelse.
Jeg har i den forbindelse  

 overvejet på ny at returnere sagen til Flygtningenævnet med anmodning om, at  

 nævnet uddyber svarene på mine supplerende spørgsmål.
På grund af sagens  

 hastende karakter har jeg imidlertid fundet at burde færdigbehandle sagen på  

 det foreliggende grundlag." Den omtalte supplerende  

 høring i A's sag blev sendt den 13. juni 1994. Jeg spurgte bl.a. om følgende:
 "...
 I Flygtningenævnets akter  

 findes der forskelligt baggrundsmateriale der belyser situationen i  

 Serbien-Montenegro.
I Udenrigsministeriets notat  

 af 6. oktober 1992 er det bl.a. anført på s. 2 at "den jugoslaviske  

 forbundshær"  

 officielt ikke længere deltager i krigshandlinger i Bosnien-Hercegovina.
Det  

 fremgår videre at "reelt er der dog næppe tvivl om, at hæren har  

 efterladt  

 såvel våben som mandskab i kampområderne". Om straf for at unddrage sig  

 militærtjeneste fremgår det på s. 3 at strafferammerne er fra bøde og op til  

 10  

 års fængsel (i visse situationer dødsstraf).
I Udenrigsministeriets notat  

 af 24. marts 1993 beskrives ligeledes forholdene i Serbien.
Notatet er på tre  

 sider, men i nævnets materiale mangler s. 2. På s. 1 er det bl.a. anført at  

 den  

 jugoslaviske hær ikke er i direkte krig, men at der fortsat er et meget højt  

 beredskab, og at hæren f.eks. er aktiv i området Bajina Basta i det vestlige  

 Serbien efter angreb af muslimske styrker.
På s. 3 er der anført en række  

 strenge straffe for unddragelse af værnepligt.
Udenrigsministeriet fastslår  

 dog at i praksis er sanktionen bøde eller hæfte.
I sagsakterne findes  

 herudover bl.a. en række skrivelser af 12. maj 1993, 2. juli 1993 og 30.  

 august  

 1993 fra Amnesty International.
Samlet giver disse et mere alvorligt billede  

 af  

 forholdene for de serbiske asylansøgere der frygter indkaldelse til  

 militærtjeneste.
 I skrivelse af 30. august  

 1993 konkluderes:
"Under alle omstændigheder må vi fastslå, at de oplysninger vi  

 tidligere fremsendte til Direktoratet, bestemt ikke antyder, at det er  

 sikkert  

 at sende disse asylansøgere tilbage til JFR, men at oplysningerne tværtimod  

 sår  

 alvorlig tvivl om det tilrådelige i at foretage tilbagesendelser på nuværende  

 tidspunkt." Til brug for min videre  

 behandling af sagen skal jeg anmode om en nærmere redegørelse vedrørende  

 følgende forhold:
På hvilket grundlag har Flygtningenævnet konkluderet  

 at (A) ved en eventuel retsforfølgning ikke vil blive idømt en straf af en  

 sådan uforholdsmæssig karakter at "den kan anses for stridende mod  

 danske  

 retsprincipper"? På hvilket grundlag har Flygtningenævnet konkluderet at  

 (A) ikke vil blive tvunget til at deltage i krigshandlinger som soldat? Flygtningenævnet bedes vedrørende punkterne 1 og 2 oplyse  

 hvilken betydning man har tillagt oplysningerne fra Amnesty International om  

 forholdene i Serbien-Montenegro.
Jeg udbeder mig oplysninger om hvorvidt  

 Flygtningenævnet siden afgørelsen den 16. november 1993 har modtaget nye  

 baggrundsoplysninger.
I bekræftende fald bedes disse tilsendt mig.
Jeg  

 anmoder i den forbindelse tillige om at jeg får tilsendt hele  

 Udenrigsministeriets  

 notat af 24. marts 1993.
Jeg anmoder om Flygtningenævnets stillingtagen til det (komitéen  

 B) har anført i sin klage af 8. februar 1994. Nævnet anmodes i den  

 forbindelse  

 navnlig om at redegøre for hvilken retlig betydning de FN-resolutioner m.v.  

 der er nævnt i klagen, har for behandlingen af asylsagen.
De pågældende  

 resolutioner m.v. bedes tilsendt mig i kopi.
..." Flygtningenævnet besvarede  

 mine spørgsmål i brev af 13. oktober 1994. Nævnet skrev bl.a.:
 "...
Ad 1+2)  

 Koordinationsudvalget drøftede på sit møde  

 den 26. oktober 1993 behandlingen af sager vedrørende serbiske  

 militærunddragere.  

 Koordinationsudvalget konkluderede, at de konkrete nævn blandt andet måtte  

 inddrage Dansk Flygtningehjælps notat af 8. oktober 1993 og Amnesty  

 Internationals  

 rapporter af 12. maj, 2. juli og 30. august 1993 i overvejelserne.  

 Koordinationsudvalget tilkendegav hermed ikke med hvilken vægt oplysningerne  

 burde indgå i de enkelte afgørelser.
Flygtningenævnet fandt ved sagens  

 behandling på baggrund af nævnets generelle baggrundsmateriale ikke, at den  

 straf, som ansøgeren ved en eventuel retsforfølgning må antages at ville  

 blive  

 idømt, vil være af en sådan uforholdsmæssig karakter, at den kan anses som  

 stridende mod danske retsprincipper.
Flygtningenævnet fandt endvidere, at det  

 ikke kan antages, at ansøgeren vil blive tvunget til at deltage i  

 krigshandlinger.  

 Flygtningenævnet har ved vurderingen heraf tillagt Amnesty Internationals  

 førnævnte rapporter og Dansk Flygtningehjælps notat af 8. oktober 1993 særlig  

 vægt.
Oplysningerne fra Amnesty International om forholdene i  

 Serbien-Montenegro er indgået i Flygtningenævnets samlede vurdering af sagen.  

 Det tilføjes, at nævnet har forstået den afsluttende bemærkning i Amnesty  

 Internationals rapport af 30. august 1993 som en generel bekymring over  

 forholdene i Serbien, herunder at der er idømt straffe som gengivet i de tre  

 rapporter.
Nævnet har efterfølgende modtaget UNHCR's notat af 2. december  

 1993,  

 der vedlægges som baggrundsmateriale nr. 72.
Ad 3)  

 Flygtningenævnet har siden afgørelsen af 16.  

 november 1993 modtaget nyt baggrundsmateriale vedrørende Det tidligere  

 Jugoslavien.
Opmærksomheden henledes navnligt på Udenrigsministeriets  

 skrivelse  

 af 24. marts 1993. Det pågældende materiale vedlægges som anført nedenfor.
Ad 4)  

 De i klagen nævnte FN-resolutioner forelå  

 ikke for nævnet i forbindelse med sagens behandling; men nævnet var  

 opmærksomt  

 på, at der forelå sådanne resolutioner, uden at disse fandtes at kunne føre  

 til  

 andet resultat i denne.
Eksistensen af resolutionerne er således indgået i  

 det  

 skøn, der er udøvet efter udlændingelovens § 7. Kopi af resolutionerne  

 vedlægges.
Flygtningenævnet har været  

 opmærksomt på, at den tidligere jugoslaviske forbundshær har været omtalt som  

 nævnt i (komitéen B's) skrivelser, men har ved afgørelsen lagt vægt på  

 ansøgerens forklaring om, at han mente sig eftersøgt af militæret på  

 daværende  

 tidspunkt, men ikke i en sådan grad, at der ville være nogen fare forbundet  

 med  

 at rette henvendelse til politiet.
Der henvises iøvrigt til det under pkt.  

 1-2  

 anførte.
 Flygtningenævnet kan fortsat  

 henholde sig til beslutningen af 16. november 1993.
..." Flygtningenævnet vedlagde  

 udtalelsen en større mængde baggrundsmateriale vedrørende det tidligere  

 Jugoslavien.
Materialet indeholdt bl.a. oplysninger fra udenlandske kilder,  

 Udenrigsministeriet, Dansk Flygtningehjælp, Amnesty International mv.  

 Materialet vedrørte ud over spørgsmålet om serbiske militærnægtere også andre  

 spørgsmål vedrørende den jugoslaviske konflikt og dækkede tidsmæssigt  

 perioden  

 både før og efter afgørelsen i denne sag.
Men i svaret til mig blev der ikke  

 redegjort for Udenrigsministeriets henvendelser til nævnet vedrørende den  

 serbiske advokat fra og med den 24. februar 1994. Efter mine optegnelser  

 vedlagde nævnet heller ikke kopi af Udenrigsministeriets henvendelser  

 vedrørende den serbiske advokat.
På baggrund af oplysninger i  

 dagspressen spurgte jeg den 28. februar 1995 Flygtningenævnet om hvad nævnet  

 havde foretaget sig i anledning af de fremkomne oplysninger om den serbiske  

 advokat og tvivlen om hans uafhængighed.
Jeg bad samtidig om at få oplyst i  

 hvilke sager, som havde været indbragt for mig, den pågældende advokat havde  

 været anvendt som kilde.
 Nævnet svarede mig således  

 den 22. marts 1995:
 "Ved skrivelse af 28.  

 februar 1995 har De - på baggrund af oplysninger i dagspressen vedrørende  

 Udenrigsministeriets brug af en serbisk advokat i Beograd i forbindelse med  

 Flygtningenævnets behandling af asylsager vedrørende serbiske militærnægtere  

 og  

 Kosovo-albanere - anmodet Flygtningenævnet om en udtalelse.
De har anmodet nævnet om at  

 oplyse, hvad nævnet har foretaget i anledning af sagen, i hvilke af de sager, der har været indbragt for Dem,  

 den pågældende har været anvendt som kilde.
 I den anledning skal  

 Flygtningenævnet oplyse:
 ad a) Ved skrivelse af 24.  

 februar 1994 meddelte Udenrigsministeriet, at man var blevet bekendt med, at  

 den kilde, ministeriet hidtil havde anvendt i forbindelse med hovedparten af  

 ægthedsvurderinger i asylsager i Serbien/Montenegro, havde fået tilknytning  

 til  

 det nyoprettede "serbiske Enhedsparti" under ledelse af  

 "Arkan".
 Ved skrivelse af 2. marts  

 1994 anmodede Flygtningenævnet Udenrigsministeriet om at oplyse, i hvilke  

 sager den pågældende havde været involveret.
 Ved skrivelse af 21. marts  

 1994 oplyste Udenrigsministeriet i hvilke sager den pågældende havde været  

 involveret.
Sagen blev nævnt på Flygtningenævnets  

 koordinationsudvalgs møde den 3. marts 1994 og yderligere drøftet på  

 udvalgets  

 møde den 26. april 1994, hvortil sekretariatet havde udarbejdet et udkast til  

 notat vedrørende sagens behandling i nævnet.
Notatet blev med enkelte  

 rettelser  

 tiltrådt af koordinationsudvalget.
Notatet, som vedlægges i kopi, foreligger  

 herefter i endelig udgave dateret den 5. maj 1994.
I forbindelse med den seneste  

 debat i dagspressen har Flygtningenævnet udarbejdet en oversigt af 14. marts  

 1995 over forløbet af de pågældende sager.
Oversigten vedlægges i kopi.
..." Den 29. marts 1995 sendte jeg  

 nævnet følgende brev:
 "...
 Den 23. marts 1995 modtog jeg  

 Flygtningenævnets svar på mit brev af 28. februar 1995.
 Jeg forstår svaret og de  

 vedlagte bilag således at Udenrigsministeriet i brev af 24. februar 1994  

 meddelte Flygtningenævnet at den i pressen senere omtalte serbiske advokat  

 havde fået tilknytning til det nyoprettede "Serbiske Enhedsparti"  

 under ledelse af "Arkan". Den danske ambassade i Beograd havde  

 benyttet advokaten i forbindelse med ægthedsvurderinger i asylsager fra  

 Serbien/Montenegro,  

 og Udenrigsministeriet oplyste endvidere:
 "...
Advokaten har desuden været  

 anvendt som en mindre væsentlig kilde i forbindelse med indhentning af  

 oplysninger vedrørende retstilstanden i Serbien/Montenegro.
Advokatens  

 oplysninger, der har stemt overens med tilsvarende oplysninger fra f.eks.  

 UNHCR, vurderes ikke at have haft en selvstændig betydning i forbindelse med  

 vurderingen af situationen i Serbien/Montenegro, herunder situationen for  

 militærunddragere.
..." I brev til  

 Udenrigsministeriet af 2. marts 1994 forudsætter Flygtningenævnet at den  

 omtalte advokat "... alene har været anvendt i forbindelse med  

 ægthedsvurderinger - og ikke i forbindelse med indhentelse af  

 baggrundsoplysninger  

 om forholdene i Serbien/Montenegro, herunder oplysninger om indkaldelse til  

 militærtjeneste af serbiske statsborgere".
 I brev af 21. marts 1994  

 oplyste Udenrigsministeriet bl.a. om de sager hvori advokaten havde deltaget.  

 Udenrigsministeriet afslutter sit brev således:
 "...
Som nævnt i  

 Udenrigsministeriets skrivelse til Flygtningenævnet af 24. februar 1994 har  

 advokaten desuden været anvendt som en mindre væsentlig kilde i forbindelse  

 med  

 indhentning af oplysninger vedrørende retstilstanden i Serbien/Montenegro.  

 Advokatens oplysninger stemte overens med oplysninger indhentet fra anden  

 side,  

 herunder fra UNHCR." I anledning af en klage af 8.  

 februar 1994 i en konkret sag (vedrørende A) sendte jeg nævnet en høring den  

 17. februar 1994. Klageren gjorde bl.a. gældende at Flygtningenævnets  

 afgørelse i sagen stred mod forskellige FN-resolutioner som Danmark havde  

 været  

 med til at støtte, og at Flygtningenævnets vurdering af retstilstanden i  

 Serbien-Montenegro stred mod oplysninger afgivet af kompetente kilder i og  

 udenfor Rest-Jugoslavien.
Klageren redegjorde nærmere for de anførte forhold.
 Den 19. april 1994 henholdt  

 nævnet sig til sin afgørelse.
 Til brug for min videre  

 behandling af sagen stillede jeg i brev af 13. juni 1994 Flygtningenævnet en  

 række  

 spørgsmål.
 Den 28. februar 1995 bad jeg  

 - på baggrund af oplysninger i dagspressen om Udenrigsministeriets brug af  

 den  

 serbiske advokat - Flygtningenævnet om en udtalelse om hvad nævnet havde  

 foretaget sig i anledning af sagen, og i hvilke sager, som havde været  

 indbragt  

 for mig, advokaten havde været anvendt som kilde.
 Jeg forstår Flygtningenævnets  

 svar af 22. marts 1995 således at nævnet kun omtaler de sager indbragt for  

 mig  

 hvor advokaten har været anvendt i forbindelse med ægthedsvurderinger af  

 dokumenter.
På denne baggrund skal jeg  

 bede Flygtningenævnet om en udtalelse om hvorfor nævnet ikke i sine  

 udtalelser  

 til mig af 19. april og 13. oktober 1994 omtalte Udenrigsministeriets  

 henvendelser om advokatens rolle i forbindelse med indhentelsen af  

 baggrundsoplysninger  

 fra Serbien/Montenegro..." Nævnet svarede mig den 16.  

 maj 1995 således:
 "Ved skrivelse af 28.  

 februar 1995 anmodede De Flygtningenævnet om en udtalelse i anledning af, at  

 Udenrigsministeriet til brug for Flygtningenævnets behandling af asylsager  

 vedrørende serbiske militærnægtere og Kosovo-albanere har benyttet en serbisk  

 advokat i Beograd.
 Ved skrivelse af 22. marts  

 1995 oplyste nævnet Dem om, hvad nævnet har foretaget i anledning af sagen.  

 Nævnet anførte i den forbindelse de sager, der har været indbragt for Dem,  

 hvori den pågældende har været anvendt som kilde i forbindelse med  

 ægthedsvurdering af dokumenter.
Ved skrivelse af 30. marts  

 1995 har De anmodet Flygtningenævnet om yderligere oplysninger.
De har  

 anmodet  

 om en udtalelse om, hvorfor nævnet ikke i sine udtalelser af 19. april 1994  

 og  

 13. oktober 1994 i sagen vedrørende den serbiske statsborger (A) omtalte  

 Udenrigsministeriets henvendelser om advokatens rolle i forbindelse med  

 indhentelse af baggrundsoplysninger fra Serbien/Montenegro.
 I den anledning skal  

 Flygtningenævnet udtale følgende:
 Som tidligere anført oplyste  

 Udenrigsministeriet ved skrivelse af 24. februar 1994 nævnet om, at den  

 advokat, som ministeriet havde benyttet i forbindelse med ægthedsvurderinger  

 samt som en mindre væsentlig kilde i forbindelse med indhentning af  

 oplysninger  

 vedrørende retstilstanden i Serbien/Montenegro, havde fået tilknytning til  

 det  

 Serbiske Enhedsparti, samt at ministeriet havde afbrudt forbindelsen til den  

 pågældende.
 Henvendelsen gav anledning  

 til de foranstaltninger, der er beskrevet i nævnets skrivelse af 22. marts  

 1995  

 med bilag.
Ved skrivelse af 13. oktober  

 1994 afgav Flygtningenævnet en udtalelse i sagen vedrørende den serbiske  

 statsborger (A) til Dem.
Nævnet bemærkede blandt andet, at nævnet i den  

 konkrete sag havde fundet, at det ikke kunne antages, at ansøgeren ville  

 blive  

 tvunget til at deltage i krigshandlinger, og at nævnet herved havde tillagt  

 oplysningerne i Amnesty Internationals rapporter af 12. maj, 2. juli og 30.  

 august 1993 og Dansk Flygtningehjælps notat af 8. oktober 1993 særlig vægt.
Flygtningenævnet kan  

 supplerende udtale, at baggrunden for, at nævnet ikke inddrog advokatens  

 deltagelse i Udenrigsministeriets indhentning af generelle  

 baggrundsoplysninger vedrørende forholdene i Serbien/Montenegro var, at  

 nævnet  

 efter Udenrigsministeriets oplysninger af henholdsvis 24. februar og 21.  

 marts  

 1994 lagde til grund, at advokaten ikke selvstændigt havde bidraget som en  

 væsentlig kilde til de pågældende oplysninger.
Hertil kom, at hverken disse  

 oplysninger eller oplysninger om advokatens forhold for nævnet fremstod som  

 væsentlige i relation til afgørelsen i den konkrete sag.
 Flygtningenævnet skal  

 endvidere bemærke, at Udenrigsministeriets oplysninger om strafniveauet for  

 unddragelse af militærtjeneste i skrivelser af 6. oktober 1992 og 24. marts  

 1993 er gentaget i ministeriets skrivelse af 25. april 1994, hvortil  

 advokaten  

 ikke har medvirket med oplysninger.
 Det tilføjes, at det fremgår  

 af Udenrigsministeriets redegørelse af 2. marts 1995 til Folketingets  

 Retsudvalg, at Udenrigsministeriet afbrød samarbejdet med advokaten straks  

 efter ambassaden i Beograds indberetning den 27. december 1993 om den  

 pågældendes tilknytning til Arkan.
 Af Udenrigsministeriets  

 redegørelse af 21. marts 1995 til Folketingets Retsudvalg, fremgår det, at  

 advokaten var en af flere kilder til oplysningerne om retspraksis i  

 ministeriets skrivelser af 6. oktober 1992 og 24. marts 1993.
 Endelig har  

 Udenrigsministeriet ved skrivelse af 21. marts 1995 på ny oplyst, at den  

 pågældende har været anvendt som en mindre væsentlig kilde i forbindelse med  

 indhentning af oplysninger vedrørende retstilstanden i Serbien/Montenegro.  

 Udenrigsministeriet anførte endvidere, at advokatens oplysninger stemte  

 overens  

 med oplysninger indhentet fra anden side, herunder UNHCR.
Flygtningenævnets  

 koordinationsudvalg drøftede på sit møde den 28. marts 1995 de seneste  

 oplysninger  

 om Udenrigsministeriets tidligere advokatforbindelse i Beograd.
Et enigt  

 koordinationsudvalg anbefalede Flygtningenævnets formandskab, at sager, som  

 på  

 nogen måde berøres af problemstillingen, behandles på et mundtligt nævnsmøde.  

 Sager, der allerede er behandlet på mundtligt nævn, vil således blive  

 behandlet på ny.
Flygtningenævnets formandskab var enig i og besluttede at  

 følge anbefalingen.
 På den baggrund skal således  

 også sagen vedrørende den serbiske statsborger (A) behandles på et nyt  

 mundtligt nævnsmøde.
..." Herefter udtalte jeg  

 følgende:
 "(Komitéen B's) klage  

 til mig og min efterfølgende behandling af sagen har i høj grad koncentreret  

 sig om karakteren og værdien af de oplysninger og det baggrundsmateriale som  

 Flygtningenævnet lagde til grund for sin afgørelse efter udlændingelovens §  

 7. Jeg fandt - som det fremgår - grundlag for at kritisere nævnets besvarelse  

 af mine supplerende spørgsmål i sagen.
Det er derfor med nogen  

 undren at jeg nu, efter en indgående korrespondance med nævnet, erfarer at  

 nævnet ved besvarelsen af min supplerende høring den 13. oktober 1994 undlod  

 at  

 vedlægge eller omtale Udenrigsministeriets henvendelser i tiden efter den 24.  

 februar 1994 vedrørende advokaten og hans rolle.
Med endnu større undren  

 erfarer jeg også at årsagen hertil bl.a. var en konkret vurdering af hvorvidt  

 advokaten havde været en væsentlig kilde til baggrundsmaterialet.
 Nævnet oplyste på tidspunktet  

 for min høring intet om at denne konkrete vurdering havde fundet sted.
 Dette forløb finder jeg  

 yderst kritisabelt.
Jeg må gå ud fra at en  

 supplerende høring som den jeg sendte nævnet den 13. juni 1994, ville  

 indebære  

 at alle oplysninger af større eller mindre betydning for vurderingen af  

 baggrundsmaterialet i sagen blev sendt eller omtalt - uden nogen sortering på  

 grundlag af en konkret væsentlighedsvurdering foretaget af nævnet selv.
I en  

 sag som den foreliggende bør en vurdering af denne karakter foretages af  

 ombudsmanden  

 selv hvis den efterfølgende kontrol, som det påhviler ombudsmanden at udøve,  

 skal have mening. - Ønsker nævnet at tilkendegive sine egne vurderinger,  

 hvilket efter omstændighederne kan være hensigtsmæssigt både for nævnet og  

 for  

 min behandling, må det ske i form af en redegørelse, ikke ved delvis  

 tilbageholdelse af materiale." Flygtningenævnet meddelte mig  

 den 30. maj 1995 at nævnet ikke var enig i min gengivelse af  

 hændelsesforløbet  

 i sagen vedrørende den serbiske advokat og hans rolle.
Flygtningenævnet mente  

 "derfor ikke, at ombudsmanden har haft grundlag for at kritisere  

 Flygtningenævnet for bevidst tilbageholdelse af materiale." Hertil  

 bemærkede jeg den 1. juni 1995:
·  

  

 	  

 Grundlaget for ombudsmandens udtalelser,  

 kritik og henstillinger er de sagsakter og den eller de udtalelser  

 myndighederne  

 selv afgiver i forbindelse med ombudsmandens undersøgelse.
Jo mere præcise og  

 entydige udtalelserne er, og jo bedre udtalelserne korresponderer med sagens  

 akter, des bedre bliver ombudsmandens grundlag for en kontrol - også i den  

 forstand at der ikke efterfølgende opstår usikkerhed om rækkevidden og  

 betydningen  

 af myndighedernes udtalelser.
Dette spørgsmål vender jeg tilbage til.
Her er  

 det tilstrækkeligt at gentage at den foreliggende sag netop handler om at  

 henvendelser fra Udenrigsministeriet til Flygtningenævnet ikke blev vedlagt  

 akterne til mig i sagen vedrørende (A), ligesom nævnet heller ikke på anden  

 måde oplyste mig om disse henvendelser eller nu Flygtningenævnets reaktion  

 herpå.
·  

  

 	  

 I mit brev af 26. maj 1995 har jeg ikke  

 skrevet "bevidst tilbageholdelse" som Flygtningenævnet citerer mig  

 for at sige.
Jeg skrev (som også citeret af nævnet indledningsvist)  

 "delvis  

 tilbageholdelse". - Jeg må gå ud fra at besvarelsen af mine spørgsmål  

 sker  

 på grundlag af nærmere undersøgelser og overvejelser, men jeg har ikke  

 grundlag  

 for at udtale mig om med hvilke tanker tilbageholdelsen i øvrigt måtte være  

 sket.
Heri kan jeg derfor være ganske enig i nævnets betragtninger, og jeg  

 har  

 følgelig begrænset mig til at konstatere at afgørende oplysninger blev  

 tilbageholdt i nævnet.
 Det grundlæggende i denne sag  

 er stadig følgende:
 Den 13. juni 1994 bad jeg  

 Flygtningenævnet om en supplerende udtalelse i anledning af en klage  

 vedrørende  

 (A). Under punkt 3) spurgte jeg bl.a.:
"Jeg udbeder mig  

 oplysninger om hvorvidt Flygtningenævnet siden afgørelsen den 16. november  

 1993  

 har modtaget nye baggrundsoplysninger.
I bekræftende fald bedes disse  

 tilsendt  

 mig.
Jeg anmoder i den forbindelse tillige om at jeg får tilsendt hele  

 Udenrigsministeriets notat af 24. marts 1993." Udenrigsministeriets  

 oplysninger om den serbiske advokat blev ikke vedlagt sagens akter, ligesom  

 nævnet heller ikke på anden måde oplyste mig om Udenrigsministeriets  

 henvendelser  

 vedrørende advokaten i tiden efter den 24. februar 1994. Nævnet vedlagde dog  

 andre sagsakter fra tiden efter den 24. februar 1994. Derfor undrede det mig  

 at  

 høre om dette vigtige aspekt af spørgsmålet om baggrundsoplysningerne gennem  

 pressen - efter at jeg havde hørt nævnet i (A's) sag og stillet yderligere  

 spørgsmål om især baggrundsoplysningerne om forholdene i Serbien/Montenegro.
 Min undren måtte naturligvis  

 medføre nye henvendelser til Flygtningenævnet der bl.a. svarede således i  

 brev  

 til mig af 16. maj 1995:
 "Flygtningenævnet kan  

 supplerende udtale, at baggrunden for, at nævnet ikke inddrog (her må der  

 efter  

 min mening tænkes på svaret til mig af 13. oktober 1994, jf. det foranstående  

 afsnit,  

  

 min bemærkning  

  

 ) advokatens  

 deltagelse i Udenrigsministeriets indhentning af generelle  

 baggrundsoplysninger  

 vedrørende forholdene i Serbien/Montenegro var, at nævnet efter  

 Udenrigsministeriets oplysninger af henholdsvis 24. februar og 21. marts 1994  

 lagde til grund, at advokaten ikke selvstændigt havde bidraget som en  

 væsentlig  

 kilde til de pågældende oplysninger.  

  

 Hertil  

 kom, at hverken disse oplysninger eller oplysninger om advokatens forhold for  

 nævnet fremstod som væsentlige i relation til afgørelsen i den konkrete sag.  

 (Min understregning).
..." I sin skrivelse af 30. maj  

 1995 skrev nævnet nu:
 "...
 Redegørelsen (nævnets af 16.  

 maj 1995,  

  

 min bemærkning  

  

 ) herom  

 vedrører de omstændigheder, der gjorde, at nævnet ikke  

  

 på daværende tidspunkt var opmærksom på, at det pågældende materiale  

 kunne fremstå som værende af betydning for ombudsmandens behandling af klagen  

 fra (komitéen B).  

 (Min bemærkning og  

 fremhævelse).
 Det anførte er således ikke  

 udtryk for, at nævnet bevidst vurderede, at det pågældende materiale ikke  

 burde  

 medsendes til ombudsmanden i forbindelse med afgivelsen af udtalelsen af 13.  

 oktober 1994.
..." Hvis jeg forstår nævnets  

 seneste oplysninger ret, betyder de at nævnet ikke ved afgivelse af svaret af  

 13. oktober 1994 på min fornyede henvendelse i (A's) sag var opmærksom på den  

 betydning disse oplysninger kunne have for min undersøgelse og vurdering af  

 (A's) sag og andre tilsvarende sager; men at nævnet nu er klar over dette  

 forhold.
Dette tager jeg til efterretning selv om jeg for så vidt stadig er  

 forundret.
Jeg vil som tidligere nævnt erindre om at grundlaget for  

 ombudsmandens kontrol ifølge sagens natur må bygge på myndighedernes  

 medvirken.
Jeg må fastholde min kritik  

 af hændelsesforløbet.
Det ligger fast at nævnet til trods for mine  

 forespørgsler  

 ikke vedlagde eller på anden måde oplyste mig om Udenrigsministeriets  

 henvendelser om advokaten i tiden efter 24. februar 1994 eller om nævnets  

 vurderinger af disse henvendelsers betydning." NOTER (*1) Jf.  

 FOB 1994, s. 124.
