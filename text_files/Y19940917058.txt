 Udtalt, at opregningen i forvaltningslovens § 27, stk. 1, af hensyn,  

 der efter en konkret vurdering i hvert enkelt tilfælde kan føre til, at en  

 oplysning er fortrolig og dermed undergivet tavshedspligt, antages at dække  

 langt den overvejende del af de hensyn, der kan føre til tavshedspligt.  

 Opregningen er dog ikke udtømmende.
 Det fremgår klart af forarbejderne til forvaltningsloven, at også  

 hensynet til offentlige myndigheders interne beslutningsproces - i samme  

 omfang som hidtil - vil kunne begrunde tavshedspligt.
 Desuden henvist til den kommenterede forvaltningslov ved John Vogter,  

 1992, side 324 ff., og den kommenterede straffelov, Speciel del, ved Vagn  

 Greve m.fl., 1994, side 96 f., jf. side 61 f.
Desuden udtalt, at udvalgenes, herunder § 17, stk. 4-udvalgenes, møder  

 - i modsætning til kommunalbestyrelsens møder - ikke er offentlige.
Der er  

 ikke hjemmel til, at udvalgene eller kommunalbestyrelsen kan beslutte, at  

 udvalgsmøder skal være offentlige.
Om tavshedspligt for så vidt angår  

 udvalgsmøder henvist til den kommenterede kommunale styrelseslov, side 121.
Den tavshedspligt, der - begrundet i hensynet til myndighedens interne  

 beslutningsproces - antages at gælde for så vidt angår forhandlingerne i  

 udvalg, omfatter oplysninger om de standpunkter, vurderinger og argumenter,  

 der fremføres af andre mødedeltagere under udvalgsdrøftelserne.
Et  

 udvalgsmedlem er således ikke afskåret fra at redegøre for de synspunkter,  

 som vedkommende selv har gjort gældende under et udvalgsmøde.
 Tavshedspligten antages ikke at være til hinder for, at et  

 udvalgsmedlem refererer et udvalgs forhandlinger over for medlemmer af den  

 politiske gruppe i kommunalbestyrelsen, den pågældende tilhører.
Tavshedspligten for så vidt angår udvalgsmøder omfatter ikke  

 oplysninger vedrørende en sags faktiske omstændigheder.
Det gælder, uanset om  

 sådanne oplysninger under udvalgsmødet fremkommer fra udvalgsformanden,  

 udvalgets øvrige medlemmer eller forvaltningen.
Spørgsmålet om, hvorvidt der  

 gælder en tavshedspligt med hensyn til faktiske oplysninger, der fremkommer  

 under udvalgsforhandlingerne, beror på en konkret vurdering af, om  

 oplysningerne må anses for at være fortrolige.
Vurderingen heraf må ske på  

 grundlag af de almindelige regler om tavshedspligt.
Oplysninger, som i forvejen er offentligt tilgængelige, vil normalt  

 ikke være fortrolige.
Henvist til »Forvaltningsret«, 1994, af Hans  

 Gammeltoft-Hansen, Jon Andersen, Kaj Larsen og Karsten Loiborg, s. 138 og  

 314.
Tavshedspligten gælder for alle udvalgsmedlemmer, herunder  

 medarbejder- og brugerrepræsentanter i § 17, stk. 4-udvalg.
Det er dog i  

 forvaltningsretlig praksis almindeligt antaget, at bestemmelserne om  

 tavshedspligt i straffelovens § 152 ikke er til hinder for, at et medlem, som  

 en privat organisation eller forening har udpeget til at repræsentere sig i  

 et offentligt nævn eller råd, i nødvendigt omfang kan drøfte spørgsmål, hvori  

 der indgår tavshedsbelagte oplysninger, med foresatte eller andre med  

 tilknytning til organisationen eller foreningen.
Herudover udtalt, at en udvalgsindstilling er en rådgivning om sagens  

 afgørelse eller videre behandling, og at udvalgsindstillingen således - som  

 et internt arbejdsdokument - indgår i grundlaget for kommunalbestyrelsens  

 behandling af sagen, jf.
Erik Harder, Dansk Kommunalforvaltning I., 5. udg.,  

 1988, side 271.
En kommunalbestyrelse kan træffe bestemmelse om, hvorvidt et udvalg  

 skal offentliggøre udvalgets indstillinger til kommunalbestyrelsen.
Også  

 udvalget selv kan - i mangel af modstående beslutning fra kommunalbestyrelsen  

 - bestemme, at indstillingerne skal offentliggøres.
Offentliggørelse må i  

 givet fald ske med respekt af lovgivningens regler om tavshedspligt.
Efter Indenrigsministeriets opfattelse er udvalgsindstillinger ikke i  

 sig selv fortrolige på en sådan måde, at et udvalgsmedlems oplysning om eller  

 offentliggørelse af en udvalgsindstilling er i strid med reglerne om  

 tavshedspligt.
Hvorvidt et udvalgsmedlems oplysning om en udvalgsindstilling  

 er i strid med reglerne om tavshedspligt må derfor bero på en konkret  

 vurdering af, om der herved meddeles oplysninger, som må anses for at være  

 fortrolige.
 Endvidere spørger De, om et byråd lovligt kan vedtage en hemmeligholdelse  

 af indstillinger fra et stående udvalg.
 I denne anledning skal Indenrigsministeriet udtale følgende:
 De almindelige tavshedspligtbestemmelser findes i forvaltningslovens § 27  

 og i straffelovens § 152. Forvaltningslovens § 27, stk. 1, har følgende  

 ordlyd:
 »Den, der virker inden for den offentlige forvaltning, har  

 tavshedspligt, jfr. borgerlig straffelov § 152 og §§ 152 c-152 f, når en  

 oplysning ved lov eller anden gyldig bestemmelse er betegnet som fortrolig,  

 eller når det i øvrigt er nødvendigt at hemmeligholde den for at varetage  

 væsentlige hensyn til offentlige eller private interesser, herunder navnlig  

 til: ...
4) gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i henhold til  

 skatte- og afgiftslovgivningen, 5) det offentliges økonomiske interesser, herunder udførelsen af det  

 offentliges forretningsvirksomhed, 6) enkeltpersoners eller private selskabers eller foreningers interesse i  

 at beskytte oplysninger om deres personlige eller interne, herunder  

 økonomiske forhold, eller 7) enkeltpersoners eller private selskabers eller foreningers økonomiske  

 interesse i at beskytte oplysninger om tekniske indretninger eller  

 fremgangsmåder eller om drifts- eller forretningsforhold.« Straffelovens § 152 har følgende ordlyd:
 » § 152 . Den, som virker eller har virket i offentlig tjeneste eller  

 hverv, og som uberettiget videregiver eller udnytter fortrolige oplysninger,  

 hvortil den pågældende i den forbindelse har fået kendskab, straffes med  

 bøde, hæfte eller fængsel indtil 6 måneder.
 Stk. 2. ...
stk. 3. En oplysning er fortrolig, når den ved lov eller anden gyldig  

 bestemmelse er betegnet som sådan, eller når det i øvrigt er nødvendigt at  

 hemmeligholde den for at varetage væsentlige hensyn til offentlige eller  

 private interesser.« Bestemmelserne i straffelovens § 152 finder ikke anvendelse, hvis den  

 pågældende er forpligtet til at videregive oplysningen eller handler i  

 berettiget varetagelse af åbenbar almen interesse eller af eget eller andres  

 tarv, jf. lovens § 152 e.
Opregningen i forvaltningslovens § 27, stk. 1, af hensyn, der efter en  

 konkret vurdering i hvert enkelt tilfælde kan føre til, at en oplysning er  

 fortrolig og dermed undergivet tavshedspligt, antages at dække langt den  

 overvejende del af de hensyn, der kan føre til tavshedspligt.
Opregningen er  

 dog ikke udtømmende.
I forslaget til forvaltningslov var der i § 27, stk. 1, en henvisning til  

 offentlige myndigheders interne beslutningsproces, men bestemmelsen herom  

 udgik under Folketingets behandling af lovforslaget.
I bemærkningerne til  

 ændringsforslaget (Folketingstidende 1985/86, tillæg B, sp. 232 f.) er bl.a.  

 anført:
 »Hensynet til offentlige myndigheders interne beslutningsproces er  

 tilgodeset i opregningen af de hensyn, der i øvrigt er nævnt i lovforslagets  

 § 27, stk. 1, samt i det forhold, at de hensyn til offentlige eller private  

 interesser, der efter § 27, stk. 1, kan begrunde tavshedspligt, efter  

 bestemmelsens ordlyd ikke er udtømmende.
Selv om henvisningen i § 27, stk. 1, nr. 6, til offentlige myndigheders  

 interne beslutningsproces udgår, vil der således på dette område i samme  

 omfang som hidtil kunne gælde tavshedspligt.« I Folketingets Retsudvalgs tillægsbetænkning af 6. december 1985 over  

 forslaget til forvaltningslov er som bilag bl.a. optaget justitsministerens  

 besvarelse af et spørgsmål fra udvalget vedrørende tavshedspligt af hensyn  

 til den interne beslutningsproces (Folketingstidende 1985/86, tillæg B, sp.  

 239 ff.). I besvarelsen er bl.a. anført følgende (sp. 243):
»Justitsministeriet er ligeledes enig i, at hensynet til den interne  

 beslutningsproces, herunder forhandlingerne i kommunalbestyrelsen, kan føre  

 til, at det er nødvendigt af behandle oplysninger om, hvad der f.eks. er  

 passeret under behandlingen af en sag for lukkede døre, fortroligt.
Som  

 anført af Espersen, a. st., side 74, og af Harder, a. st., side 220, må det  

 således antages, at der er tavshedspligt med hensyn til andre medlemmers  

 udtalelser under lukkede forhandlinger.« Af forarbejderne til forvaltningsloven fremgår det således klart, at også  

 hensynet til offentlige myndigheders interne beslutningsproces - i samme  

 omfang som hidtil - vil kunne begrunde tavshedspligt.
Der kan herved tillige  

 henvises til den kommenterede forvaltningslov ved John Vogter, 1992, side 324  

 ff., og den kommenterede straffelov, Speciel del, ved Vagn Greve m.fl., 1994,  

 side 96 f., jf. side 61 f.
Udvalgenes, herunder § 17, stk. 4-udvalgenes, møder er - i modsætning til  

 kommunalbestyrelsens møder - ikke offentlige.
Der er ikke hjemmel til, at  

 udvalgene eller kommunalbestyrelsen kan beslutte, at udvalgsmøder skal være  

 offentlige.
 I den kommenterede kommunale styrelseslov, side 121, er om tavshedspligt  

 for så vidt angår udvalgsmøder anført følgende:
»I sammenhæng med den manglende offentlighed omkring udvalgsarbejdet  

 og båret af de samme hensyn til sikring af den interne kommunale  

 beslutningsproces antages der at gælde en almindelig tavshedspligt om  

 forhandlingerne i kommunalbestyrelsens udvalg.
Som udgangspunkt er alle  

 oplysninger om forhandlingerne i et udvalg således fortrolige, uanset hvilke  

 forhold de vedrører.
 Dette udgangspunkt fraviges dog på flere måder.
Det antages således, at ethvert udvalgsmedlem frit kan referere egne  

 udtalelser under en forhandling i et udvalg, ligesom der vil kunne meddeles  

 oplysning om, hvor mange medlemmer der har deltaget i udvalgets behandling af  

 en bestemt sag, samt oplysning om, hvor mange af udvalgets medlemmer der har  

 stemt for, henholdsvis imod en bestemt beslutning.
Når beslutningen har  

 karakter af en afgørelse - i modsætning til en indstilling til  

 kommunalbestyrelsen - kan et medlem også oplyse, hvem der har stemt for og  

 imod afgørelsen.
Det vil endvidere kunne vedtages i et udvalg, at der skal gives  

 offentligheden en orientering om visse eller alle sager, der har været  

 behandlet i udvalget.
I visse kommuner kan der være tradition for, at f.eks.  

 formanden for udvalget efter udvalgsmødet meddeler en sådan orientering.
Af  

 hensyn til muligheden for at bevare udvalgene som rammer om helt frie  

 drøftelser må det dog antages, at ethvert medlem kan modsætte sig, at der  

 videregives oplysninger om den pågældendes udtalelser i forbindelse med  

 udvalgsbehandlingen.
Der kan ikke træffes beslutning om videregivelse af  

 fortrolige oplysninger.« Den tavshedspligt, der - begrundet i hensynet til myndighedens interne  

 beslutningsproces - antages at gælde for så vidt angår forhandlingerne i  

 udvalg, omfatter oplysninger om de standpunkter, vurderinger og argumenter,  

 der fremføres af andre mødedeltagere under udvalgsdrøftelserne.
Et  

 udvalgsmedlem er således ikke afskåret fra at redegøre for de synspunkter,  

 som vedkommende selv har gjort gældende under et udvalgsmøde.
 Tavshedspligten antages ikke at være til hinder for, at et udvalgsmedlem  

 refererer et udvalgs forhandlinger over for medlemmer af den politiske gruppe  

 i kommunalbestyrelsen, den pågældende tilhører.
Tavshedspligten for så vidt angår udvalgsmøder omfatter ikke oplysninger  

 vedrørende en sags faktiske omstændigheder.
Det gælder, uanset om sådanne  

 oplysninger under udvalgsmødet fremkommer fra udvalgsformanden, udvalgets  

 øvrige medlemmer eller forvaltningen.
Spørgsmålet om, hvorvidt der gælder en  

 tavshedspligt med hensyn til faktiske oplysninger, der fremkommer under  

 udvalgsforhandlingerne, beror på en konkret vurdering af, om oplysningerne må  

 anses for at være fortrolige.
Vurderingen heraf må ske på grundlag af de  

 almindelige regler om tavshedspligt, jf. ovenfor.
Oplysninger, som i forvejen  

 er offentligt tilgængelige, vil normalt ikke være fortrolige.
Der henvises  

 til »Forvaltningsret«, 1994, af Hans Gammeltoft-Hansen, Jon  

 Andersen, Kaj Larsen og Karsten Loiborg, s. 138 og 314.
Tavshedspligten gælder for alle udvalgsmedlemmer, herunder medarbejder- og  

 brugerrepræsentanter i § 17, stk. 4-udvalg.
Det er dog i forvaltningsretlig  

 praksis almindeligt antaget, at bestemmelserne om tavshedspligt i  

 straffelovens § 152 ikke er til hinder for, at et medlem, som en privat  

 organisation eller forening har udpeget til at repræsentere sig i et  

 offentligt nævn eller råd, i nødvendigt omfang kan drøfte spørgsmål, hvori  

 der indgår tavshedsbelagte oplysninger, med foresatte eller andre med  

 tilknytning til organisationen eller foreningen.
For så vidt angår spørgsmålet om, hvorvidt udvalgsindstillinger af  

 kommunalbestyrelsen kan kræves hemmeligholdt, bemærkes, at en  

 udvalgsindstilling er en rådgivning om sagens afgørelse eller videre  

 behandling, og at udvalgsindstillingen således - som et internt  

 arbejdsdokument - indgår i grundlaget for kommunalbestyrelsens behandling af  

 sagen, jf.
Erik Harder, Dansk Kommunalforvaltning I., 5. udg., 1988, side  

 271.
En kommunalbestyrelse kan træffe bestemmelse om, hvorvidt et udvalg skal  

 offentliggøre udvalgets indstillinger til kommunalbestyrelsen.
Også udvalget  

 selv kan - i mangel af modstående beslutning fra kommunalbestyrelsen -  

 bestemme, at indstillingerne skal offentliggøres.
Offentliggørelse må i givet  

 fald ske med respekt af lovgivningens regler om tavshedspligt.
Efter Indenrigsministeriets opfattelse er udvalgsindstillinger ikke i sig  

 selv fortrolige på en sådan måde, at et udvalgsmedlems oplysning om eller  

 offentliggørelse af en udvalgsindstilling er i strid med reglerne om  

 tavshedspligt.
Hvorvidt et udvalgsmedlems oplysning om en udvalgsindstilling  

 er i strid med reglerne om tavshedspligt må derfor bero på en konkret  

 vurdering af, om der herved meddeles oplysninger, som må anses for at være  

 fortrolige, jf. ovenfor.
 På den givne foranledning skal man tilføje, at der efter  

 Indenrigsministeriets opfattelse ikke ses at være nogen uoverensstemmelse  

 mellem den retsopfattelse, som ministeriet ovenfor har givet udtryk for  

 vedrørende de rejste spørgsmål om tavshedspligt, og de regler m.v., som De i  

 Deres brev har henvist til.
 En kopi af dette brev er sendt til Tilsynsrådet for Frederiksborg Amt.
Med venlig hilsen Emil le Maire Forvaltningsloven med kommentarer, 1992, side 324 ff.
Lov om kommunernes  

 styrelse med kommentarer, 1991, side 121.
