(Til stiftsøvrigheder og overtilsynene  

 for kirker i København og på Frederiksberg) Da ministeriets opmærksomhed er blevet henledt på, at bestemmelserne i  

 punkt 2 i cirkulære nr. 13 af 9. februar 1954 om installation af elektriske  

 orgelblæsere i kirkerne, hvorefter orgelblæsere der er forsynet med  

 vekselstrømsmotorer, skal beskyttes ved tilslutning til et motorskab, i visse  

 tilfælde kan volde store vanskeligheder, har man brevvekslet med såvel  

 Elektricitetsrådet som ministeriets konsulent i orgelsager, de kgl.  

 bygningsinspektører og Nationalmuseet om ændringer i det nævnte cirkulære.
 Ministeriet fastsætter herefter følgende forskrifter, der vil være at  

 overholde ved installation af elektriske orgelblæsere i kirkerne:
 1. Der anbringes ved organistens plads en  

 kontrollampe, som lyser, når motoren er i gang.
 2. Vekselstrømsmotorer for orgelblæsere  

 overstrømsbeskyttes i den udstrækning og efter de bestemmelser, som  

 stærkstrømsreglementet fastsætter for overstrømsbeskyttelse af  

 vekselstrømsmotorer, der går i gang uden tilsyn eller er i stadig drift uden  

 tilsyn.
3. Motoren skal være helt kapslet (D.S. 188. IV.
A 1).  

 Ved vekselstrøm må dog også anvendelsen af kortslutningsmotorer i ventileret  

 kapslet udførelse med nedadvendende ventilationsåbninger anses for  

 forsvarlig.
4. Der skal foretages regelmæssigt tilsyn med motoren  

 ved en autoriseret installatør.
I kirker, hvor orgelblæserens benyttelsestid  

 er relativ lille, må eftersyn en gang om året i almindelighed anses for  

 tilstrækkeligt, medens eftersynet bør foretages hyppigere i kirker, hvor  

 orgelblæseren benyttes oftere.
 Forslag til installation af elektriske orgelblæsere vil herefter kun kunne  

 forvente ministeriets godkendelse, når installationen opfylder de anførte  

 krav.
 Ved installationer i gamle kirker må der vises størst muligt hensyn til  

 bygningen og dens inventar, hvorved særlig bemærkes, at der normalt ikke vil  

 kunne forventes meddelt tilladelse til, at der i forbindelse med sådan  

 installation foretages udhugning i gammelt murværk eller gravning i gamle  

 gulve.
 Det fornødne antal eksemplarer af nærværende cirkulære, der træder i  

 stedet for ministeriets cirkulære, der træder i stedet for ministeriets  

 cirkulære af 9. februar 1954, vedlægges til omdeling blandt provstiudvalgene  

 og menighedsrådene (2 eksemplarer til hvert råd), for de ikke-selvejende  

 kirkers vedkommende kirkeejerne.
 Kirkeministeriet, den 11. juli 1960.
 P.M.V.
A.
Detlefsen.
/A.
Siersted.
