 Denne AT-meddelelse oplyser om bekæmpelse af støj og om følgerne af  

 støjpåvirkning.
Bekæmpelse af støj Hvis støjen på arbejdspladsen er for kraftig eller giver væsentlig gene,  

 skal arbejdsgiveren sørge for at bekæmpe støjen.
Bekæmpelse af støjkilden Støjen bekæmpes mest hensigtsmæssigt ved kilden.
Støjende  arbejdsmetoder  skal søges ændret til mindre støjende.  

 Maskiner og anlæg skal være  konstrueret , så støjen ikke udgør fare  

 for sikkerhed eller sundhed.
Kan dette ikke opnås gennem konstruktionen, skal  

 der træffes andre sikkerhedsforanstaltninger.
Ved  køb af maskiner  bør man bestræbe sig på at finde de mest  

 støjsvage maskiner på markedet.
Leverandøren skal på begæring af køberen  

 oplyse om maskinens støjniveau.
 I den brugsanvisning, som leveres med maskinen, skal der være oplysning om  

 maskinens støjniveau, hvis dette har sikkerheds- og sundhedsmæssig betydning,  

 og om foranstaltninger til imødegåelse af støjen.
 Oplysning om støjniveau skal indtil videre kun gives for maskiner, om  

 hvilke det må forudses, at de under normal brug udsætter arbejdstagerne for  

 støjbelastning over 85 dB(A). Leverandøren skal kunne give oplysning om,  

 under hvilke betingelser målingen er sket.
 Hvis høreværn er nødvendige, skal brugsanvisningen indeholde oplysninger  

 herom.
 God  vedligholdelse  medvirker til at holde støjniveauet nede.
Støjbekæmpelse mellem støjkilde og person Støj skal være dæmpet mest muligt bl.a. ved hensigtsmæssig  

 maskinopstilling, afskærmning eller andre foranstaltninger.
 - Støjkilden bør så vidt muligt placeres i særskilte rum, se ex i fig. 1.
 - Støjudbredelse gennem bygnings- og maskindele nedsættes ved  

 vibrationsisolering, se ex i fig. 1.
 - Støjkilden kan indkapsles, se fig. 2. Hvis dette ikke er muligt, kan  

 støjskærme anvendes.
 - Stille og støjende arbejde skal så vidt muligt ikke udføres i samme  

 lokale.
 Hvis det ikke er muligt at dæmpe støjen på anden måde, skal der bruges  

 høreværn.
 Arbejdstilsynet kan give nærmere vejledning herom.
Følger af støjpåvirkning Om støjs sundhedsmæssige virkninger ved man bl.a.:
at vedvarende støj over 80 dB (A) indebærer risiko for høreskader.  

 Ved en støjbelastning på 85 dB(A) i arbejdstiden i 10 år får 3% en alvorlig  

 høreskade.
Ved 90 dB(A) er risikoen steget til 10%.
 at kraftig støj, hvis spidsværdi overstiger 130-140 dB(A) kan  

 skade hørelsen, selv ved enkelte eller ganske få kortvarige påvirkninger.
 at støj bl.a. kan ændre åndedrætsrytmen og give forhøjet blodtryk,  

 og dette kan over længere tid medvirke til at belaste og skade organismen.
 at støj - selv om den er svag - kan være psykisk belastende.
 Kraftig støj kan også medvirke til ulykker, bl.a. fordi det er vanskeligt  

 at høre advarselssignaler, maskinfejl m.v.
Støjgrænser Støjniveau er udtryk for støjens styrke.
Støjniveauet kan variere  

 eller være konstant over en periode.  Støjbelastning  er et udtryk for  

 gennemsnittet af støjniveauer, som en person udsættes for i løbet af en  

 arbejdsdag.
 Ingen person må udsættes for en støjbelastning over 90 dB(A) over en 8  

 timers arbejdsdag.
Unødig støjbelastning skal undgås.
Støjniveauet under arbejdet skal holdes  

 så lavt, som det er teknisk rimeligt.
 Risikoen for høreskader vil normalt ikke være til stede, hvis ingen  

 personer på arbejdspladsen udsættes for:
- støjbelastning over 80 dB(A) - spidsværdier af støjniveauet, der overstiger 130 dB(A).
Støjniveauer måles ved hjælp af støjmålere.
Støjbelastning beregnes ud fra  

 de målte støjniveauer.
Arbejdstilsynet kan give nærmere vejledning herom.
