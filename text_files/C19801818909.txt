1. Ved lov nr. 538 af 28. december 1979 er der indsat  

 en ny bestemmelse (§ 89A) i kildeskatteloven, jf. ministeriet for skatter og  

 afgifters bekendtgørelse nr. 355 af 31. juli 1980. Loven har virkning fra og  

 med indkomståret 1980. Efter bestemmelsen kan skatteydere, som ved udgangen  

 af det kalenderår, hvori skatten betales, opfylder aldersbetingelsen for at  

 oppebære folkepension, oppebærer eller er tillagt ret til at oppebære  

 folkepension, pension i henhold til lov om pension til enker m.fl.,  

 invalidepension eller invaliditetsydelse med bistands- eller plejetillæg, og  

 i hvis formue indgår værdien af en ejerbolig, begære henstand med betalingen  

 af den del af formueskatten, der vedrører ejerboligen.
Henstand kan endvidere  

 begæres af ejere af fast ejendom, der er undergivet fredning i henhold til  

 bygningsfredningsloven, såfremt ejendommen helt eller delvis benyttes til  

 bolig for ejeren.
Henstandsordningen omfatter ejerboliger i faste ejendomme  

 (herunder ejerlejligheder og sommerhuse), som rummer en eller to selvstændige  

 lejligheder, eller som benyttes til landbrug, gartneri, frugtplantage eller  

 planteskole.
Ejerboliger beliggende i udlandet er omfattet af ordningen.  

 Henstandsbeløbet beregnes som forskellen mellem formueskatten af den samlede  

 formue og en formueskat beregnet af den samlede formue med fradrag af den del  

 af formuen, der vedrører ejerboligen.
Henstandsbeløbet forrentes med en årlig  

 rente på 6 pct.
Renten beregnes fra udløbet af det kalenderår, formueskatten  

 vedrører, og tilskrives henstandsbeløbet ved udgangen af hvert kalenderår.  

 Forrentningen foretages indtil forfaldsdagen.
2. Begæring om henstand 2.1. Begæring om henstand skal indgives til den kommunale  

 ligningsmyndighed senest 4 uger efter, at den skattepligtige har modtaget  

 underretning om slutskatteberegningen.
Begæring kan dog allerede indgives i  

 forbindelse med forskudsregistreringen, således at forskudsskatterne  

 nedsættes med et henstandsbeløb svarende til den forventede formueskat  

 vedrørende ejerboligen.
Skatteydere, der begærer henstand, kan anvende en S  

 427-blanket hertil.
Henstandsbegæringer, der vedrører forskudsregistreringen,  

 indsendes til forskudsregistreringskommunen, medens begæringer i forbindelse  

 med slutopgørelsen indsendes til slutligningskommunen.
2.2. De skatteydere, som ved forskudsregistreringen for 1980 har begæret  

 henstand, og hvis begæringer er imødekommet, skal som anført i  

 statsskattedirektoratets skrivelse af 22. januar 1980 registreres af den  

 kommunale ligningsmyndighed med henblik på indberetning til  

 statsskattedirektoratet.
Indberetningen skal indeholde oplysninger om  

 personnummer, skattepligtig formue og den del af formuen, der vedrører  

 ejerboligen (friværdien). For disse skatteydere skal  

 forskudsregistreringskommunen i øvrigt påse, at forskudsregistreringen for  

 1981 foretages under hensyn til henstandsordningen.
Såfremt  

 henstandsbetingelserne fortsat kan anses for opfyldt, indberettes friværdien  

 til forskudssystemet for 1981. For skatteydere, der første gang anmoder om  

 henstand ved forskudsregistreringen for 1981, foretages der ligeledes kontrol  

 af, om henstandsbetingelserne kan anses for opfyldt.
I tilfælde heraf skal  

 friværdien indberettes til forskudssystemet.
Ved forskudsregistreringen for  

 1982 vil der for de skatteydere, hvor forskudsregistreringen foretages på  

 grundlag af slutligningen for indkomståret 1980, og hvor der er bevilget  

 henstand for dette år, automatisk ske en dannelse af friværdi samt beregning  

 af henstandsbeløb.
Tilsvarende fremgangsmåde vil blive anvendt for de  

 efterfølgende indkomstår.
2.3. Selv om skatteyderen har fået henstand ved forskudsregistreringen, er  

 henstand med slutskatten for de enkelte indkomstår betinget af, at der  

 indsendes særskilt begæring herom.
Til brug herfor udsendes blanket S 427  

 sammen med selvangivelsen.
Blanketten kan indsendes af skatteyderen sammen  

 med selvangivelsen.
Skatteyderen kan dog vente med at indsende begæring om  

 henstand indtil 4 uger efter, at han har modtaget underretning om  

 slutskatteberegningen, jf. punkt 2.1. Er henstandsbetingelserne opfyldt,  

 indberettes friværdien til slutsystemet, hvor henstandsbeløbet beregnes.  

 Henstandsbeløbet fratrækkes slutskatten og overføres til et henstandsregister  

 i statsskattedirektoratet.
Foretages skatteberegningen manuelt, beregnes  

 henstandsbeløbet manuelt og indberettes til slutsystemet sammen med de øvrige  

 manuelt beregnede skatter på S 51. Er der bevilget henstand vedrørende flere  

 ejerboliger, skal meddelelse herom tillige med oplysninger om skattepligtig  

 formue, samlet friværdi og dennes fordeling på de enkelte ejerboliger  

 indsendes til statsskattedirektoratet.
Nærmere vejledning herom vil blive  

 udsendt senere.
2.4. Klager over de kommunale ligningsmyndigheders afgørelser om opgørelse  

 og beregning af henstandsbeløb samt om eventuel forlængelse af  

 henstandsordningen kan indbringes for statsskattedirektoratet.
Klager  

 vedrørende opgørelse af friværdien er undergivet den almindelige  

 ligningsmæssige klageinstansfølge.
 3. Forfald af henstandsbeløb Henstandsbeløbet  

 forfalder til betaling ved skatteyderens død, jf. dog pkt. 4.1.  

 Henstandsbeløbet forfalder endvidere til betaling ved afhændelse af  

 ejendommen, jf. dog pkt. 4.2., samt når ejendommen ikke længere tjener som  

 bolig for skatteyderen eller dennes husstand.
3.1. Efter at forfaldsgrunden er indtrådt, og dette alene er sket som  

 følge af, at den skattepligtige afhænder ejendommen, eller denne ikke længere  

 tjener til bolig for ham eller hans husstand, skal der inden 1 måned gives  

 meddelelse herom til den kommune, der for det senest afsluttede indkomstår er  

 registreret som slutligningskommune for skatteyderen.
Kommunen underretter  

 statsskattedirektoratet om forfaldstidspunkt og forfaldsgrund, hvorefter  

 direktoratet vil forestå udsendelse af opkrævningsmateriale.
Indbetaling skal  

 ske til direktoratet med sidste rettidige betalingsdag 6 måneder efter  

 forfaldsdagen.
Sker der ikke rettidig betaling, skal der betales morarenter.  

 Dette gælder også i tilfælde, hvor oplysningspligten over for  

 slutligningskommunen ikke overholdes, således at kommunen først på et senere  

 tidspunkt bliver bekendt med, at et henstandsbeløb er forfaldent.
3.2. Beregning og opkrævning af morarenter forestås af  

 statsskattedirektoratet.
Er et henstandsbeløb ikke betalt rettidigt, skal  

 skatteyderen betale morarenter pr. påbegyndt måned fra forfaldsdagen at  

 regne.
4. Forlængelse af henstandsordning 4.1. Henstandsbeløbet forfalder til betaling ved skatteyderens død, dog  

 således at henstandsordningen kan videreføres af en efterlevende ægtefælle,  

 så længe denne hensidder i uskiftet bo eller i henhold til arveafgiftlovens §  

 14A har fået udsættelse med pligten til at svare arveafgift.
Såfremt  

 henstandsordningen ikke ønskes videreført af en efterlevende ægtefælle,  

 forfalder henstandsbeløbet til betaling med sidste rettidige betalingsdag 6  

 måneder efter forfaldsdagen.
4.2. Henstandsbeløbet forfalder til betaling ved afhændelse af ejendommen,  

 idet der dog er mulighed for hel eller delvis forlængelse, hvis skatteyderen  

 erhverver en ny ejerbolig.
Ved afhændelse af fast ejendom, der er undergivet  

 fredning i henhold til bygningsfredningsloven, er forlængelse af  

 henstandsordningn dog betinget af, at den skattepligtige på salgstidspunktet  

 er pensionist.
Ansøgning om forlængelse af henstandsordningen skal inden 6  

 måneder fra afhændelsen indgives til den kommune, der for det senest  

 afsluttede indkomstår er registreret som slutligningskommune for  

 skatteyderen.
Kommunen skal påse, at erhvervelsen af den nye ejerbolig finder  

 sted i løbet af det indkomstår, hvori afhændelsen finder sted, eller i det  

 nærmest efterfølgende indkomstår.
Den skattepligtige skal, når den nye  

 ejerbolig er erhvervet, inden 1 måned give meddelelse herom til kommunen.
Ved  

 meddelelse om opgivelse af genanskaffelse, dog senest ved udgangen af  

 indkomståret efter afhændelsesåret, forfalder henstandsbeløbet til betaling  

 med sidste rettidige betalingsdag 6 måneder efter forfaldsdagen.  

 Henstandsbeløbet forrentes indtil forfaldsdagen.
Sker der ikke rettidig  

 betaling, skal der betales morarenter fra forfaldsdagen.
Henstandsordningen  

 kan ligeledes forlænges, såfremt en skatteyder har erhvervet en ny ejerbolig  

 inden afhændelsen af den tidligere.
Erhvervelsen af den nye ejerbolig må dog  

 tidligst være sket i indkomståret nærmest forud for det indkomstår, hvori den  

 tidligere ejerbolig afhændes.
Ansøgning om forlængelse skal indgives inden 1  

 måned efter afhændelsen af den tidligere ejerbolig.
4.3. Såfremt den nye ejerbolig i de i pkt. 4.2. omhandlede tilfælde har en  

 mindre ejendomsværdi end den solgte ejerbolig, må det bero på en konkret  

 bedømmelse, om henstandsordningen kan forlænges for den solgte ejerbolig.
I  

 denne forbindelse kan det efter statsskattedirektoratets opfattelse tillægges  

 betydning, om den erhvervede ejendom har en væsentlig mindre ejendomsværdi  

 end den solgte ejerbolig.
Udgør ejendomsværdien for den erhvervede ejerbolig  

 mindre end 75 pct. af ejendomsværdien for den solgte ejerbolig, må afvigelsen  

 efter statsskattedirektoratets opfattelse i almindelighed betegnes som  

 væsentlig.
Henstandsordningen for den solgte ejerbolig kan i dette tilfælde  

 alene forlænges med et beløb svarende til forholdet mellem ejendomsværdien  

 for den købte og den solgte ejerbolig.
4.4 Ved afhændelse af en af flere ejerboliger, for hvilke der er indrømmet  

 henstand med betaling af formueskat, forfalder henstandsbeløbet vedrørende  

 denne ejerbolig til betaling.
Det forfaldne beløb opgøres under hensyn til  

 friværdiernes størrelse for de pågældende ejendomme i de år, hvori disse  

 ejendomme har været omfattet af en henstandsordning.
Nærmere oplysning herom  

 samt om indholdet af det påtænkte henstandsregister vil blive meddelt på et  

 senere tidspunkt.
