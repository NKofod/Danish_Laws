 Direktoratet udtaler, at man generelt finder, at arealer, der er  

 erhvervet af vejbestyrelsen og som indgår som en naturlig del af vejarealet  

 (rastepladser, grusdepoter, støjvolde, beplantningsbælter, skråningsarealer  

 m.v.) vil kunne udskilles.
 Det er dog forudsat, at der ikke påtænkes senere afhændelse, udleje  

 eller brug af arealerne til formål, der er vejanlægget uvedkommende.
I skrivelse af 30-1-1973, j.nr.60-05-29-01, har vejdirektoratet udbedt sig  

 en udtalelse om det i vedlagte skrivelser fra Storby amts vejinspektorat og  

 landinspektør L, rejste spørgsmål om udskillelse i matriklen som offentlig  

 vej af beplantede afskærmningsbælter langs kommunevejen »Vindinggård  

 Ringvej« i Storby kommune.
Det fremgår af sagen, at der ved udstykning  

 af matr.nr.15a Nyby By fremkommer et 10-25 m bredt bælte mellem  

 udstykningsområdet og ringvejen.
Arealet agtes tilplantet som  

 afskærmningsbælte.
I udstykningssagen vedrørende matr.nr.15a Nyby By  

 udskilles ringvejen som offentlig vej, og sagen er oprindelig af  

 landinspektøren udarbejdet således, at afskærmningsbæltet indgik som en del  

 af den udskilte vej.
I skrivelse af 5-1-1973 har Storby amts vejinspektorat  

 udtalt, at det beplantede afskærmningsbælte ikke kan udskilles som vejareal,  

 og landinspektøren har efter aftale med kommunalbestyrelsen omarbejdet  

 udstykningssagen i overensstemmelse med denne afgørelse.
 I denne anledning skal man meddele følgende:
Efter matrikeldirektoratets opfattelse må spørgsmålet om, hvorvidt et  

 areal kan udskilles i matriklen som en del af en offentlig vej, afhænge af en  

 vurdering af arealets fremtidige anvendelse.
Med hensyn til den konkrete sag  

 bemærkes, at det beplantede afskærmningsbælte langs »Vindinggård  

 Ringvej« ejes af Storby kommune, der er vejbestyrelse for vejen, og at  

 det beplantede areal forløber som en relativ smal bræmme langs vejen.
Da  

 arealet formentlig vil komme til at indgå som en naturlig del af vejanlægget,  

 finder direktoratet, at det kunne have været udskilt som en del af den  

 offentlige vej.
Generelt finder man, at der udover de i post 47 i ministeriet for  

 offentlige arbejders cirkulære af 13-12-1972 om offentlige veje omhandlede  

 tilfælde, kan ske udskillelse som offentlig vej af arealer, der er erhvervet  

 af vejbestyrelsen sammen med arealet til selve vejanlægget, og som skal  

 henligge som støjvolde, beplantningsbælter, skråningsarealer o.lign. langs  

 vejen.
Det er herved forudsat, at der ikke påtænkes senere afhændelse, udleje  

 eller brug af arealerne til formål, der er vejanlægget uvedkommende.
 Med hensyn til spørgsmålet om forelæggelse for amtsrådet af sager om  

 udskillelse i matriklen af kommuneveje henvises til vedlagte notat af  

 28-3-1973 om udskillelse af kommuneveje m.v.
 (* 1) Skrivelsen er delvist gengivet i vejdirektoratets skrivelse af  

 18.04.1974 (J.nr. 60-05-29-01), der er offentliggjort i tidsskriftet  

 Landinspektøren 27. bind, side 433.
