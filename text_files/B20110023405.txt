Bekendtgørelse om ændring af bekendtgørelse om tinglysning i bilbogen § 1 I bekendtgørelse nr. 1213 af 25. oktober 2010 om tinglysning i bilbogen foretages følgende ændringer:
 1. I indledningen indsættes efter »I medfør af«: »§ 42 e, stk. 3,«.
 2. I § 5 indsættes efter stk. 3 som nyt stykke:
»Stk. 4. Dokumenter, der indlægges i bilagsbanken, må ikke indeholde personnumre.« Stk. 4 bliver herefter stk. 5.
 3. Efter § 15 indsættes:
»Kapitel 4 a Rekonstruktion § 15 a.
En afgørelse om indledning af rekonstruktionsbehandling skal anmeldes til tinglysning af skifteretten, når rekonstruktøren meddeler skifteretten, at skyldneren ejer et motorkøretøj.« 4. I § 20 ændres »person- eller CVR-nummer« til: »CVR-nummer eller navn og personnummer«.
§ 2 Bekendtgørelsen træder i kraft den 1. april 2011.
