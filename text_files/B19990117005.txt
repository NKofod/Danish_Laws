Bekendtgørelse om støtte til  

 voksenuddannelse (VUS-bekendtgørelsen) I medfør af § 2, stk. 4, § 4, stk. 2-4,  

 § 5, stk. 2, § 6, stk. 4 og 5, § 7, stk. 3,  

 § 8, stk. 2, § 9, stk. 2, og § 12, stk. 1 og  

 3-5, i lov om støtte til voksenuddannelse, jf.  

 lovbekendtgørelse nr. 1157 af 20. december 1995, som ændret ved  

 lov nr. 1123 af 29. december 1999, og § 2, stk. 2, i  

 sidstnævnte lov fastsættes:
Formål § 1. Voksenuddannelsesstøtte har til  

 formål at skabe økonomisk grundlag for, at voksne med kortvarig  

 uddannelse kan deltage i almendannende og erhvervsrettet uddannelse i  

 arbejdstiden.
Administration af voksenuddannelsesstøtten § 2. Voksenuddannelsesstøtten administreres  

 af Styrelsen for Statens Uddannelsesstøtte (styrelsen).
Stk. 2. Styrelsen kan indhente de oplysninger, der er  

 nævnt i lovens § 12, stk. 5, 1. pkt.
Styrelsen kan herunder  

 fastsætte, hvilke oplysninger der skal gives i elektronisk form.
 Stk. 3. Uddannelsesstedet skal bistå styrelsen i  

 forbindelse med tildeling af støtten.
 Stk. 4. Foregår uddannelsen ved flere uddannelsessteder,  

 jf. § 7, stk. 2, aftaler disse, hvilket uddannelsessted der  

 varetager opgaverne i henhold til § 20, stk. 1, § 21,  

 § 22, stk. 2, § 25, § 26 og § 28, stk. 2.
Støtteberettigede uddannelsessøgende § 3. Den uddannelsessøgende må have  

 højst 1)	7-8 års skolegang suppleret med en erhvervsrettet uddannelse  

 eller uddannelse svarende hertil, 2)	9 års skolegang suppleret med 2 års erhvervsrettet  

 uddannelse, 3)	9 års skolegang suppleret med en forældet erhvervsrettet  

 uddannelse, jf. stk. 4, 4)	10 års skolegang uden erhvervsrettet uddannelse.
Stk. 2. Ved beregningen af længden af skolegang og  

 erhvervsrettet uddannelse ses der bort fra 1)	uddannelse, der ikke er afsluttet, 2)	enkeltfagsundervisning, der ikke samlet udgør en uddannelse,  

 og 3)	enkeltstående kurser.
 Stk. 3. Ved beregningen af længden af erhvervsrettet  

 uddannelse, jf. stk. 1, indgår praktikperioder.
Stk. 4. Som forældet erhvervsrettet uddannelse, jf.  

 stk. 1, nr. 3, betragtes erhvervsrettet uddannelse, som den  

 uddannelsessøgende 1)	ikke har anvendt i de sidste 5 år forud for  

 ansøgningstidspunktet, 2)	ikke anvender og kan sandsynliggøre, at der ikke er mulighed  

 for at anvende igen, fordi den ikke svarer til den nuværende  

 uddannelse, eller 3)	anvender på ansøgningstidspunktet og kan dokumentere,  

 at vedkommende som følge af ændrede regler vil blive udelukket  

 fra fortsat at anvende uddannelsen.
§ 4. Den uddannelsessøgende skal 1)	være dansk statsborger, ligestillet med danske statsborgere i  

 henhold til EU-retten eller EØS-traktaten, fremmed statsborger  

 tilmeldt folkeregistret i Danmark eller tilhøre det danske mindretal i  

 Sydslesvig, 2)	være fyldt 25, men ikke 61 år, når uddannelsen  

 begynder, og 3)	i mindst 26 uger, umiddelbart før uddannelsen begynder, have  

 været i beskæftigelse uden offentligt tilskud på den  

 nuværende arbejdsplads i Danmark som lønmodtager,  

 selvstændig erhvervsdrivende eller medarbejdende ægtefælle.  

 Som beskæftigelse betrag- tes perioder med  

 voksenuddannelsesstøtte og orlov i henhold til lov om orlov.
Stk. 2. Er den uddannelsessøgende lønmodtager,  

 skal vedkommende have truffet aftale med sin nuværende arbejdsgiver om  

 orlov til deltagelse i uddannelsen.
Aftalen skal indeholde nærmere  

 vilkår, der sikrer den uddannelsessøgendes tilbagevenden til  

 arbejdspladsen efter orlovsperiodens udløb eller afbrydelse.
Stk. 3. Er den uddannelsessøgende sæsonarbejder,  

 løsarbejder eller vikar, kan de 26 uger hos samme arbejdsgiver, jf.  

 stk. 1, nr. 3, optjenes over en periode på 2 år.
Den seneste  

 periode skal være umiddelbart forud for orlovsperioden.
§ 5. Bliver den uddannelsessøgende  

 afskediget under uddannelsen, kan den færdiggøres med  

 voksenuddannelsesstøtte.
Udbetales støtten til arbejdsgiveren,  

 jf. § 27, stk. 2 og 3, giver denne meddelelse herom til styrelsen  

 med henblik på spørgsmålet om ændret  

 udbetaling.
Stk. 2. Stk. 1 gælder tilsvarende, hvis den  

 uddannelsessøgende får ny arbejdsgiver under uddannelsen.
Dog er  

 det en betingelse, at der med den ny arbejdsgiver indgås aftale i  

 overensstemmelse med § 4, stk. 2.
 § 6. Uddannelsessøgende kan ikke få  

 voksenuddannelsesstøtte samtidig med statens uddannelsestøtte,  

 orlovsydelse eller anden lignende offentlig ydelse, der tilsigter at  

 dække leveomkostninger, løn under sygdom eller barsel, ydelse  

 efter lov om dagpenge ved sygdom eller fødsel eller ydelser, der skal  

 dække udgifter til aflønning af medhjælp.
 Stk. 2. Uddannelsessøgende kan ikke få  

 voksenuddannelsesstøtte i perioder, hvor de har ret til at modtage  

 arbejdsmarkedsuddannelsernes uddannelsesgodtgørelse eller løn  

 fra et praktiksteds side.
Støtteberettigende uddannelse § 7. Den uddannelsessøgende  

 tilrettelægger selv sit uddannelsesforløb og kan frit  

 vælge blandt uddannelse tilrettelagt for voksne, der er omfattet af  

 § 8, undtagen videregående uddannelser, jf. dog § 8, nr.  

 2.
 Stk. 2. Uddannelseselementer omfattet af § 8 kan  

 kombineres i særligt tilrettelagte uddannelsesforløb.
§ 8. Støtteberettigende er 1)	studie- eller erhvervskompetencegivende uddannelser, som er  

 nævnt i bilag 1, 2)	pædagoguddannelse, der udbydes som åben uddannelse, og  

 som er omfattet af lov om uddannelse af pædagoger, i det omfang der er  

 tale om uddannelse for studerende med forudgående særlig  

 erhvervserfaring, 3)	specialundervisning for voksne, kurser for voksne, der savner  

 grundlæggende kendskab til matematik og regning, og kurser for  

 læsesvage, når uddannelsen er oprettet ved eller i henhold til  

 lov, 4)	undervisning i dansk som andetsprog for voksne udlændinge  

 m.fl., når uddannelsen er oprettet ved eller i henhold til lov, 5)	uddannelsesforløb på Danmarks  

 Forvaltningshøjskole, Den Kommunale Højskole og Dansk  

 Kommunalkursus og 6)	uddannelsesforløb, der udbydes med tilskud fra danske  

 myndigheder i overensstemmel se med bestemmelser fastsat i henhold til lov om  

 administration af tilskud fra Den Europæiske Socialfond.
Voksenuddannelsesstøttens omfang og beregning § 9. Voksenuddannelsesstøtte ydes tidligst  

 fra den dag, hvor den uddannelsessøgende begynder på  

 uddannelsen.
 Stk. 2. Er ansøgningen ikke modtaget i styrelsen senest  

 den dag, hvor den uddannelsessøgende begynder på uddannelsen,  

 ydes støtte fra udgangen af den kalenderuge, hvori ansøgningen  

 er modtaget i styrelsen.
 Stk. 3. Uanset stk. 2 kan støtte ydes fra den dag,  

 hvor den uddannelsessøgende begynder på uddannelsen, hvis den  

 part, der skal have støtten udbetalt, kan godtgøre, at  

 forsinkelsen ikke skyldes vedkommendes forhold.
 § 10. Til heltidsuddannelse ydes  

 voksenuddannelsesstøtte ud fra en ugesats svarende til  

 arbejdsløshedsdagpengenes højeste beløb, jf. lov  

 arbejdsløshedsforsikring, og en beregnet gennemsnitlig ugentlig  

 uddannelsestid, jf. § 12, stk. 1. Ved deltidsuddannelse, jf.  

 § 12, stk. 2, nedsættes støtten forholdsmæssigt,  

 jf. stk. 2.
Stk. 2. Til deltidsuddannelse, hvor arbejdsindsatsen er  

 normeret i henhold til ministerielt fastsatte regler, ydes  

 voksenuddannelsesstøtte i forhold til arbejdsindsatsen.
Til  

 deltidsuddannelse i øvrigt ydes voksenuddannelsesstøtte pr.  

 undervisningstime med 1/37 af ugesatsen til heltidsuddannelse.
 Stk. 3. En undervisningstime er en lektion af mindst 45  

 minutters varighed.
 Stk. 4. Voksenuddannelsesstøtte ydes ikke til  

 uddannelse, der i alt berettiger til mindre end ugesatsen for  

 heltidsuddannelse (1 klip), jf. § 15, stk. 1, 2. pkt.
 Stk. 5. Voksenuddannelsesstøtte ydes ikke til  

 uddannelsestid, der overstiger den ugentlige nedsættelse af  

 arbejdstiden, jf. § 14.
 § 11. Der ydes støtte til studieture mv.,  

 der indgår i uddannelsen.
Stk. 2. Ved deltagelse i uddannelse, som ifølge lov  

 eller regler fastsat i medfør af lov omfatter prøve, ydes  

 fortsat støtte til prøveforberedelse og til deltagelse i  

 prøve.
Støtte til prøveforberedelse og deltagelse i  

 prøve beregnes på samme grundlag som den støtte, der blev  

 ydet umiddelbart inden undervisningens ophør.
For uddannelse omfattet  

 af § 8, nr. 2, beregnes støtten på grundlag af det timetal,  

 der fremgår af studieordningen.
Stk. 3. Ved deltagelse i uddannelse i øvrigt, der  

 omfatter prøve, ydes støtte til deltagelse i prøve, hvis  

 betingelsen i § 12, stk. 2, er opfyldt.
Støtte til  

 deltagelse i prøve kan beregnes særskilt.
Støtte ydes  

 ikke i perioder imellem undervisningens ophør og afholdelse af  

 prøve.
§ 12. Heltidsuddannelse er undervisning 1)	normeret som heltidsundervisning i henhold til ministerielt  

 fastsatte regler, 2)	godkendt som heltidsundervisning med henblik på tildeling af  

 statens uddannelsessstøtte eller 3)	som omfatter mindst 30 undervisningstimer i gennemsnit om  

 ugen.
 Stk. 2. Ved deltidsuddannelse skal den ugentlige  

 uddannelsestid være på mindst 6 timer i den enkelte uge.
 § 13. Styrelsen kan se bort fra afbrydelser i  

 undervisningen i forbindelse med kortere ordinære ferieperioder og  

 andre kortere afbrydelser, der skyldes uddannelsesstedets forhold, hvis den  

 uddannelsessøgende ikke genoptager sit arbejde under afbrydelsen.
 § 14. Nedsættelsen af den ugentlige  

 arbejdstid kan ikke overstige den uddannelsessøgendes gennemsnitlige  

 ugentlige arbejdstid de seneste 2 måneder forud for ansøgningen  

 om voksenuddannelsesstøtte.
 Stk. 2. For at der kan ydes voksenuddannelsesstøtte til  

 heltidsuddannelse, skal den ugentlige arbejdstid være nedsat med mindst  

 37 timer eller med et timetal, der svarer til fuldtid for den  

 pågældende branche.
 Stk. 3. For at der kan ydes voksenuddannelsesstøtte til  

 deltidsuddannelse, skal den ugentlige nedsættelse af arbejdstiden  

 være på mindst 6 timer i den enkelte uge.
Klippekortet § 15. Voksenuddannelsesstøtte ydes efter et  

 begrænset støttesystem (klippekort til voksenuddannelse) for den  

 maksimale periode på 80 uger, jf. stk. 2. Klippekortet  

 består af 80 klip, der hver svarer til ugesatsen for heltidsuddannelse,  

 jf. § 10, stk. 1.
 Stk. 2. Til den enkelte uddannelsessøgende ydes  

 voksenuddannelsesstøtte til heltidsuddannelse i højst 80 uger  

 eller deltidsuddannelse svarende hertil.
 Stk. 3. Perioder med voksenuddannelsesstøtte, der er  

 modtaget siden den 1. oktober 1989, fradrages i støtteperioden  

 på 80 uger.
 Stk. 4. Styrelsen kan dispensere fra støtteperioden,  

 jf. stk. 2, ved fravær fra uddannelsen på grund af sygdom og  

 lignende.
 § 16. Ved krav om tilbagebetaling af  

 uretmæssigt modtaget voksenuddannelsesstøtte tilbageføres  

 tilsvarende klip til klippekortet.
Tilskud til deltagerbetaling § 17. Til uddannelsessøgende, der modtager  

 voksenuddannelsesstøtte til deltagelse i åben uddannelse, ydes  

 tilskud til deltagerbetaling svarende til 25 pct. af statstilskuddet til den  

 pågældende uddannelse.
 § 18. Til uddannelsessøgende, der modtager  

 voksenuddannelsesstøtte til deltagelse i uddannelse efter lov om almen  

 voksenuddannelse og lov om kursus til højere forberedelseseksamen og  

 om studieforberedende enkeltfagsundervisning for voksne mv., ydes tilskud til  

 deltagerbetaling svarende til den faktiske deltagerbetaling.
Bortfald af voksenuddannelsesstøtte og tilskud  

 til deltagerbetaling § 19. Det er en forudsætning for  

 voksenuddannelsesstøtte og tilskud til deltagerbetaling, at den  

 uddannelsessøgende har deltaget i uddannelsen og de dertil knyttede  

 aktiviteter, medmindre den uddannelsessøgende har haft lovligt  

 forfald.
 Stk. 2. Hvis den uddannelsessøgende ikke begynder  

 på uddannelsen, ophører med at deltage i uddannelsen eller ikke  

 opfylder betingelserne i §§ 3-6, bortfalder støtten for den  

 resterende del af uddannelsen med udgangen af den kalenderuge, hvori den  

 uddannelsessøgende ophører, eller betingelserne ikke er  

 opfyldt.
§ 20. Voksenuddannelsesstøtte og tilskud  

 til deltagerbetaling ydes indtil udgangen af den anden kalenderuge efter  

 udgangen af den kalenderuge, hvor fraværsperioden på grund af  

 sygdom og lignende begynder.
Den uddannelsessøgende skal meddele  

 sygdom og lignende til uddannelsesstedet, og uddannelsesstedet kan  

 kræve sygdom dokumenteret ved lægeerklæring, som betales af  

 den uddannelsessøgende.
Stk. 2. Resterende tildelt støtte bortfalder, medmindre  

 den uddannelsessøgende genoptager den afbrudte uddannelse inden 1  

 år fra det tidspunkt, hvor årsagen til fraværet  

 ophørte.
Genoptagelse forudsætter, at den  

 uddannelsessøgende stadig er støtteberettiget, dog bortset fra  

 betingelserne i § 4, stk. 1, nr. 2 og 3, om alder og  

 forudgående beskæftigelse.
 § 21. Uddannelsesstedet kontrollerer  

 løbende, om den uddannelsessøgende opfylder betingelsen i  

 § 19, stk. 1. Uddannelsesstedet skal straks meddele styrelsen, hvis  

 betingelsen ikke opfyldes, og støtten derfor skal standses i  

 overensstemmelse med § 19, stk. 2, og § 20, stk. 1.
Ansøgning om voksenuddannelsesstøtte og  

 tilskud til deltagerbetaling § 22. Styrelsen tildeler  

 voksenuddannelsesstøtte og tilskud til deltagerbetaling efter  

 ansøgning.
Ansøgning sker på et skema, der udarbejdes af  

 styrelsen.
 Stk. 2. Den uddannelsessøgende indgiver  

 ansøgningen til uddannelsesstedet, som videresender den til  

 styrelsen.
 § 23. Den uddannelsessøgende skal i  

 ansøgningen oplyse personnummer samt give de oplysninger om sin  

 person, som er nødvendige for tildeling og udbetaling af  

 voksenuddannelsesstøtte og tilskud til deltagerbetaling.
§ 24. Den uddannelsessøgendes arbejdsgiver  

 skal på ansøgningen bekræfte den  

 uddannelsessøgendes oplysninger om beskæftigelsesforhold,  

 herunder om orlovsaftalen.
Arbejdsgiveren skal i øvrigt meddele de  

 oplysninger, der er nødvendige for tildeling og udbetaling af  

 voksenuddannelsesstøtte og tilskud til deltagerbetaling.
 § 25. Uddannelsesstedet skal på  

 ansøgningen bekræfte, at den uddannelsessøgende er  

 optaget eller har opnået tilsagn om optagelse på uddannelsen,  

 samt give de oplysninger om uddannelsens varighed og omfang, deltagerbetaling  

 mv., der er nødvendige for tildeling af voksenuddannelsesstøtte  

 og tilskud til deltagerbetaling.
Udbetaling og standsning af udbetaling § 26. Styrelsen udbetaler  

 voksenuddannelsesstøtte og tilskud til deltagerbetaling, når  

 uddannelsesstedet meddeler styrelsen, at den uddannelsessøgende er  

 begyndt på uddannelsen, og når de nødvendige oplysninger  

 til brug for udbetalingen er modtaget i styrelsen.
 § 27. Udbetaling, jf. § 26, sker hver 14. dag  

 bagud til den uddannelsessøgendes konto i et pengeinstitut i Danmark  

 efter fradrag af A-skat.
Stk. 2. Uddannelsessøgende, der modtager løn  

 under uddannelsen fra den arbejdsplads, hvorfra der er givet orlov, kan  

 aftale med arbejdsgiveren, at voksenuddannelsesstøtten udbetales hver  

 14. dag bagud til arbejdsgiverens konto i et pengeinstitut i Danmark.  

 Udbetalte beløb tilfalder arbejdsgiveren, når der er udbetalt  

 løn til den uddannelsessøgende for samme periode.
Indtil da  

 skal beløbet holdes adskilt fra arbejdsgiverens øvrige  

 formue.
 Stk. 3. Stk. 2 gælder tilsvarende for udbetaling af  

 tilskud til deltagerbetaling, hvor arbejdsgiveren afholder  

 deltagerbetalingen.
 § 28. Styrelsen standser udbetaling af  

 voksenuddannelsesstøtte og tilskud til deltagerbetaling i  

 overensstemmelse med §§ 19-21 efter meddelelse fra  

 uddannelsesstedet.
 Stk. 2. Uddannelsesstedet giver meddelelse til styrelsen om,  

 hvorvidt den uddannelsessøgende har gennemført uddannelsen  

 senest en uge efter, at den planlagte uddannelse er afsluttet for den  

 pågældende.
Tilbagebetaling § 29. Den modtagne voksenuddannelsesstøtte  

 skal tilbagebetales, hvis betingelserne for støtte ikke er opfyldt, og  

 den uddannelsessøgende vidste eller burde vide dette ved  

 udbetalingen.
Klage § 30. Afgørelser truffet af styrelsen om  

 beregning, tildeling, udbetaling og tilbagebetaling af  

 voksenuddannelsesstøtte kan inden 4 uger efter meddelelsen af  

 afgørelsen indbringes for Ankenævnet for  

 Uddannelsesstøtten af den, som afgørelsen vedrører.  

 Ankenævnet træffer den endelige administrative  

 afgørelse.
 Stk. 2. Ankenævnet for Uddannelsesstøtten kan  

 indtil 6 måneder efter meddelelsen af afgørelsen se bort fra  

 overskridelse af fristen, når overskridelsen af særlige grunde er  

 undskyldelig.
Voksenuddannelsesrådet § 31. Undervisningsministeren nedsætter et  

 voksenuddannelsesråd med deltagelse af de berørte organisationer  

 og myndigheder, der skal rådgive ministeren i spørgsmål af  

 betydning for lovens gennemførelse, herunder udtale sig om regler for  

 uddannelser og uddannelsesforløb, der er støtteberettigende  

 efter lovens § 4, stk. 1, nr. 2 og 3, og § 8,  

 stk. 2.
 Stk. 2. Formanden og medlemmerne beskikkes af  

 undervisningsministeren for en periode af 3 år.  

 Undervisningsministeriet yder rådet sekretariatsbetjening.
Lokalt samarbejde § 32. Amtsrådene, henholdsvis  

 kommunalbestyrelserne i København og på Frederiksberg, kan  

 sørge for, at der etableres et samarbejde mellem de lokale  

 uddannelsesinstitutioner, øvrige uddannelsessteder og offentlige  

 myndigheder med henblik på at sikre et bredt udbud af almene og  

 erhvervsrettede uddannelsestilbud, der er relevante for de  

 uddannelsessøgende.
Ikrafttræden og overgangsbestemmelser § 33. Bekendtgørelsen træder i kraft  

 den 1. januar 2000.
 Stk. 2. Samtidig ophæves bekendtgørelse nr. 758  

 af 15. august 1996 om støtte til voksenuddannelse.
 Stk. 3. De i stk. 2 nævnte regler finder dog  

 fortsat anvendelse på ansøgninger om  

 voksenuddannelsesstøtte, der er modtaget i styrelsen før den 1.  

 januar 2000.
Stk. 4. De i stk. 2 nævnte regler finder endvidere  

 anvendelse på ansøgninger om voksenuddannelsesstøtte, som  

 modtages i styrelsen den 1. januar 2000 eller senere, og 1)	dette skyldes, at ansøgningen er blevet forsinket, uden at  

 det skyldes forhold hos støttemodtager, 2)	ansøgningen vedrører et igangværende  

 uddannelsesforløb, der er begyndt før den 1. januar 2000,  

 eller 3)	ansøgningen vedrører et uddannelsesforløb, der  

 er begyndt før den 1. januar 2000, hvis det genoptages inden for 1  

 år efter at have været afbrudt på grund af sygdom og  

 lignende, jf. § 20, stk. 2.
 Stk. 5. Reglen i § 18 i denne bekendtgørelse  

 finder dog også anvendelse i de i stk. 3 og 4 nævnte  

 tilfælde.
Undervisningsministeriet, den 29. december  

 1999 Margrethe Vestager /Susanne Gruno Bilag 1 Bekendtgørelse af  .. om støtte til  

 voksenuddannelse (VUS-bekendtgørelsen) Studie- eller erhvervskompetencegivende uddannelser, som er oprettet  

 ved eller i henhold til lov:
1.	Uddannelse på folkeskoleniveau og ungdomsuddannelser, der  

 giver ret til statens uddannelsesstøtte.
For tiden drejer det sig om  

 følgende:  

 Almen voksenuddannelse (AVU).  

 Enkeltfagsundervisning på folkeskoleniveau.  

 Adgangseksamen til ingeniøruddannelserne.  

 Enkeltfagsundervisning på hf- og studentereksamensniveau.  

 Gymnasium.  

 Højere forberedelseseksamen (hf).  

 Studenterkursus.  

 Højere handelseksamen (hhx).  

 Højere teknisk eksamen (htx).  

 Erhvervsuddannelser.  

 Fodterapeut.  

 Grunduddannelsen til landmand.  

 Maskinmesterskolernes maskintekniske  

 værkstedsskoler.  

 Skibsassistent.  

 Kyst- og fiskeskipper af 3. grad.  

 Social- og sundhedsuddannelser.  

 Teknikerforkursus (TF-kursus).  

 Forberedelseskursus for indvandrere og flygtninge til lærer-,  

 pædagog- og socialrådgiveruddannelsen.
 2.	Uddannelser, dog ikke på videregående niveau, som  

 udbydes som åben uddannelse, og som er omfattet af en  

 uddannelsesbekendtgørelse.
 3.	Køkkenlederuddannelsen.
 4.	Kordegneuddannelsen.
 5.	Skovarbejderuddannelsen.
 6.	Trafikministeriets godkendte kurser efter  

 bekendtgørelsen om taxikørsel mv.
