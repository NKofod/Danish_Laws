 Vejledning til § 12 a i lov om aktiv socialpolitik m.v.
 Folketinget har den 20. april 2004 vedtaget lov nr. 282 af  

 26. april 2004 om ændring af lov om aktiv socialpolitik og  

 lov om dagpenge ved sygdom eller fødsel (Hjælp til  

 personer med visse former for opholdsret og opfølgning i sygedagpengesager i  

 udlandet) i forbindelse med aftalen om adgangen til det danske arbejdsmarked  

 efter EU-udvidelsen den 1. maj 2004.
 Arbejdsmarkedsstyrelsen udsender bekendtgørelse m.v. om  

 kommunernes opfølgning i sygedagpengesager.
 I overensstemmelse med aftalen er det i § 12 a i lov om  

 aktiv socialpolitik præciseret, at alle EU-borgere, der kommer til landet som  

 arbejdssøgende eller på kortvarigt ophold, ikke umiddelbart har ret til  

 kontanthjælp, men alene har ret til hjælp i forbindelse med hjemrejse.
 § 12 a.  

  

 Personer og deres familiemedlemmer, som har ret til at opholde sig her i  

 landet i medfør af de fællesskabsretlige regler om ophold for  

 førstegangsarbejdssøgende, og personer, der har ret til ophold i op til 3  

 måneder uden administrative betingelser, har alene ret til hjælp i  

 forbindelse med hjemrejse.
Præciseringen i § 12 a skal ses i sammenhæng med de  

 ændringer, der samtidig er sket i udlændingeloven.
Se afsnit 1.3.
1. Personkredsen Bestemmelsen omfatter personer og deres familiemedlemmer,  

 der har ret til at opholde sig her i landet efter de fællesskabsretlige  

 regler  

 om ophold for førstegangsarbejdssøgende, samt personer, der har ret til  

 ophold  

 i op til 3 måneder uden administrative betingelser.
Personkredsen omfatter såvel EU-borgere fra de hidtidige  

 EU-lande som personer fra de nye EU-lande, der i medfør af ændringerne i  

 udlændingeloven har ret til at opholde sig her på en tidsbegrænset opholds-  

 og  

 arbejdstilladelse.
Der henvises til afsnit 1.1.  1.3.
1.1. Førstegangsarbejdssøgende Alle EU-borgere har ret til at opholde sig i Danmark i en  

 jobsøgningsperiode på op til 6 måneder  

1)  

 . I jobsøgningsperioden  

 skal de forsørge sig selv.
Hvis de i jobsøgningsperioden søger om hjælp til  

 forsørgelse efter lov om aktiv socialpolitik, bortfalder grundlaget for deres  

 opholdsret.
I jobsøgningsperioden stilles der ikke krav om opholds- eller  

 arbejdstilladelse.
 EU-borgere, der opholder sig i landet som  

 førstegangsarbejdssøgende, har alene krav på hjælp i forbindelse med  

 hjemrejse.  

 Det vil typisk omfatte dækning af udgifter til fornødenheder i ventetiden,  

 til  

 billet og til nødvendige udgifter under rejsen for pågældende og medrejsende  

 familiemedlemmer.
Hjælpen ydes efter lovens § 81 om hjælp til  

 enkeltudgifter.
Hjælpen forudsætter, at de pågældende i øvrigt opfylder  

 betingelserne for at modtage hjælp.
Hjælpen kan ydes med  

 tilbagebetalingspligt,  

 hvis betingelserne herfor er tilstede, og det i øvrigt er realistisk, at  

 kommunen får pengene igen.
1.2. Personer med ret til ophold i 3 måneder uden  

 administrative betingelser EU-borgere har ret til at opholde sig i op til 3 måneder i  

 Danmark uden administrative betingelser.
Det kan fx være borgere fra England,  

 der besøger venner eller familie i Danmark, på samme måde som en dansker kan  

 tage ophold i et andet EU-land.
 Personer, der opholder sig uden administrative betingelser,  

 har alene krav på hjælp til hjemrejse efter § 81.
1.3. Personer med tidsbegrænsede opholds- og  

 arbejdstilladelser Borgere fra de nye EU-lande (Estland, Letland, Litauen,  

 Polen, Tjekkiet, Slovakiet, Ungarn og Slovenien), som på nærmere angivne  

 betingelser har fået tilsagn om ansættelse her i landet, kan få en  

 tidsbegrænset opholds- og arbejdstilladelse.
Arbejdstilladelsen begrænses til  

 det konkrete arbejdsforhold, som er grundlag for ansøgningen.
Det er ikke  

 tilladt at begynde at arbejde, før opholds- og arbejdstilladelsen er udstedt.
Udlændingestyrelsen behandler ansøgninger fra borgere fra de  

 nævnte nye EU-lande om opholds- og arbejdstilladelse som arbejdstager.
Der er  

 klageadgang til Integrationsministeriet.
 Hvis arbejdstageren mister det arbejde, som har dannet  

 grundlag for opholdstilladelsen, vil opholds- og arbejdstilladelsen som  

 udgangspunkt blive inddraget eller nægtet forlænget.
 Når opholds- eller arbejdstilladelsen ophører eller  

 inddrages, vil udlændingen  

  

 ikke have ret  

 til kontanthjælp  

                                                                         .
 Hvis en borger fra et af de nævnte nye EU-lande får  

 inddraget sin opholds- eller arbejdstilladelse, eller tilladelsen ikke  

 forlænges, og den pågældende søger arbejde på ny, betragtes den pågældende  

 igen  

 som førstegangsarbejdssøgende, jf. ovenfor under afsnit 1.1.
2. Kommunens sagsbehandling Der kan ikke udbetales løbende kontanthjælp til en  

 arbejdssøgende, der ikke har status som arbejdstager, eller til en person,  

 hvis  

 opholdstilladelse er inddraget.
En person kan have status af arbejdstager,  

 selv  

 om personen er blevet arbejdsløs, med mindre personen er fra en af de nævnte  

 nye medlemsstater, se afsnit 1.3.
Afgørelsen af, om en person er arbejdstager, har betydning  

 for retten til sociale ydelser, fx kontanthjælp og daginstitutionsplads.
I de  

 tilfælde, hvor ansættelsesforholdet er aftalt til at have en kort varighed,  

 er  

 der til brug for afgørelse af, hvorvidt en person er arbejdstager, fastsat en  

 vejledende tidsgrænse for ansættelsesforholdet på 10 ugers ansættelse.
 Der skal i hvert enkelt tilfælde foretages en konkret  

 vurdering af den enkelte persons status som arbejdstager for, at den  

 vejledende  

 grænse kan få betydning for retten til sociale ydelser.
 Hvis EU-borgere, der er nævnt i afsnit 1.1.  1.3.,  

 henvender sig til kommunen om hjælp, har de efter § 12 a kun krav på  

 hjælp  

 til hjemrejse og eventuelt hjælp til enkeltudgifter, jf. § 81, indtil  

 udrejsefristen er udløbet.
 Det er udlændingemyndighederne, der træffer afgørelse om  

 udrejse og fristen for udrejse.
Kommunen skal derfor  

  

 straks  

 underrette Udlændingestyrelsen  

  

 , hvis en arbejdstager, jf. afsnit 1.1   

 1.3., søger om hjælp til forsørgelse.
Udlændingemyndighederne kan herefter  

 vurdere, om opholds- og arbejdstilladelsen skal inddrages.
 Kommunen skal indberette  

  

 udstedelse  

 af skattekort  

  

 til Udlændingestyrelsen, når der ikke kan forevises  

 opholdsbevis/opholdskort, samt påstemple skattekortet, at det  

  

 ikke  

  

 gælder som arbejdstilladelse.
3. Klageadgang Kommunens afgørelse om hjælp efter lov om aktiv  

 socialpolitik kan indbringes for det sociale nævn efter reglerne i lov om  

 retssikkerhed og administration på det sociale område.
Arbejdsdirektoratet, den 4. maj 2004 Jesper Hartvig Pedersen /Vibeke Dalbro Bilag 1 Oversigt over EU-lande, EØS-lande m.v.
EU-borgere er Statsborgere i Belgien, Luxembourg, Finland, Frankrig,  

 Portugal, Grækenland, Spanien, Holland, Storbritannien, Irland, Sverige,  

 Tyskland, Italien og Østrig.
Den 1. maj 2004 optages Estland, Letland, Litauen, Polen,  

 Tjekkiet, Slovakiet, Ungarn, Slovenien, Cypern og Malta i EU.
Bortset fra  

 Cypern og Malta er disse nye medlemslande omfattet af tilrædelsestraktatens  

 overgangsperiode i forhold til arbejdskraftens frie bevægelighed.
EØS-borgere er Statsborgere i EØS-landene, dvs.
Liechtenstein, Norge og  

 Island.
Aftale mellem EU og Schweiz Statsborgere i Schweiz er omfattet af denne vejledning i  

 henhold til aftalen mellem EU og Schweiz om fri bevægelighed.
 1)  

 Såfremt den pågældende efter udløbet af denne frist beviser, at han fortsat  

 søger arbejde og har reelle chancer for at opnå ansættelse, kan  

 værtsmedlemsstaten dog ikke pålægge ham at udrejse.
