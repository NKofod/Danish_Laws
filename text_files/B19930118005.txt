I medfør af § 4, nr. 3, i lov om forlængelse af visse frikommuneforsøg, jf. lov nr. 895 af 30. november 1993 meddeles:
 § 1.  Miljøministeren har den 23. december 1993  

 godkendt forlængelse af frikommuneregulativ nr. 12 for Nordjyllands Amt om  

 overførsel af amtsrådets kompetence i henhold til campingreglementet til  

 primærkommunerne i Nordjyllands Amt, jf. § 28 f, stk. 1, nr. 3, og stk. 2, i  

 lov om frikommuner.
 § 2.  Frikommuneregulativet indebærer, at Nordjyllands  

 Amts kompetence i henhold til Miljøministeriets bekendtgørelse nr. 593 af 4.  

 september 1986 som ændret ved bekendtgørelse nr. 74 af 5. februar 1990  

 (campingreglementet) kan overføres til primærkommunerne i Nordjyllands Amt.
 Stk. 2.  Ved overførsel af kompetence bemyndiges  

 kommunalbestyrelsen til at meddele tilladelse i henhold til §§ 2, 3, 7 og 8 i  

 campingreglementet, til at modtage indberetning efter § 7, stk. 3, og til at  

 føre tilsyn efter § 13 i campingreglementet.
 Stk. 3.  Nordjyllands Amt kan dog ikke overføre sin  

 kompetence efter campingreglementet i sager, der vedrører kommunalt ejede  

 ejendomme.
Stk. 4.  Kommunalbestyrelsens afgørelse kan påklages til  

 amtsrådet.
Amtsrådets afgørelse kan påklages til Skov- og Naturstyrelsen.
 § 3.  Forlængelsen af frikommuneregulativet træder i  

 kraft den 1. januar 1994 og gælder til og med den 31. december 1994.
