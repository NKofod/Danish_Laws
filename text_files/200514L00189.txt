Betænkning afgivet af Sundhedsudvalget den 1. december 2005 Betænkning over Forslag til lov om ændring af lov om  

 sygehusvæsenet og sundhedsloven  


  

 (Frit sygehusvalg til RCT i København) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Socialdemokratiets og Det Radikale Venstres medlemmer af  

 udvalget har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 5. oktober 2005 og var til 1.  

 behandling den 13. oktober 2005. Lovforslaget blev efter 1. behandling  

 henvist  

 til behandling i Sundhedsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring.
Den 5. oktober 2005 sendte indenrigs- og sundhedsministeren de  

 indkomne  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dansk Røde Kors, som indenrigs- og  

 sundhedsministeren  

 har kommenteret over for udvalget.
Deputationer Endvidere har Dansk Røde Kors mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 7 spørgsmål til indenrigs- og  

 sundhedsministeren til skriftlig besvarelse, som denne har besvaret. 2 af  

 udvalgets spørgsmål og indenrigs- og sundhedsministerens svar herpå er  

 optrykt  

 som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Dansk Folkepartis medlemmer af udvalget udtaler, at DF har  

 bemærket sig notatet vedrørende ventetiderne til specialiserede tilbud på  

 torturbehandlingsområdet.
DF ser med tilfredshed, at der i forbindelse med indførelse af  

 frit sygehusvalg i lovgivningen er åbnet mulighed for at udvide tilbuddet fra  

 at omfatte de to private rehabiliteringscentre OASIS og RCT-Jylland til også  

 at  

 omfatte RCT-København.
Disse centre sidestilles nu med de selvejende  

 specialsygehuse.
 DF har desuden bemærket sig ønsket fra Dansk Røde Kors  

 Psykotraumecenter om at blive omfattet af samme ordning, således at  

 ventetiderne kan minimeres for behandling af toturramte.
 Da dette vil indebære, at den økonomiske ramme vil stige for  

 2006, vil DF fremover arbejde for, at der på anden vis tilføres midler til  

 området.
 Et  

  

 mindretal  

  

 i udvalget (S, RV, SF og EL) indstiller lovforslaget til  

  

 vedtagelse  

  

 med de stillede  

 ændringsforslag.
Socialdemokratiets, Det  

 Radikale Venstres og Socialistisk Folkepartis medlemmer af  

 udvalget bemærker,  

 at S, RV og SF finder det ganske uforståeligt og stærkt kritisabelt,  

 at regeringen ikke skrider til handling for at få nedbragt ventetiden  

 til  

 behandling for torturofre, jf. vedrørende ventetiderne ministerens svar på  

 spørgsmål  

 1 og 2, som er optrykt som bilag 2 til betænkningen.
Det er  

 alarmerende, at  

 så behandlingskrævende mennesker må vente i måneder og år.
S, RV og SF  

 finder  

 det aldeles uansvarligt, at indenrigs- og sundhedsministeren ikke i  

 forbindelse med, at der nu lovgives på området, har konkrete tiltag til  

 en  

 bedring af situationen.
S, RV og SF har på  

 den baggrund stillet ændringsforslag, som indebærer, at også Dansk  

 Røde Kors Psykotraumecenter omfattes af det frie sygehusvalg på  

 området.  

 I modsætning til regeringen er S, RV og SF af den opfattelse,  

 at  

 en vedtagelse af ændringsforslagene vil udvide behandlingskapaciteten  

 mærkbart.
Således vurderes Dansk Røde Kors Psykotraumecenter at have  

 ledig  

 kapacitet, som vil kunne udnyttes af de patienter, som i dag befinder sig på  

 en  

 venteliste til torturbehandling i et omfang af omkring 200 patienter  

 årligt.
I forbindelse med  

 udvalgsbehandlingen er S, RV og SF tillige blevet opmærksomme på  

 den meget forskelligartede tilgang, der er til torturbehandling på tværs  

 af behandlingsinstitutionerne, og ligeledes den sparsomme viden om  

 behandlingernes effekt.
S, RV og SF opfordrer  

 derfor indenrigs-  

 og sundhedsministeren til at drage omsorg for, at der tilvejebringes viden om  

 torturbehandlingens effekt på tværs af behandlingstyper.
 S, RV og SF stemmer  

 for lovforslaget med disse bemærkninger for i det mindste som minimum at  

 udvide paletten af behandlingssteder med RCT-København.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S og RV), tiltrådt af et  

  

 mindretal  

  

 (EL):
Til § 1 1)  

  

 I  

  

 § 5, stk. 3,  

  

 indsættes efter »RCT-Jylland,«: »Dansk Røde Kors  

 Psykotraumecenter,«.
[  

 D  

 et  

 frie sygehusudvalg udvides til også at omfatte behandling på Dansk Røde  

 Kors  

 Psykotraumecenter] Til § 2 2)  

  

 I  

  

 § 79, stk. 2,  

  

 indsættes efter »RCT-Jylland,«: »Dansk Røde Kors  

 Psykotraumecenter,«.
[  

 Konsekvensændring  

 af ændringsforslag nr. 1  

 ] Bemærkninger Til nr. 1 Ændringsforslaget  

 indebærer, at det frie sygehusudvalg udvides til også at omfatte behandling  

 på  

 Dansk Røde Kors Psykotraumecenter.
Til nr. 2 Ændringsforslaget er en  

 konsekvens af ændringsforslag nr. 1 og indebærer, at den foreslåede ændring  

 af  

 sygehusloven under ændringsforslag nr. 1 overgår til sundhedsloven den  

 1.  

 januar 2007. Baggrunden herfor er, at lov om sygehusvæsenet ophæves, og  

 sundhedsloven træder i kraft den 1. januar 2005.
Inge‑Lene Ebdrup (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Lone Møller (S)   

 Karen Hækkerup (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Morten Østergaard (RV)   

 Kamal Qureshi (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 6 Bilagsnr.
Titel 1 Høringssvar og høringsnotat fra indenrigs- og  

 sundhedsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 7/11-05 fra Dansk Røde Kors 5 1. udkast til betænkning 6 Nye tidspunkter for politisk drøftelse og afgivelse af  

 betænkning over lovforslaget 7 Materiale modtaget af Dansk Røde Kors ved foretræde den  

 9/11-05 8 2. udkast til betænkning 9 Tidspunkt for betænkningsafgivelse udskudt til 1/12-05 10 Kopi af svar på spørgsmål S 970 om initiativer til at  

 nedbringe ventetiden i forbindelse med behandling af traumer efter tortur,  

 fra indenrigs- og sundhedsministeren Oversigt over spørgsmål og svar vedrørende L 6 Spm.nr.
Titel 1 Spm. om redegørelse for ventelistesituationen på  

 torturbehandlingsområdet, til indenrigs- og sundhedsministeren, og  

 ministerens  

 svar herpå 2 Spm., om ministeren forventer, at lovforslaget vil  

 påvirke ventelistesituationen på torturbehandlingsområdet, til indenrigs- og  

 sundhedsministeren, og ministerens svar herpå 3 Spm. om, hvilke konsekvenser det ville få for  

 ventelistesituationen, hvis lovforslaget også omfattede Dansk Røde Kors  

 Psykotraumecenter, til indenrigs- og sundhedsministeren, og ministerens svar  

 herpå 4 Spm., om ministeren har overvejet, hvorvidt Dansk Røde  

 Kors Psykotraumecenter med fordel kunne omfattes af det frie  

 sygehusvalg,  

 til indenrigs- og sundhedsministeren, og ministerens svar herpå 5 Spm. om teknisk bistand til ændringsforslag, således at  

 Dansk Røde Kors Psykotraumecenter også omfattes af det frie valg, til  

 indenrigs- og sundhedsministeren, og ministerens svar herpå 6 Spm. om kommentar til henvendelse af 7/11-05 fra Dansk  

 Røde Kors, til indenrigs- og sundhedsministeren, og ministerens svar herpå 7 Spm. om, hvordan den behandling, der tilbydes på Dansk  

 Røde Kors Asylafdelings Psykotraumecenter har sammenhæng med  

 sundhedsvæsenets  

 behandling, til indenrigs- og sundhedsministeren, og ministerens svar herpå Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmål 1 og 2 og indenrigs- og sundhedsministerens svar  

 herpå er optrykt efter ønske fra udvalget.
 Spørgsmål 1:
 Ministeren bedes redegøre for ventelistesituationen på  

 torturbehandlingsområdet, herunder specifikt de centre som i forvejen er  

 omfattet af Sundhedsloven og RCT-København.
 Svar:
 Jeg har bedt amterne og de tre centre OASIS,  

 RCT-Jylland  

 og RCT i København redegøre nærmere for ventelistesituationen på  

 torturbehandlingsområdet.
 Der er oplyst følgende ventelister og ventetider til  

 specialiserede tilbud:
Venteliste Ventetid OASIS 178 Min. 2½ år RCT-Jylland 120 15  18 mdr.
RCT i København 37 10  12 mdr.
Storstrøms Amt 60 6  12 mdr.
Fyns Amt 43 2  2½ år Århus Amt 101 21 mdr.
Vejle Amt 80 Ca. 2 år Nordjyllands Amt 22 6  9 mdr.
 OASIS har oplyst, at man prioriterer velfærdstruede  

 børnefamilier og selvmordstruede højest på ventelisten, og at andre derfor  

 kan  

 risikere at vente længere end anført i tabellen ovenfor.
 RCT i København har oplyst, at man oprettede venteliste fra 1.  

 april 2005.
De øvrige amter har ikke særlige ventelister for rehabilitering  

 af traumatiserede flygtninge.
En række amter oplyser, at man ikke har  

 traumatiserede flygtninge på venteliste til amtets psykiatriske tilbud, samt  

 at  

 der ved henvisning ikke er ventetid.
 Spørgsmål 2:
Forventes lovforslaget at påvirke ventelistesituationen og i  

 givet fald hvordan? Svar:
Lovforslaget indebærer, at finansieringen af  

 behandlingstilbuddet i fremtiden ligger hos amterne, mens behandlingen  

 tidligere har været finansieret af statslige midler.
Der er således ikke tale  

 om en kapacitetsudvidelse.
 Spørgsmål S 970:
Vil ministeren tage initiativ til at nedbringe ventetiden i  

 forbindelse med behandling af traumer efter tortur? Svar:
Jeg finder det naturligvis utilfredsstillende, at der er  

 traumatiserede flygtninge, som venter i mange måneder på at modtage  

 behandling  

 for deres traumer.
Dette specielt i lyset af, at der ved økonomiaftalen for  

 2002 tilførtes den amtskommunale økonomi 40 mio. kr. med henblik på opbygning  

 af behandlingstilbud til traumatiserede flygtninge.
Jeg har i sommer indhentet oplysninger fra amterne om  

 anvendelsen af de afsatte 40 mio. kr.
Det fremgår heraf, at nogle amter har  

 etableret særlige tilbud, jf. besvarelse af S 3494. Det fremgår samtidigt, at  

 amterne tilbyder behandling til traumatiserede flygtninge i psykiatrien for  

 et  

 ikke nærmere specificeret beløb.
Jeg går naturligvis ud fra, at amterne og  

 Hovedstadens Sygehusfællesskab i den udstrækning man ikke vælger at tilbyde  

 behandling i et særligt behandlingstilbud, tilbyder behandlingen i det øvrige  

 sygehusvæsen  herunder i psykiatrien.
På samme måde går jeg ud fra, at  

 amterne  

 er opmærksomme på ventelisterne til de særlige behandlingstilbud og i den  

 forbindelse overvejer, hvordan man kan yde de henviste borgere en bedre  

 service, f.eks. herunder har fastlagt nærmere, hvor man modtager  

 traumatiserede  

 i behandling, som ikke benytter sig af det frie sygehusvalg.
I psykiatriaftalen for 2003-2006 var et af de prioriterede  

 områder netop en styrkelse af indsatsen for sindslidende med anden etnisk  

 baggrund end dansk.
Regeringen aftalte endvidere sammen med en række partier  

 i  

 Folketinget i november 2004 at anvende yderligere 200 mio. kr. over 4 år til  

 en  

 målrettet nedbringelse af ventetider til undersøgelse og behandling af  

 psykisk  

 syge børn og unge.
Disse midler kan også komme traumatiserede til gode.  

 Regeringen prioriterer desuden også i det seneste regeringsgrundlag indsatsen  

 for psykisk syge.
Regeringen vil således foreslå en ny psykiatriaftale fra  

 2007, når den flerårige psykiatriaftale udløber i 2006.
Jeg mener derfor, at regeringen har gjort meget for at give  

 amterne mulighed for at yde traumatiserede en god service.
Det er min  

 forventning, at det med dannelsen af regionerne i 2007 vil blive lettere at  

 sikre en ensartet og kvalitativ god service også for denne patientgruppe.
