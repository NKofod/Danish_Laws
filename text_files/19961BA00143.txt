Nr BSF 143 Forslag til folketingsbeslutning om forbedring af borgernes retsstilling  

 ved gennemførelse af anlægsarbejder, herunder vejanlæg og -ombygning Fremsat af Erik Jacobsen (V) Brian Mikkelsen (KF) Jan Køpke Christensen  

 (FP) Arne Melchior (CD) Ole Donner (DF) den 6. maj 1997 Folketinget opfordrer regeringen til at foretage en gennemgribende revision af reglerne om ekspropriation m.v., herunder at fremsætte de nødvendige lovforslag.
Revisionen af reglerne skal forbedre borgernes retsstilling af ejendomme og i højere grad sikre mod værdiforringelser i forbindelse med gennemførelse af offentlige anlægsarbejder, herunder vejanlæg og -ombygning.
Bemærkninger til forslaget Baggrunden for beslutningsforslaget er, at de senere års anlægsprojekter  

 som f.eks. Øresundsforbindelsen, diverse anlæg af veje samt ombygninger af  

 samme har afsløret, at den eksisterende lovgivning ikke i tilstrækkelig grad  

 sikrer borgernes resstilling, når et anlægsarbejde skal gennemføres.
Der har  

 været alt for mange sager, hvor de nuværende regler har medført urimelige  

 forhold for borgerne.
 Dette gælder især for ejerne af de ejendomme, der ikke eller kun delvis  

 bliver eksproprieret i forbindelse med gennemførelsen af arbejdet, og som  

 pga. »den nye beliggenhed« i forhold til anlægsarbejdet kommer til  

 at opleve store gener.
Det drejer sig f.eks. om ejendomme, der ligger klos op ad det gennemførte  

 projekt, f.eks. en motorvej.
Ud over de daglige støj- og trafikgener for  

 beboerne indebærer disse gener også stor værdiforringelse af ejendommen og  

 gør i mange tilfælde ejendommen nærmest usælgelig.
 Der også tilfælde, hvor anlæg eller ombygning af en vej medfører, at  

 adgangsvejen til en bestemt ejendom flyttes, hvilket både kan være til gene  

 for de nuværende beboere og kan indebære en stor værdiforringelse og  

 umuliggøre videresalg.
Ifølge vejlovens § 69, stk. 2, skal der ved ombygning af en vej skaffes  

 såkaldt »fornøden adgang«, hvis der sker ændringer i ejendommens  

 adgangsforhold.
Der gives erstatning, hvis der ikke kan skaffes den fornødne  

 adgang.
Nu er der ingen, der siger, at fornøden adgang er det samme som god  

 adgang, og det er netop problemet i mange tilfælde.
Der etableres ganske vist  

 adgang til ejendommen, men dette kan være så stor en omvej i forhold til  

 tidligere, at det forringer en ejendoms værdi væsentligt.
Hvor en ejendom før  

 har ligget bekvemt i forhold til sine omgivelser, ligger den nu ubekvemt.
Det kan hævdes, at disse forhold også kan være gældende ved  

 færdselssikkerhedsmæssige foranstaltninger som f.eks. etablering af gågader,  

 ensretning m.v.
Men spørgsmålet er, om disse trafiksikkerhedsmæssige  

 foranstaltninger, som jo typisk laves i byer, præsenterer så stort et  

 »omvejsproblem«, som etablering af »fornøden adgang« gør  

 ved f.eks. landejendomme.
Ikke desto mindre er det for forslagsstillerne ganske klart, at reglerne  

 alt for ofte får ganske urimelige følger, og at der savnes ensartethed og  

 konsekvens i reglerne.
Derfor må forslagsstillerne kraftigt opfordre  

 trafikministeren til at revidere disse regelsæt, således at borgerne sikres  

 de bedst mulige betingelser, når samfundet ønsker at gennemføre  

 anlægsarbejder.
Skriftlig fremsættelse Erik Jacobsen (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om forbedring af borgernes  

 retsstilling ved gennemførelse af anlægsarbejder, herunder vejanlæg og  

 -ombygning.
(Beslutningsforslag nr.
B 143).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
