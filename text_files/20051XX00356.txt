Skriftlig fremsættelse (29. marts 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om ændring af næringsloven (omførsel) (Lovforslag nr.
L 198).
Med  

 lovforslaget skaber regeringen mulighed for udvikling af nye  

 forretningskoncepter til gavn for både forbrugerne og de handlende.
De  

 gældende  

 regler i næringsloven om omførsel har været uændret i mange år og har ikke  

 fulgt med samfundsudviklingen.
Handelsmønstrene har ændret sig, og den  

 hidtidige butiksstruktur med mange nærbutikker både på land og i by er blevet  

 afløst af en udvikling i retning af flere store butikker og butikscentre samt  

 færre mindre nærbutikker.
Det er regeringens vurdering, at den  

 samfundsmæssige  

 udvikling har forstærket behovet for nye forretningskoncepter, som tilgodeser  

 forbrugernes forskelligartede behov.
Med det foreliggende lovforslag sker der en delvis  

 liberalisering.
Lovforslaget indebærer, at personer fremover kan omføre alle  

 dagligvarer, bortset fra tobak, alkohol, sodavand, chokolade- og sukkervarer  

 og  

 fyrværkeri, som undtages på grund af risiko for snyderi med skatter og  

 afgifter  

 samt af sundheds- og sikkerhedsmæssige årsager.
Med henblik på at sikre den fornødne kontrol bestemmer  

 lovforslaget, at de personer, som ønsker at sælge de nye dagligvarer ved  

 omførsel, skal indhente en omførselsgodkendelse.
Hvis personen omfører for  

 under 12,2 mio. kr. af de nye varer, fås omførselsgodkendelse automatisk ved,  

 at personen én gang årligt registrerer sig i et offentligt tilgængeligt  

 register hos Erhvervs- og Selskabsstyrelsen.
Hvis personen omfører for mellem  

 12,2 mio. kr.  28,2 mio. kr. af de nye varer, fås omførselsgodkendelsen  

 ved,  

 at personen på baggrund af en revisor- eller advokaterklæring om omsætningens  

 størrelse registreres i det offentligt tilgængelige register.
For at mindske risikoen for omgåelse af reglerne tillægger  

 lovforslaget skattemyndighederne en selvstændig kompetence til at kontrollere  

 overholdelsen af omførselsreglerne.
Herudover tillægges SKAT mulighed for  

 beslaglæggelse af ulovligt omførte varer.
Der sker samtidig en forhøjelse af  

 bødeniveauet, og derudover kan straffen under skærpende omstændigheder eller  

 i  

 gentagelsestilfælde stige til fængsel i indtil 4 måneder.
Lovforslaget vurderes på sigt at medføre positive  

 strukturelle virkninger for mindre handlende.
Lovforslaget forventes  

 endvidere  

 kun i beskedent omfang at medføre administrative byrder for de handlende, som  

 skal registreres i det offentlige register.
Forslaget indeholder ikke  

 miljømæssige,  

 økonomiske eller administrative konsekvenser for staten eller kommunerne.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg hermed anbefale forslaget  

 til Folketingets velvillige behandling.
