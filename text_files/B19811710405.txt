 I medfør af §§ 75, stk. 2 og stk. 3, 149, stk. 4 og stk. 10, og 153, stk.  

 2, i lov om luftfart, jf. lovbekendtgørelse nr. 381 af 10. juni 1969, som  

 ændret ved lov nr. 94 af 29. marts 1972, fastsætter luftfartsdirektoratet,  

 efter bemyndigelse fra ministeriet for offentlige arbejder, følgende  

 bestemmelser om landbrugsflyvning.
1. Definition 1.1 Ved landbrugsflyvning forstås i denne bestemmelse sprøjtning, pudring,  

 tilsåning og gødskning af skov- og landbrugsarealer fra luftfartøj.
2. Tilladelse til at udføre landbrugsflyvning 2.1 Landbrugsflyvning må kun udføres efter tilladelse fra  

 luftfartsdirektoratet.
 2.1.1 For at have tilladelse til at udføre landbrugsflyvning skal  

 luftfartsforetagendet være registreret som ejer af mindst et til formålet  

 egnet luftfartøj.
3. Materiel 3.1 Til landbrugsflyvning må kun anvendes dansk registreret luftfartøj,  

 der af luftfartsdirektoratet er godkendt hertil.
 3.2 Forinden et luftfartøj anvendes til landbrugsflyvning, skal der  

 foreligge gyldig sikkerhedsattest udstedt i henhold til BL 1-1.
4. Flyvepladser 4.1 Landbrugsflyvning kan udføres fra følgende flyvepladser:
 4.1.1 Ved anvendelse af de under b) nævnte landingspladser skal start,  

 landing og manøvrering i forbindelse hermed udføres på en sådan måde, at der  

 ikke opstår risiko for tredjemand eller tredjemands ejendom, herunder skal  

 der træffes sådanne foranstaltninger, at uvedkommende færdsel i  

 landingsområdet forhindres.
 4.1.2 Fartøjschefen skal overbevise sig om, at de i luftfartøjets  

 flyvehåndbog opgivne krav for start og landing kan opfyldes, samt at start og  

 landing i øvrigt kan foregå sikkerhedsmæssigt forsvarligt.
5. Operationshåndbog 5.1 Luftfartsforetagendet er ansvarlig for udarbejdelse og vedligeholdelse  

 af en operationshåndbog, som skal indeholde sådanne informationer og  

 instruktioner, som er nødvendige, for at det beskæftigede personel kan løse  

 de pålagte opgaver sikkerhedsmæssigt forsvarligt.
Operationshåndbogen skal  

 som minimum indeholde følgende afsnit:
 5.1.1 Operationshåndbogen skal være umiddelbart tilgængelig for alt  

 peronel samt være affattet på et sprog, som kan forstås af alle ansatte.
5.1.2 Operationshåndbogen samt alle rettelser hertil er gyldige ved  

 flyvechefens godkendelse heraf.
Et eksemplar af operationshåndbogen indsendes  

 til luftfartsdirektoratet til information.
 5.1.2.1 Luftfartsdirektoratet kan kræve ændringer og tilføjelser i  

 håndbogen af betydning for sikkerheden.
6. Personel 6.1 Luftfartsforetagendet skal udpege en flyvechef, som er ansvarlig for,  

 at den af foretagendet udførte landbrugsflyvning udføres sikkerhedsmæssigt  

 forsvarligt og i øvrigt i overensstemmelse med de i denne BL anførte  

 bestemmelser samt andre myndigheders bestemmelser for området.
 6.2 Flyvechefen skal være godkendt af luftfartsdirektoratet.
 6.3 En person skal for at kunne godkendes af luftfartsdirektoratet som  

 flyvechef opfylde følgende betingelser:
 6.3.1 Vedkommende skal have eller have haft landbrugsflyvningsbevis samt  

 have erhvervet en sådan erfaring inden for landbrugsflyvning, at vedkommende  

 har et gennemgribende kendskab til alle spørgsmål af sikkerhedsmæsig  

 betydning i forbindelse med udøvelse af landbrugsflyvevirksomhed.
 6.3.2 Vedkommende skal - efter en samlet bedømmelse af alle relevante  

 forhold - af luftfartsdirektoratet anses for egnet til at varetage hvervet i  

 det pågældende foretagende.
6.3.3 Godkendelsen bortfalder, såfremt luftfartsdirektoratet i medfør af  

 luftfartslovens § 79 tilbagekalder foretagendets tilladelse til  

 landbrugsflyvning.
Tilladelsen vil blive tilbagekaldt, såfremt flyvechefen  

 groft eller gentagne gange tilsidesætter sine pligter efter denne BL.
 6.3.4 Godkendelsen ophører ligeledes, når retten til at udøve virksomheden  

 som flyvechef frakendes den pågældende i medfør af straffelovens § 79.
6.4 Føreren af et luftfartøj, der anvendes til landbrugsflyvning, skal  

 være i besiddelse af gyldigt trafikflyvercertifikat og gyldigt  

 landbrugsflyvningsbevis, jf.
BL 6-46, subsidiært udenlandsk certifikat med  

 tilsvarende rettighed og med dansk validering, jf.
BL 6-69.
7. Planlægning af landbrugsflyvning 7.1 Forinden en landbrugsflyvning påbegyndes, påhviler det  

 luftfartsdirektoratet at forsyne fartøjschefen med kortmateriale i passende  

 målestoksforhold, hvorpå det eller de områder, der skal behandles, start- og  

 landingsplads samt eventuelle luftledninger og andre hindringer er angivet.
 7.2 Fartøjschefen har, forinden en landbrugsflyvning påbegyndes, pligt til  

 at inspicere såvel de områder, der skal behandles, som den påtænkte start og  

 landingsplads.
 7.3 Under hensyntagen til vind- og vejrforhold m.m. er fartøjschefen  

 ansvarlig for, at flyvningen tilrettelægges på en sikkerhedsmæssig forsvarlig  

 måde, herunder at der træffes sådanne forholdsregler, at omliggende arealer,  

 bebyggelse, personer, dyr og køretøjer i videst muligt omfang sikres mod  

 utilsigtet sprøjtning m.v.
8. Udførelse af landbrugsflyvning 8.1 Landbrugsflyvning skal udføres således, at der ikke på noget tidspunkt  

 opstår unødig risiko for prsoner eller ejendom på jorden eller vandet.
 8.2 Landbrugsflyvning skal foregå under overholdelse af de til enhver tid  

 gældende lufttrafikregler, for tiden ministeriet for offentlige arbejders  

 bekendtgørelse nr. 108 af 7. april 1967, som ændret ved bekendtgørelse nr.  

 175 af 24. maj 1968.
8.2.1 Den i lufttrafikreglerne angivne minimumsflyvehøjde må underskrides,  

 når det er nødvendigt for at udføre opgaven.
Fravigelse af de gældende regler  

 vedrørende flyvehøjde, for så vidt angår tæt bebyggede områder, herunder  

 sommerhusområder, beboede campingpladser og områder, hvor et større antal  

 mennesker er samlet i fri luft, må dog ikke finde sted.
 Overflyvning af offentlig vej og jernbane må ikke finde sted i lavere  

 højde end 15 meter.
 8.2.2 Luftledninger kan underflyves, når fartøjschefen på forhånd fra  

 jorden har konstateret eller på baggrund af andre oplysninger har vished for,  

 at dette kan ske uden risiko for kollision.
8.3 Landbrugsflyvning skal udføres, så omgivelserne forstyrres mindst  

 muligt.
Såfremt det konstateres, at flyvningen er til gene, skal der straks  

 træffes sådanne rimelige forholdsregler, som kan begrænse generne.
 8.4 Landbrugsflyvning skal udføres således, at utilsigtet sprøjtning m.v.  

 af omliggende arealer, bebyggelse, personer, dyr og køretøjer i videst muligt  

 omfang undgås.
 8.4.1 Såfremt det konstateres, at utilsigtet sprøjtning m.v. har fundet  

 sted, skal udbringningen straks afbrydes og må først genoptages, når der er  

 sikkerhed for, at gentagelse kan undgås.
 8.5 Under udførelse af landbrugsflyvning og enhver manøvre i forbindelse  

 hermed, herunder start og landing, må luftfartøjet på intet tidspunkt komme  

 bygninger eller græssende tamdyr nærmere end 25 meter, medmindre de  

 pågældende ejere har givet tilladelse hertil.
9. Særlige regler 9.1 Under landbrugsflyvning skal enhver ombordværende bære egnet  

 beskyttelseshjelm og være fastspændt med skulder- og lændesele.
9.2 Under landbrugsflyvning må ikke medføres passagerer.
Dette gælder dog  

 ikke personel under uddannelse til landbrugsflyvning, personel, der har til  

 opgave at afprøve eller kontrollere piloten, eller luftfartsdirektoratets  

 inspektører.
10. Dispensation 10.1 Luftfartsdirektoratet kan i særlige tilfælde dispensere fra de i  

 denne BL fastsatte bestemmelser.
11. Straf 11.1 Overtrædelse af denne BL straffes i medfør af luftfartslovens § 149,  

 stk. 4 og stk. 10, med bøde eller hæfte.
12. Ikrafttræden 12.1 Denne BL træder i kraft den 1. oktober 1981. Samtidig ophæves BL 5-2,  

 3. udgave, af 1. august 1966.
