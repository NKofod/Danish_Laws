BL 6-01 Bestemmelser om flyvebesætninger i civil luftfart, som ikke er omfattet af EU-FCL Udgave 2, 1. juli 2020 I medfør af § 32, stk. 2, § 34 og § 149, stk. 10, i lov om luftfart, jf. lovbekendtgørelse nr. 1149 af 13. oktober 2017, som er sat i kraft for Færøerne ved kongelig anordning, jf. anordningsbekendtgørelse nr. 1373 af 4. december 2013, senest ændret ved anordning nr. 996 af 25. august 2017, og som er sat i kraft for Grønland ved lov, jf. lovbekendtgørelse nr. 408 af 11. september 1985, senest ændret ved anordning nr. 1268 af 28. november 2017, fastsættes efter bemyndigelse i henhold til § 6, stk. 1, i bekendtgørelse nr. 1525 af 13. december 2019 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:
1. Referencedokumenter 1.1. Europa-Parlamentets og Rådets forordning (EU) nr. 2018/1139 af 4. juli 2018 om fælles regler for civilluftfart og oprettelse af Den Europæiske Unions Luftfartssikkerhedsagentur og om ændring af forordning (EF) nr. 2111/2005, (EF) nr. 1008/2008, (EU) nr. 996/2010, (EU) nr. 376/2014 og direktiv 2014/30/EU og 2014/53/EU og om ophævelse af (EF) nr. 552/2004 og (EF) nr. 216/2008 og Rådets forordning (EØF) nr. 3922/91 i det følgende benævnt EASA-rammeforordningen 1.2. Kommissionens forordning (EU) nr. 1178/2011 af 3. november 2011 om fastsættelse af tekniske krav og administrative procedurer for flyvebesætninger i civil luftfart i henhold til Europa-Parlamentets og Rådets forordning (EU) nr. 2018/1139 som ændret ved a.
Kommissionens forordning (EU) nr. 290/2012 af 30. marts 2012, b.
Kommissionens forordning (EU) nr. 70/2014, af 27. januar 2014, c.
Kommissionens forordning (EU) nr. 245/2014, af 13. marts 2014, d.
Kommissionens forordning (EU) nr. 2015/445 af 17. marts 2015, e.
Kommissionens forordning (EU) nr. 2016/539 af 6. april 2016, f.
Kommissionens forordning (EU) 2018/1065 af 27. juli 2018, g.
Kommissionens forordning (EU) 2018/1119 af 31. juli 2018, h.
Kommissionens gennemførelsesforordning (EU) 2018/1974 af 14. december 2018, i.
Kommissionens gennemførelsesforordning (EU) 2019/27 af 19. december 2018, j.
Kommissionens gennemførelsesforordning (EU) 2019/430 af 18. marts 2019, k.
Kommissionens gennemførelsesforordning (EU) 2019/1747 af 15. oktober 2019, l.
Kommissionens gennemførelsesforordning (EU) 2020/359 af 4. marts 2020, i det følgende benævnt EU-FCL 1.3. BL 5.50, bestemmelser om godkendelse af luftfartsforetagender til at udføre erhvervsmæssig lufttransport, som ikke er omfattet af EU-AIR-OPS, seneste udgave.
 1.4. BL 6-11, Bestemmelser om indførelse af JAR-FCL 4 (flyvemaskinistcertifikat, flyvemaskine), seneste udgave.
 1.5. EASA-rammeforordningen og EU-FCL, der er nævnt i pkt. 1.1 og 1.2, findes på den Europæiske Unions hjemmeside www.eur-lex.europa.eu.
1.6. BL 5-50 og BL 6-11, der er nævnt i pkt. 1.3 og 1.4, findes på Retsinformations hjemmeside www.retsinfo.dk og på Trafik-, Bygge og Boligstyrelsens hjemmeside www.tbst.dk 2. Anvendelsesområde 2.1. I denne BL bestemmes, at EU-FCL skal være gældende på Færøerne og i Grønland.
2.1.1. Endvidere gælder EU-FCL for dansk civilt registrerede luftfartøjer, der udfører militær-, told-, politi-, eftersøgnings-, rednings-, brandsluknings-, kystvagtsaktiviteter eller tjenester.
EU-FCL gælder endvidere for aktiviteter eller tjenester der ligner de i 1. pkt. nævnte, samt for dansk registrerede luftfartøjer,  der er  omfattet af bilag I til  EASA-  rammeforordningen (Bilag  I luftfartøjer) i det omfang, de ikke anvendes til erhvervsmæssig lufttransport.
2.2. Bestemmelserne i denne BL gælder for a. piloter og kabinebesætningsmedlemmer, der gør tjeneste på dansk registrerede luftfartøjer, der er hjemmehørende på Færøerne eller i Grønland, b. personer og organisationer, der uddanner piloter og kabinebesætningsmedlemmer, og som er hjemmehørende på Færøerne eller i Grønland, c. flyvesimulatortræningsanordninger og organisationer, der betjener og anvender disse anordninger, og som er hjemmehørende på Færøerne eller i Grønland, d. flyvelæger og flyvemedicinske centre, der udfører helbredsmæssige undersøgelser og godkendelser af piloter og kabinebesætningsmedlemmer, og som er hjemmehørende på Færøerne eller i Grønland, og e. personer, organisationer og flyvesimulatortræningsanordninger, som nævnt i pkt. a - d, for så vidt angår de luftfartøjer, der er omfattet af pkt. 2.1.1.
 3. Definitioner  Den kompetente myndighed:
 Hvor der i EU-FCL nævnes den kompetente myndighed, betyder det Trafik-, Bygge- og Boligstyrelsen.
 Definitioner af øvrige begreber og forkortelser, der anvendes i EU-FCL, findes i EU-FCL, artikel 2 og bilag I (DEL-FCL), subpart A, bilag IV (DEL-MED), subpart A og bilag VI (DEL-ARA), subpart GEN samt EASA-rammeforordningen, artikel 3.
4. Generelt 4.1. For piloter gælder bestemmelserne i EU-FCL artikel 1, nr. 1 og 3, jf. artikel 3 og bilag I (DEL-FCL) subpart A, B, C, D, E, F, G, H og I, samt bilag IV (DEL-MED), subpart A og B.
 4.1.1. For personer med ansvar for at udføre flyvetræning eller flyvesimulatortræning (instruktører) gælder ud over bestemmelserne i pkt. 4.1 tillige EU-FCL artikel 1, nr. 2, jf. artikel 3, og bilag I (DEL-FCL), subpart J.
 4.1.2. For personer med ansvar for at bedømme piloters færdigheder (eksaminatorer) gælder ud over bestemmelserne i pkt. 4.1 tillige EU-FCL, artikel 1, nr. 2, jf. artikel 3 og bilag I (DEL-FCL), subpart K.
 4.2. For kabinebesætningsmedlemmer gælder bestemmelserne i EU-FCL artikel 1, nr. 5 og 6, jf. artikel 11 og 11 a samt bilag IV (DEL-MED), subpart A og C samt bilag V (DEL-CC) og bilag VI (DEL-ARA).
 4.3. For flyvelæger gælder bestemmelserne i EU-FCL artikel 1, nr. 4, og bilag IV (DEL- MED), subpart A og D.
 4.4. For organisationer, der uddanner piloter, gælder bestemmelserne i EU-FCL artikel 1, nr. 7, jf. artikel 10 a samt bilag VI (DEL-ARA), bilag VII (DEL-ORA), bilag VIII (DEL-DTO) subpart GEN, subpart ATO og subpart DTO.
 4.5. For organisationer, der uddanner kabinebesætningsmedlemmer, gælder bestemmelserne i EU-FCL artikel 11 a, jf. bilag VI (DEL-ARA), subpart CC.
 4.6. For flyvesimulatortræningsanordninger og for organisationer, der betjener og anvender disse anordninger, gælder bestemmelserne i EU-FCL artikel 1, nr. 8, jf. artikel 10 b samt bilag VI (DEL-ARA) og bilag VII (DEL-ORA), subpart GEN og subpart FSTD.
 4.7. For flyvemedicinske centre gælder bestemmelserne i EU-FCL artikel 1, nr. 7, jf. artikel 10 c samt bilag VI (DEL-ARA) og bilag VII (DEL-ORA), subpart GEN og subpart AeMC.
 4.8. For flyvemaskinister gælder BL 6-11, Bestemmelser om indførelse af JAR-FCL 4 (flyvemaskinistcertifikat, flyvemaskine), da EU-FCL ikke gælder for flyvemaskinister.
5. Dispensation Trafik-, Bygge- og Boligstyrelsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser, herunder internationale regler på området.
6. Klageadgang Afgørelser truffet af Trafik-, Bygge- og Boligstyrelsen efter denne BL kan ikke indbringes for transportministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter.
7. Straffebestemmelse 7.1. Overtrædelse af bestemmelserne i afsnit 4 straffes med bøde, medmindre højere straf er forskyldt efter luftfartsloven.
 7.2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
8. Ikrafttræden 8.1. Denne BL træder i kraft den 1. juli 2020.
 8.2. BL 6-01, 1. udgave af 15. oktober 2016 ophæves.
