 I medfør af § 56, stk. 1, i lov nr. 93 af 29. marts 1957 om  

 sibsregistrering fastsættes herved følgende:
§ 1 De i skibsregistret optagne rederier, der benytter skorstensmærker eller  

 kontorflag, kan anmelde disse til optagelse i det ved skibsregistret førte  

 register over skorstensmærker og kontorflag.
Ved optagelsen i registret opnås  

 eneret til benyttelse af de anmeldte mærker og flag.
§ 2 I registret har hvert rederi sit blad, forsynet med registreringens nummer  

 samt løbenumre for hvert af rederiet anmeldt mærke eller flag.
I rubrikken  

 for hvert løbenummer afbildes og beskrives vedkommende mærke, eller flag.  

 Bladene samles i den ved registreringsnumrene angivne orden i bind, der  

 holdes aflåsede under tilsyn af chefen for skibsregistret.
Anmelder et rederi, at det ikke længere ønsker at have mærker eller flag  

 registreret, eller skal de registrerede mærker eller flag udslettes i medfør  

 af bestemmelserne i § 5, gøres der påtegning herom på rederiets blad, der  

 udtages af registret.
Bladene vedrørende udgåede mærker og flag samles efter  

 nummerorden i særlige, aflåsede bind.
 Udslettelse af mærke eller flag, der er registreret som et af flere  

 løbenumre, sker derved, at der gøres påtegning herom på bladet smtidig med,  

 at de under løbenummeret skete tilførsler overstreges.
§ 3 Anmeldelse om optagelse i registret skal ske på særlige af  

 handelsministeriet godkendte blanketter.
 Med anmeldelsen skal følge en på særlige blanketter i 10 eksemplarer  

 udført farvelagt afbildning af det anmeldte mærke eller flag samt en cliche  

 af hvert af de anmeldte mærker eller flag, udført i samme størrelse som de  

 nævnte afbildninger og egnet til avistrykning.
 Når en anmeldelse indgives, forsynes den med påtegning om dato og  

 klokkeslet for modtagelsen.
 Angående stedfunden registrering skal der snarest muligt af skibsregistret  

 indrykkes bekendtgørelse i Statstidende, ledsaget af afbildninger af de  

 registrerede mærker og flag.
 Endvidere skal der gives rederiet meddelelse om registreringen.
§ 4 Adskiller et anmeldt mærke eller flag sig ikke tydeligt fra tidligere  

 registrerede eller anmeldte mærker eller flag, eller fyldestgør anmeldelsen  

 ikke forskrifterne i § 3, skal registrering nægtes.
Om nægtelsen og grundene  

 til denne skal der snarest muligt gives underretning til anmelderen.
Hvis  

 anmelderen finder nægtelsen ubeføjet, kan han indbringe afgørelsen for  

 vedkommende landsret i overensstemmelse med bestemmelsen i § 53 i  

 skibsregistreringsloven af 29. marts 1957.
§ 5 Udslettes et rederi af skibsregistret, slettes samtidig de for rederiet  

 registrerede skorstensmærker og kontorflag.
Rederiet kan dog inden 1 måned efter udslettelsen overfor skibsregistret  

 anmelde, at det indtil videre ønsker at forbeholde sig retten til de  

 pågældende mærker eller flag.
Bliver rederiet ikke senest 3 år efter  

 udslettelsen påny registreret som ejer af dansk skib, udslettes de  

 registrerede mærker og flag.
§ 6 På begæring kan der meddeles udskrifter af registret over skorstensmærker  

 og kontorflag.
§ 7 Denne bekendtgørelse træder i kraft den 1. januar 1958. Samtidig er  

 bekendtgørelse nr. 409 af 27. september 1941 angående registrering af danske  

 rederiers sorstensmærker og kontorflag bortfaldet.
 Handelsministeriet, den 23. december  

 1957.
 Kjeld Philip.
/J.
Christiansen.
