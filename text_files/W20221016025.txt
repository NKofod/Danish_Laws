Arbejdsmiljøklagenævnet ophævede påbud til virksomheden om straks at anmelde det konkrete arbejde i Registret for Udenlandske Tjenesteydere (RUT). (Arbejdets udførelse - registrering RUT - handelsflåde) Resume Arbejdsmiljøklagenævnet vurderede, at lov om udstationering af lønmodtagere ikke finder anvendelse i forhold til det konkrete arbejde, der blev udført fra arbejdsstedet [navn udeladt].
 Nævnet vurderede, at skibet [navn udeladt] er et handelsskib og dermed en del af handelsflåden, og at de ansatte ombord er besætning.
Det følger lov om udstationering af lønmodtagere, at reglerne om anmeldelse til RUT registeret finder anvendelse i situationer, hvor virksomheder i forbindelse med levering af tjenesteydelser udstationerer lønmodtagere til Danmark.
Loven finder ikke anvendelse på virksomheder inden for handelsflåden, for så vidt angår besætningen.
Der er efter nævnets opfattelse ikke holdepunkter for en indskrænkende fortolkning af lovens begreb handelsflåde til kun at omhandle skibe, der transporterer gods og/eller passagerer mellem en medlemsstats havn eller offshoreanlæg og en anden medlemsstats havn eller offshoreanlæg.
 Afgørelsen blev truffet af et flertal på seks ud af nævnets 11 stemmeberettigede medlemmer.
 Afgørelsen er skrevet til [adressat udeladt] Afgørelsen er sendt til [partsrepræsentant udeladt], som repræsenterer [adressat udeladt] i sagen.
Afgørelse I har klaget over Arbejdstilsynets afgørelse af den 10. september 2021 om registrering i Registeret for Udenlandske Tjenesteydere.
 Arbejdsmiljøklagenævnet har nu afgjort sagen på møde den 30. august 2022.
 Resultatet er:
  Arbejdstilsynets afgørelse af 10. september 2021 med påbud til jer om at anmelde det konkrete arbejde, der blev udført fra arbejdsstedet [adresse udeladt], i Registret for Udenlandske Tjenesteydere (RUT), er ugyldig.
 Det betyder, at nævnet ophæver Arbejdstilsynets afgørelse.
 På de næste sider kan I læse mere om afgørelsen.
Begrundelse for afgørelsen Sådan vurderer vi sagen Arbejdsmiljøklagenævnet vurderer, at lov om udstationering af lønmodtagere ikke finder anvendelse i forhold til det konkrete arbejde, der blev udført fra arbejdsstedet [navn udeladt].
 Nævnet vurderer, at skibet [navn udeladt] er et handelsskib og dermed en del af handelsflåden, og at de ansatte ombord er besætning.
Hvad er afgørende for resultatet Det følger lov om udstationering af lønmodtagere, at reglerne om anmeldelse til RUT registeret finder anvendelse i situationer, hvor virksomheder i forbindelse med levering af tjenesteydelser udstationerer lønmodtagere til Danmark.
Loven finder ikke anvendelse på virksomheder inden for handelsflåden, for så vidt angår besætningen.
 Der er efter nævnets opfattelse ikke holdepunkter for en indskrænkende fortolkning af lovens begreb handelsflåde til kun at omhandle skibe, der transporterer gods og/eller passagerer mellem en medlemsstats havn eller offshoreanlæg og en anden medlemsstats havn eller offshoreanlæg.
I forhold til begrebet handelsflåde støtter bl.a. lov om skibes besætning, søloven og lov om Dansk Internationalt Skibsregister m.fl., en bred fortolkning af begrebet handelsflåde.
Det fremgår af disse love, at de omfatter handelsskibe, der er defineret som civile skibe med undtagelse af fiskefartøjer og fritidsfartøjer.
 Endelig tillægger nævnet det betydning, at handelsflåde efter en sproglig forståelse blot er en flertalsbetegnelse for handelsskibe.
 Det fremgår af Søfartsstyrelsens hjemmeside, at Arbejdstilsynet og Søfartsstyrelsen har aftalt, at pramme, hvor der pågår lastning og losning, skibe, der er fortøjet til land på en permanentlignende basis, og det arbejde, der pågår om bord, anses som værende en forlængelse af arbejde, der pågår på land er omfattet af Arbejdstilsynets regler om arbejdsmiljø.
 Det fremgår også af hjemmesiden, at pramme, der ikke er fastfortøjet til land (herunder også i umiddelbar nærhed af land), pramme, der fastfortøjet til bundfast enhed, som ikke er at betragte som værende en fast del af land (endnu ikke færdig etableret), og pramme, der er fastfortøjet til land, hvor der ombord pågår arbejde, som ikke umiddelbart kan betragtes som en forlængelse af det arbejde, der pågår på land, er omfattet af Søfartsstyrelsens regler om arbejdsmiljø.
Nævnet lægger vægt på, at de to ansatte, som Arbejdstilsynet talte med under tilsynsbesøget, er henholdsvis Master og Deckhand ombord på [navn udeladt] og er en del af besætningen ombord [navn udeladt].
De er hyret af jer som reder til at udføre arbejde, der er knyttet til skibet.
En del af skibets funktionsområde er at tage vandprøver og foretage afsøgning af havbunden til brug for byggearbejde på byggeprojekt Femern Belt.
De ansatte må derfor betragtes som en del af besætningen på [navn udeladt].
Nævnet lægger endelig vægt på, at arbejdet blev udført fra [navn udeladt] ca. 2 kilometer fra kysten, og at skibet er søgående.
Skibet sejler under britisk flag og opererer både i dansk og tysk farvand.
Arbejdsstedet for besætningen på [navn udeladt] er dermed ombord på skibet [navn udeladt], og ikke [adresse udeladt].
 På denne baggrund skulle det konkrete arbejde på [navn udeladt]  efter nævnets opfattelse  ikke anmeldes til Registret for Udenlandske Tjenesteydere (RUT).
 Nævnet er opmærksom på mailkorrespondancen mellem Arbejdstilsynet og sekretariatet for EU-Kommissionens ekspertudvalg for udstationering af arbejdstagere (Ekspertudvalget). Det fremgår af mailen, at begrebet handelsflåde i udstationeringsdirektivets artikel 1(2) skal forstås som international maritim transport (søtransport), som beskrevet i Rådets forordning (EØF) om anvendelse af princippet om fri udveksling af tjenesteydelser på søtransportområdet artikel 1(4) litra a., hvorefter søtransport er skibe, der transporterer gods og/eller passagerer mellem en medlemsstats havn eller offshoreanlæg og en anden medlemsstats havn eller offshoreanlæg.
Det kan ikke føre til en anden vurdering.
Nævnet henviser til vores begrundelse oven for.
Derudover finder nævnet, at mailkorrespondancen mellem Arbejdstilsynet og sekretariatet for Ekspertudvalget ikke kan tillægges en sådan retskildemæssig værdi, at det har afgørende betydning i forhold til fortolkning af begrebet handelsflåde i udstationeringsdirektivets artikel 1(2).
Om reglerne Det følger af lov om udstationering af lønmodtagere, at en udenlandsk virksomhed, der udstationerer lønmodtagere til Danmark i forbindelse med levering af tjenesteydelser, skal anmelde denne i Registret for Udenlandske Tjenesteydere (RUT).
 Det følger endvidere af loven, at reglerne om anmeldelse til RUT registeret finder anvendelse i situationer, hvor virksomheder i forbindelse med levering af tjenesteydelser udstationerer lønmodtagere til Danmark.
 Loven finder ikke anvendelse på virksomheder inden for handelsflåden, for så vidt angår besætningen.
 Det følger desuden af loven, at har en virksomhed undladt at foretage anmeldelse til RUT, kan Arbejdstilsynet påbyde virksomheden, at anmeldelse sker straks.
Mødebehandling Sagen er behandlet på møde.
På mødet stemmer deltagerne om resultatet.
 Afgørelsen er truffet af et flertal på seks ud af nævnets 11 stemmeberettigede medlemmer.
Et mindretal på fem af nævnets medlemmer finder, at sagen ikke er tilstrækkelig oplyst i forhold til en afgrænsning af begrebet handelsflåden i § 1, stk. 6, i lov om udstationering af lønmodtagere m.v.
Sagen bør derfor hjemvises til Arbejdstilsynet.
Oplysninger i sagen Nævnet har afgjort sagen ud fra de akter, som nævnet har modtaget fra Arbejdstilsynet, breve fra [partsrepræsentant udeladt] af 24. januar, 11. februar, 3. marts og 5. april 2022, og breve fra Arbejdstilsynet af 7. marts og 15. marts 2022.
Regler Her er de regler, nævnet har afgjort sagen efter.
Love og bekendtgørelser Om Arbejdstilsynets ret til at træffe afgørelse  § 7f, i dagældende lovbekendtgørelse nr. 1144 af 14. september 2018 om udstationering af lønmodtagere mm. med senere ændringer Om anmeldelse i Registret for Udenlandske Tjenesteydere (RUT)  § 7a, i dagældende lovbekendtgørelse nr. 1144 af 14. september 2018 om udstationering af lønmodtagere mm. med senere ændringer Om lovens område  § 1, stk. 1 og 6, i dagældende lovbekendtgørelse nr. 1144 af 14. september 2018 om udstationering af lønmodtagere mm. med senere ændringer.
 Denne lovbekendtgørelse er efterfølgende afløst af lovbekendtgørelse nr. 2566 af 13. december 2021, hvor lovens § 1, stk. 6, er § 1, stk. 5.
Der er uddrag af reglerne til sidst i afgørelsen.
I kan finde reglernes fulde ordlyd på www.retsinformation.dk Kopi er sendt til:
Arbejdstilsynet, j.nr. 20210069458 [adressat udeladt] Lovuddrag Dagældende lovbekendtgørelse nr. 1144 af 14. september 2018 om udstationering af lønmodtagere mm. med senere ændringer Kapitel 1 Lovens område § 1. §§ 2-6 b, § 7 a, stk. 1 og 4-7, og §§ 7 b-7 e finder anvendelse i situationer, hvor virksomheder i forbindelse med levering af tjenesteydelser udstationerer lønmodtagere til Danmark.
 . .
 Stk. 6. Loven finder ikke anvendelse på virksomheder inden for handelsflåden, for så vidt angår besætningen.
Kapitel 3 a Registret for Udenlandske Tjenesteydere (RUT) § 7 a.
En udenlandsk virksomhed, der udstationerer lønmodtagere til Danmark i forbindelse med levering af tjenesteydelser, skal anmelde følgende oplysninger til Erhvervsstyrelsen:
 1) Virksomhedens navn, forretningsadresse og kontaktoplysninger.
 2) Dato for påbegyndelse og afslutning af tjenesteydelsen.
 3) Sted for levering af tjenesteydelsen.
4) Kontaktperson for virksomheden.
Kontaktpersonen skal udpeges af virksomheden blandt de personer, der arbejder i Danmark i forbindelse med levering af tjenesteydelsen.
 5) Virksomhedens branchekode.
 6) Identiteten af lønmodtagere, som virksomheden udstationerer, og udstationeringsperiodens varighed.
 7) Oplysninger om eventuel momsregistrering i hjemlandet.
 8) Oplysninger om socialsikringsforhold for de lønmodtagere, der er anmeldt oplysninger om efter nr. 6.
 9) Oplysninger om dansk hvervgiver i forbindelse med tjenesteydelsen, hvis hvervgiveren ikke er en privatperson.
 Stk. 2. En udenlandsk virksomhed, der ved udførelse af arbejde i Danmark leverer tjenesteydelser, uden at betingelserne for udstationering er opfyldt, jf. § 4, skal anmelde følgende oplysninger til Erhvervsstyrelsen:
 1) Virksomhedens navn, forretningsadresse og kontaktoplysninger.
 2) Dato for påbegyndelse og afslutning af tjenesteydelsen.
 3) Sted for levering af tjenesteydelsen.
4) Kontaktperson for virksomheden.
Kontaktpersonen skal udpeges af virksomheden blandt de personer, der arbejder i Danmark i forbindelse med levering af tjenesteydelsen.
 5) Virksomhedens branchekode.
 6) Identiteten af de lønmodtagere, der udfører den pågældende tjenesteydelse, og varigheden af beskæftigelsen.
 7) Oplysninger om eventuel momsregistrering i hjemlandet.
 8) Oplysninger om socialsikringsforhold i hjemlandet for de lønmodtagere, der er anmeldt oplysninger om efter nr. 6.
 9) Oplysninger om dansk hvervgiver i forbindelsen med tjenesteydelsen, hvis hvervgiveren ikke er en privatperson.
 Stk.3. Anmeldelse efter stk. 1-2 og regler fastsat i medfør af stk. 6 skal ske efter lov om fremgangsmåden ved anmeldelse m.v. af visse oplysninger hos Erhvervsstyrelsen.
Stk.4. Oplysninger, der er anmeldt efter stk. 1-2 og regler fastsat i medfør af stk. 6, kan alene anvendes til 1) danske myndigheders kontrol af, om virksomheder overholder lovgivningen i forbindelse med arbejde i Danmark, 2) danske myndigheders kontrol af overholdelse af betingelserne for at udstationere til Danmark, 3) sagsbehandling i Arbejdsmarkedets Fond for Udstationerede og 4) statistik om udenlandske virksomheder og udstationerede lønmodtagere.
 Stk. 5. Oplysningerne efter stk. 1-2 og regler fastsat i medfør af stk. 6skal anmeldes, senest samtidig med at leveringen af tjenesteydelsen i Danmark påbegyndes. Ændringer vedrørende oplysningerne skal anmeldes senest førstkommende hverdag efter ændringen.
 Stk. 5. Oplysningerne efter stk. 1 og 2 og regler fastsat i medfør af stk. 6 skal anmeldes, senest samtidig med at leveringen af tjenesteydelsen i Danmark påbegyndes. Ændringer vedrørende oplysningerne skal anmeldes senest førstkommende hverdag efter ændringen.
Stk. 6. Beskæftigelsesministeren kan fastsætte regler om, at udenlandske selvstændigt erhvervsdrivende uden ansatte, der leverer tjenesteydelser i nærmere bestemte risikobrancher, skal anmelde oplysninger til Erhvervsstyrelsen.
Beskæftigelsesministeren fastsætter i den forbindelse regler om, hvilke oplysninger der skal anmeldes, om fristen for anmeldelse og ændring af oplysninger og om adgang til de anmeldte oplysninger.
§ 7 e.
Tilsynet med overholdelsen af anmeldelsespligten efter § 7 a varetages af Arbejdstilsynet.
§ 7 f.
Har en virksomhed undladt at foretage anmeldelse efter § 7 a, kan Arbejdstilsynet påbyde virksomheden, at anmeldelse sker straks.
