Lov  

 om ændring af færdselsloven og pasloven (Kommunernes varetagelse af visse opgaver på kørekort- og  

 pasområdet  

  

 som led i kommunalreformen) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I færdselsloven, jf. lovbekendtgørelse nr. 712 af 2.  

 august 2001, som ændret ved lov nr. 217 af 22. april 2002, § 3 i lov nr.  

 380 af 6. juni 2002, § 1 i lov nr. 1049 af 17. december 2002, lov nr.  

 432  

 af 10. juni 2003, lov nr. 267 af 21. april 2004, § 16 i lov nr. 473 af  

 9.  

 juni 2004 og § 1 i lov nr. 363 af 24. maj 2005 og § 104 i lov nr.  

 428, § 12 i lov nr. 430 og § 10 i lov nr. 431, alle af 6. juni  

 2005,  

 foretages følgende ændringer:
 1. Efter  

 § 56 indsættes:
 »§ 56 a.  

  

 Justitsministeren  

 kan henlægge opgaver i forbindelse med ansøgning om kørekort til  

 kommunalbestyrelserne.
Stk. 2.  

  

 Justitsministeren kan fastsætte nærmere bestemmelser om omfanget af de  

 opgaver,  

 som i medfør af stk. 1 kan henlægges til kommunalbestyrelserne.« 2.  

  

 Efter  

 § 134 b indsættes:
»§ 134 c.  

  

 Justitsministeren  

 kan  

 fastsætte  

 regler om adgangen til at påklage afgørelser, der er truffet af  

 kommunalbestyrelsen i henhold til bemyndigelse efter § 56 a, herunder at  

 afgørelserne ikke skal kunne indbringes for ministeren.« § 2 I lov om pas til danske statsborgere m.v., jf.  

 lovbekendtgørelse nr. 586 af 1. september 1986, som ændret ved § 6 i lov  

 nr. 386 af 20. maj 1992, § 6 i lov nr. 288 af 12. maj 1999, § 2 i  

 lov  

 nr. 1103 af 29. december 1999, § 12 i lov nr. 433 af 31. maj 2000 og  

 § 2 i lov nr. 387 af 28. maj 2003, foretages følgende ændring:
 1.  

  

 I  

  

 § 1  

  

 indsættes som  

  

 stk. 3-5:
 »Stk. 3.  

  

 Justitsministeren  

 kan henlægge opgaver i forbindelse med ansøgning om pas til  

 kommunalbestyrelserne.
 Stk. 4.  

  

 Justitsministeren kan fastsætte nærmere bestemmelser om omfanget af de  

 opgaver,  

 som i medfør af stk. 3 kan henlægges til kommunalbestyrelserne.
Stk. 5.  

  

 Justitsministeren kan fastsætte regler om adgangen til at påklage afgørelser,  

 der er truffet af kommunalbestyrelsen i henhold til bemyndigelse efter  

 stk. 3, samt afgørelser, der er truffet af politiet i henhold til  

 § 2, stk. 1, og regler udstedt i medfør af § 1, stk. 2,  

 herunder at afgørelserne ikke skal kunne indbringes for ministeren.« § 3 Loven træder i kraft den 1. januar 2007.
Givet på Amalienborg, den 24. juni  

 2005 Under Vor Kongelige Hånd og Segl MARGRETHE R.
