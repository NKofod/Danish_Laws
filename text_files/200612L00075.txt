Fremsat den 15. november 2006 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om arbejdsgiverens pligt til at underrette lønmodtageren om  

 vilkårene for ansættelsesforholdet (Ændring af godtgørelsesniveauet) § 1 I lov om arbejdsgiverens pligt til at underrette  

 lønmodtageren om vilkårene for ansættelsesforholdet, jf. lovbekendtgørelse  

 nr. 692  

 af 20. august 2002, foretages følgende ændringer:
 1.  


  

 § 6  

  

 affattes således:
»Hvis arbejdsgiveren ikke har overholdt sin oplysningspligt, kan  

 lønmodtageren tilkendes en godtgørelse ved domstolene.
Godtgørelsen, der for  

 den enkelte ikke kan overstige 13 ugers løn, fastsættes under hensyntagen til  

 sagens omstændigheder, herunder om manglen har haft konkret betydning for  

 lønmodtageren.
Godtgørelsen kan, hvis der foreligger skærpende  

 omstændigheder,  

 forhøjes op til 20 ugers løn.
Stk. 2.  

  

 Godtgørelsen kan dog højst udgøre 1.000 kr., hvis manglen er undskyldelig og  

 i  

 øvrigt ikke har haft konkret betydning for ansættelsesforholdet.« § 2 Loven træder i kraft den 1. januar 2007 og har virkning  

 på krav på godtgørelse, der rejses efter lovens ikrafttrædelse.
Bemærkninger til lovforslaget Almindelige bemærkninger 1. Indledning Lovforslaget har til formål at justere godtgørelsesniveauet  

 i sager om mangelfulde ansættelsesbeviser.
Justeringen er nødvendig for at  

 skabe en bedre balance i godtgørelsesudmålingen dels under henvisning til, at  

 godtgørelserne er skattefri, dels for at sikre, at der i sager om udmåling af  

 godtgørelse efter ansættelsesbevisloven i langt højere grad, end tilfældet er  

 i  

 dag, tages hensyn til den konkrete mangels betydning.
Det foreslås, at  

 godtgørelsesreglen udformes således, at der tages højde for de  

 forskelligartede  

 situationer, som et manglende eller mangelfuldt ansættelsesbevis kan indebære  

 for lønmodtageren.
Som udgangspunkt foreslås en godtgørelsesramme på 13 uger,  

 som dog kan forhøjes op til 20 uger, hvis der foreligger skærpende  

 omstændigheder.  

 Det foreslås endvidere, at godtgørelsen højst kan udgøre 1.000 kr., hvis  

 ansættelsesbeviset  

 er mangelfuldt, og manglen ikke har haft konkret betydning for lønmodtageren,  

 og der i øvrigt foreligger undskyldelige omstændigheder.
 Forslaget vil endelig indebære, at spørgsmålet om  

 godtgørelse i lighed med de øvrige ansættelsesretlige love er reguleret i  

 loven, og ikke i en administrativ forskrift.
2. Baggrund 2.1. Højesterets dom af 16. maj 2006 Højesteret tilsidesatte i sin dom af 16. maj 2006 (sag  

 390/2004) den administrativt fastsatte bestemmelse, hvis formål var at  

 nedsætte  

 godtgørelsesniveauet efter ansættelsesbevisloven (§ 5 i  

 Beskæftigelsesministeriets  

 bekendtgørelser nr. 941 af 16. september 2004). Højesteret henviste til, at  

 det  

 af bemærkninger til § 6 i ansættelsesbevisloven fremgik, at  

 godtgørelsesniveauet  

 burde fastsættes under hensyntagen til, hvad der for sammenlignelige tilfælde  

 ville blive resultatet i det fagretlige system.
Samtidig var det anført, at  

 lovens sanktionssystem så vidt muligt skulle være neutralt i forhold til det  

 fagretlige system (Folketingstidende 1992-93, Tillæg A, sp. 6330).
Højesteret lagde herefter til grund, at tilsidesættelse af  

 oplysningspligten i det fagretlige system var blevet sanktioneret i  

 overensstemmelse med de principper for godtgørelsens udmåling, der var blevet  

 fastsat ved Højesterets dom fra 1997 (gengivet i UfR 1997, s. 1702 H). Da  

 formålet med den administrativt fastsatte bestemmelse var at nedsætte  

 godtgørelsesniveauet, blev denne udformet uden hensyntagen til, at der efter  

 lovens forarbejder så vidt muligt skulle være overensstemmelse mellem  

 sanktionering efter loven og i det fagretlige system.
Højesteret fandt på  

 denne  

 baggrund, at der ikke i lovens § 6 var hjemmel til at nedsætte  

 godtgørelsesniveauet, som det var sket.
Dommen fastslår således, at spørgsmålet om godtgørelse for  

 mangelfuldt ansættelsesbevis herefter skulle afgøres efter det oprindelige  

 retsgrundlag.
Som konsekvens er Beskæftigelsesministeriets bekendtgørelse  

 erstattet med en ny bekendtgørelse (bekendtgørelse nr. 465 af 22. maj 2006),  

 hvor bestemmelsen om godtgørelsesniveau er tilbageført til ordlyden før  

 ændringen  

 i 2004.
2.2. Godtgørelsesniveauet efter det  

 dagældende retsgrundlag I den tidligere omtalte dom fra Højesteret fra 1997  

 (U1997.1702) udtalte Højesteret sig bl.a. om udmålingen af godtgørelser efter  

 ansættelsesbevisloven.
Godtgørelsesniveauet for overtrædelse af loven var  

 fastlagt i den nu ophævede bekendtgørelse nr. 417 af 23. juni 1993, hvor det  

 af  

 bekendtgørelsens § 5, fremgik, at godtgørelsen ikke kunne overstige 26  

 ugers løn.
Det dagældende godtgørelsesniveau svarer i øvrigt til det niveau,  

 som er fastlagt i Beskæftigelsesministeriets gældende bekendtgørelse nr. 465  

 af  

 22. maj 2006. Retten udtalte følgende:
»Arbejdsgiverens undladelse  

 af at overholde oplysningspligten vil   generelt være egnet til at skabe  

 tvivl  

 og usikkerhed i ansættelsesforholdet til skade for den ansatte, og der bør  

 derfor i tilfælde, hvor undladelsen ikke kan forfølges i det fagretlige  

 system,  

 pålægges arbejdsgiveren at betale godtgørelse til lønmodtageren.
Godtgørelsen  

 vil i sådanne tilfælde normalt ikke have karakter af kompensation for  

 indkomsttab, og størrelsen af godtgørelsen bør derfor i almindelighed  

 fastsættes under hensyntagen til den pågældendes løn.
Godtgørelsesniveauet i  

 henhold til anden lovgivning mv. i tilfælde af urimelige eller ulovlige  

 opsigelser af lønmodtagere må endvidere tillægges betydning for fastlæggelsen  

 af godtgørelsernes størrelse på dette område.
På denne baggrund bør  

 godtgørelsen i tilfælde, hvor undladelsen af at opfylde oplysningspligten  

 ikke  

 har haft betydning for lønmodtageren, som udgangspunkt fastsættes til 5.000  

 kr.  

 I tilfælde, hvor der er opstået tvist om retsforholdet eller konkret risiko  

 herfor, som opfyldelse af oplysningspligten kunne have afværget, bør  

 godtgørelsesniveauet som udgangspunkt fastsættes til 10.000 kr.
Foreligger  

 der  

 skærpende omstændigheder, såsom arbejdsgiverens bevidste forsøg på at omgå  

 lønmodtagerens rettigheder, kan godtgørelsen fastsættes til et højere beløb.« Den praksis, der har udviklet sig siden Højesterets  

 afgørelse i 1997, har medført en praksis, hvor godtgørelserne sjældent  

 fraviger  

 beløbene på henholdsvis 5.000 kr. eller 10.000 kr.
2.3. Behovet for at ændre  

 godtgørelsesniveauet I de senere år  

 synes der at have været et stigende antal sager om udmåling af godtgørelse  

 efter ansættelsesbevisloven.  

 Ikke  

 mindst d  

 en meget detaljerede regulering af arbejdsgiverens  

 oplysningspligt synes at have bevirket, at en række sager vedrører  

 godtgørelser  

 for formelle og undskyldelige mangler i ansættelsesbeviset.
Manglerne er  

 reelle  

 nok, idet der ikke er tvivl om, at ansættelsesbeviset ikke lever op til  

 lovens  

 krav, men det synes rimeligt, at sanktionens størrelse i sådanne tilfælde  

 afspejler, hvorvidt manglen overhovedet har haft nogen betydning for  

 lønmodtageren.
Den praksis, der har udviklet sig på baggrund af Højesterets  

 dom  

 i 1997 tager efter regeringens vurdering ikke i tilstrækkelig grad højde  

 herfor.
Behovet for at ændre godtgørelsesniveauet for overtrædelser  

 af ansættelsesbevisloven er også begrundet i et balancehensyn i forhold til  

 arbejdsgivere, som er forpligtet efter loven, men som ikke har mulighed for  

 at  

 reparere for mangler i ansættelsesbeviset, som påtales af lønmodtageren.
I  

 modsætning hertil har arbejdsgivere, som er omfattet af en kollektiv  

 overenskomst, som indeholder bestemmelser om ansættelsesbeviser, mulighed for  

 inden for en frist af 15 dage at rette op på mangler, som påtales af  

 lønmodtageren (den såkaldte nach-frist-regel), og kan dermed lettere undgå at  

 overtræde oplysningspligten.
Endelig er der også grund til at vurdere godtgørelsesniveauet  

 i sammenhæng med reglerne om den særlige skattefrihed, som finder anvendelse  

 for godtgørelser efter ansættelsesbevisloven.
Godtgørelser i medfør af andre  

 love er i modsætning til godtgørelser efter ansættelsesbevisloven som  

 hovedregel skattepligtige.
Denne favorable særstilling grundet  

 skattefritagelsen vurderes også at have medvirket til det stigende antal  

 sager,  

 herunder sager, hvor manglen er af formel karakter.
 Som det fremgår af ovenstående finder regeringen fortsat,  

 at der er vægtige grunde, der taler for en justering af godtgørelsen.  

 Regeringen foreslår derfor, at godtgørelsesniveauet reguleres ved lov.  

 Spørgsmålet om godtgørelse er også reguleret ved lov i de øvrige  

 ansættelsesretlige  

 love.
3. Lovforslagets indhold og anvendelse Lovforslaget har til formål at justere godtgørelsen som  

 udmåles for manglende overholdelse af ansættelsesbevisloven.  

 Godtgørelsesrammen  

 forslås derfor nedsat fra 26 uger til 13 uger.
Med ændringen sker der dermed  

 en  

 generel nedsættelse af godtgørelsesniveauet, i forhold til det niveau, som  

 var  

 fastlagt på baggrund af Højesterets afgørelse fra 1997, jf.
U 1997.1702. Der  

 foreslås endvidere indført en bagatelgrænse, hvor manglende overholdelse af  

 lovens pligter efter omstændighederne kan udløse en godtgørelse på mellem 0  

 til  

 1000 kr.
Endelig sikres der adgang til at udmåle godtgørelser, der  

 beløbsmæssigt  

 kan overstige niveauet fra 1997. En forudsætning herfor er dog, at der  

 foreligger skærpende omstændigheder.
Som en del af justeringen foreslås det  

 endvidere, at der ved udmålingen af godtgørelse, i højere grad end tilfældet  

 er  

 i dag, skal lægges vægt på sagens omstændigheder, herunder om manglen har  

 givet  

 anledning til usikkerhed om ansættelsesforholdet eller konkret risiko herfor.  

 Ved fastlæggelsen af godtgørelsens størrelse skal det i vurderingen indgå, om  

 manglen er undskyldelig, væsentlig eller uvæsentlig og om der eventuelt  

 foreligger skærpende omstændigheder, som bevirker, at den forhøjede  

 godtgørelsesramme på 20 uger skal tages i brug.
Med forslaget gives der  

 hermed  

 mulighed for at udmåle godtgørelser med en større spændvidde, end hvad  

 retspraksis i dag tilsiger, og dermed også lade overtrædelsens grovhed  

 afspejle  

 sig i godtgørelsesudmålingen i højere grad, end hvad tilfældet er i dag.  

 Endelig tages der med nedsættelsen højde for, at godtgørelserne er skattefri,  

 og derved har en større reel værdi end godtgørelser, der er skattepligtige.
Det fremgår af ansættelsesbevislovens § 1,  

 stk. 3, at loven ikke finder anvendelse i det omfang, der ved kollektiv  

 overenskomst er indført tilsvarende regler, som svarer til det direktiv, som  

 ligger til grund for loven, jf.
Rådets direktiv 1991/533/EØF om  

 arbejdsgiverens  

 pligt til at underrette arbejdstageren om vilkårene for arbejdskontrakten  

 eller  

 ansættelsesforholdet, jf.
EF-Tidende nr.
L 288 af 18/10/1991 s. 32-35.  

 Lovforslaget  

 og nedsættelsen af godtgørelsesniveauet finder derfor anvendelse i forhold  

 til  

 den del af arbejdsmarkedet, som ikke har implementeret direktivet ved  

 kollektiv  

 overenskomst.
Afhængig af hvordan direktivet er implementeret ved kollektiv  

 overenskomst, herunder hvordan en overtrædelse er sanktioneret, vil  

 lovforslaget imidlertid kunne få afsmittende virkning på den del af  

 arbejdsmarkedet, som har implementeret direktivet ved kollektiv overenskomst.
Økonomiske og administrative konsekvenser for  

 det offentlige Lovforslaget skønnes ikke at medføre økonomiske og  

 administrative konsekvenser for stat, regioner og kommuner.
 Økonomiske og administrative konsekvenser for  

 erhvervslivet m.v.
 Lovforslaget skønnes ikke at have økonomiske eller  

 administrative konsekvenser for erhvervslivet.
Forslagets ligestillingsmæssige konsekvenser Lovforslaget har ingen ligestillingsmæssige konsekvenser.
Forslagets miljømæssige konsekvenser Lovforslaget har ingen miljømæssige konsekvenser.
Forholdet til EU-retten Ændringen af godtgørelsesniveauet indeholder ikke  

 EU-retlige aspekter.
Efter artikel 8, stk. 1, i det underliggende  

 direktiv  

 (Rådets direktiv 1991/533/EØF af 14. oktober 1991 om arbejdsgiverens pligt  

 til  

 at underrette arbejdstageren om vilkårene for arbejdskontrakten eller  

 ansættelsesforholdet) indfører medlemsstaterne selv de nødvendige  

 bestemmelser,  

 for at enhver arbejdstager, der anser sine rettigheder for krænket som følge  

 af  

 manglende overholdelse af kravene i direktivet, kan gøre disse rettigheder  

 gældende for retslige instanser efter eventuelt at have indbragt sagen for  

 andre kompetente instanser.
Medlemsstaterne er herunder tillagt kompetencen  

 til  

 at fastlægge de sanktioner, der passende kan finde anvendelse i et sådant  

 tilfælde,  

 under forudsætning af, at arbejdstageren kan gøre sine rettigheder gældende  

 for  

 de kompetente retslige instanser.
I henhold til EU-retten må medlemsstaterne ved  

 implementering af direktiver ikke vedtage lovgivning, der adskiller sig fra  

 den  

 nationale retstradition, alene fordi lovgivningen er EU-baseret.
Sanktionen  

 skal endvidere være effektiv, proportional og ikke diskriminerende.
Ansættelsesbevisloven ligger i tråd med den almindelige  

 tradition i de danske ansættelsesretlige regler, som gennemgående  

 sanktioneres  

 med godtgørelser.
Det er regeringens vurdering, at det stillede forslag  

 fortsat  

 opfylder kravet om effektivitet, proportionalitet og ikke-diskrimination.
Høring Lovforslaget har været sendt til høring hos Kommunernes  

 Landsforening, Danske Regioner, Frederiksberg og Københavns Kommuner, Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Finanssektorens Arbejdsgiverforening, Kristelig Arbejdsgiverforening,  

 Landsorganisationen  

 i Danmark, Funktionærernes og Tjenestemændenes Fællesråd,  

 Akademikernes Centralorganisation,  

 Kristelig Fagbevægelse,  

 Ledernes Hovedorganisation, Centralorganisationernes Fællesudvalg, Kommunale  

 Tjenestemænd og Overenskomstansatte, Advokatrådet, Personalestyrelsen og  

 Dommerforeningen.
Sammenfatning af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og  

 regioner Ingen Ingen Administrative konsekvenser for stat, kommuner og  

 regioner Ingen Ingen Økonomiske og administrative konsekvenser for  

 erhvervslivet Ingen Ingen Økonomiske og administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget vedrører fastlæggelsen af sanktioner ved  

 arbejdsgivers manglende opfyldelse af oplysningspligten efter Rådets direktiv  

 1991/533/EØF af 14. oktober 1991 om arbejdsgiverens pligt til at underrette  

 arbejdstageren om vilkårene for arbejdskontrakten eller ansættelsesforholdet  

 (EF-Tidende nr.
L 288 af 18/10/1991 s. 32-35), men har i øvrigt ikke nogle  

 EU-retlige implikationer.
Bemærkninger til de enkelte bestemmelser Til § 1 Det foreslås at justere godtgørelsesniveauet, således at  

 der ved udmålingen af godtgørelsens størrelse i højere grad end tilfældet er  

 i  

 dag tages hensyn til væsentligheden ved en mangel i et ansættelsesbevis,  

 herunder risikoen for om lønmodtageren reelt har eller kunne miste  

 rettigheder.  

 Med forslaget opdeles manglerne i 3 kategorier:
   

 	  

 Mangler, som skal  

 vurderes i forhold til godtgørelsesrammen på 13 uger.
   

 	  

 Mangler, hvor der  

 foreligger skærpende omstændigheder, der indebærer, at godtgørelsesrammen på  

 13  

 uger kan forhøjes op til 20 uger.
   

 	  

 Mangler, som er  

 undskyldelige og ikke har haft konkret betydning for ansættelsesforholdet,  

 skal  

 højst kunne udløse en godtgørelse på 1.000 kr.
Ved at opdele manglerne i 3 typetilfælde ønsker regeringen  

 at signalere, at mangelsvurderingen i højere grad end tilfældet er i dag skal  

 nuanceres.
Dette kan ske ved at fokusere på manglens karakter for derefter at  

 vurdere manglens væsentlighed i forhold til, hvilken kategori manglen kan  

 henføres til.
Lovforslaget har til formål at sikre, at godtgørelsesrammen i  

 højere grad bliver udnyttet, herunder også muligheden for at forhøje  

 godtgørelsesrammen op til 20 uger i de tilfælde, hvor der foreligger  

 skærpende  

 omstændigheder.
Det vil være i modsætning til i dag, hvor godtgørelsesrammen  

 ganske vist er 26 uger, men hvor godtgørelsesniveauet, som kan udledes af  

 retspraksis, der er udviklet med baggrund i Højesterets dom fra 1997, er  

 temmelig unuanceret, og hvor der ikke synes at blive skelet til  

 lønmodtagerens  

 løn.
 Et eksempel på skærpende omstændigheder kunne fx være de  

 tilfælde, hvor arbejdsgiveren bevidst har forsøgt at tilsidesætte sin  

 oplysningspligt for derved at omgå lønmodtagerens rettigheder, eller hvor  

 arbejdsgiveren udviser grov passivitet, fx hvor lønmodtageren trods gentagne  

 anmodninger til arbejdsgiveren om at få udleveret et ansættelsesbevis endnu  

 ikke har modtaget et ansættelsesbevis.
En maksimumgodtgørelse på op til 1.000 kr., hvis manglen er  

 undskyldelig og i øvrigt ikke har haft væsentlig betydning for lønmodtagerens  

 ansættelsesforhold, vil være relevant ved de rene formelle mangler, fx hvis  

 en  

 virksomhed skifter forretningssted, og dermed skifter adresse.  

 Ansættelsesbeviset vil skulle ajourføres med adresseændringen, men det sker  

 ikke, grundet den almindelige travlhed, som en flytning medfører.
Der er  

 ganske  

 vist tale om en mangel, men den har dog ikke haft væsentlig betydning, da  

 lønmodtageren på intet tidspunkt har været i tvivl om arbejdspladsens  

 placering.  

 Lønmodtageren er efter flytningen mødt på den nye adresse.
Sanktionen bør i  

 sådanne situationer være symbolsk.
 Den generelle nedsættelse af godtgørelsesrammen fra et  

 godtgørelsesmaksimum på 26 uger til 13 uger skal endvidere ses i lyset af, at  

 godtgørelserne, der udmåles i henhold til loven, er skattefri, jf.  

 Ligningsvejledningens almindelige del 2006-4 punkt a.b.4.4.1.4 om godtgørelse  

 for arbejdsgivers manglende underretning om vilkårene for  

 ansættelsesforholdet.  

 Af Ligningsvejledningens punkt a.b.4.4.1.4 fremgår det, at:
»Godtgørelse, der ydes efter  

 lovbekendtgørelse nr. 692 af 20. august 2002, § 6, for arbejdsgiverens  

 manglende underretning om vilkårene for ansættelsesforholdet er skattefri for  

 lønmodtageren.
Tilsvarende gælder hvis godtgørelsen er fastsat ved forlig  

 eller  

 efter en overenskomst og alene tilsigter at dække en godtgørelse jf. lovens  

 § 6. Når godtgørelsen ikke er fastsat af en offentlig myndighed, har  

 skattemyndighederne mulighed for selvstændigt at foretage en vurdering af, om  

 godtgørelsen også dækker andre forhold, jf.
TfS 1996, 632.« Den nuværende praksis bevirker, at der i dag udbetales  

 relativt høje godtgørelser for forhold, der i visse tilfælde ikke har haft  

 nogen betydning for ansættelsesforholdet.
Og i de tilfælde hvor manglen har  

 haft betydning, da vil evt. konsekvenser af manglen foruden at skulle  

 behandles  

 efter ansættelsesbevisloven, også skulle behandles efter det for  

 ansættelsesforholdet relevante retsgrundlag fx funktionærlov eller den  

 relevante overenskomst.
Til § 2 Det foreslås, at loven træder i kraft den 1. januar 2007,  

 og har virkning på krav på godtgørelse, der rejses efter lovens  

 ikrafttrædelse.  

 Det vil sige, at loven finder anvendelse for alle krav, der rejses efter  

 lovens  

 ikrafttrædelse, og som vedrører mangler ved ansættelsesbeviser uanset  

 tidspunktet for ansættelsesbevisets udstedelse.
Forslaget indebærer, at  

 ministerens bemyndigelse til at fastsætte administrative regler om  

 godtgørelsens  

 størrelse ophæves, jf. lovens § 6, stk. 2. Som konsekvens vil  

 reglerne, hvorved bemyndigelsen er udmøntet, bortfalde.
Bemyndigelsen er i  

 øjeblikket udmøntet ved § 5 i bekendtgørelse om Arbejdsmarkedets  

 Ankenævns  

 behandling af sager efter lov om arbejdsgivers pligt til at underrette  

 lønmodtageren om vilkårene for ansættelsesforholdet og om størrelsen af en  

 godtgørelse for manglende overholdelse af oplysningspligten (bekendtgørelse  

 nr.  

 465 af 22. maj 2006). Bekendtgørelsen bortfalder ved lovens ikraftræden.
Lovforslaget sammenholdt med gældende lov Gældende formulering Lovforslaget I lov om arbejdsgiverens pligt til at underrette  

 lønmodtageren om vilkårene for ansættelsesforholdet, jf. lovbekendtgørelse  

 nr. 692 af 20. august 2002, foretages følgende ændringer:
 1.  

  

 § 6  

 affattes således  

  

 :
§ 6.  

  

 Hvis  

 arbejdsgiveren ikke har overholdt sin oplysningspligt, kan lønmodtageren  

 tilkendes  

 en godtgørelse ved domstolene.
Beskæftigelsesministeren fastsætter efter  

 forhandling med arbejdsmarkedets parter regler om godtgørelsens størrelse.
»Hvis arbejdsgiveren ikke har overholdt sin oplysningspligt, kan  

 lønmodtageren tilkendes en godtgørelse ved domstolene.
Godtgørelsen, der for  

 den enkelte ikke kan overstige 13 ugers løn, fastsættes under hensyntagen til  

 sagens omstændigheder.
Godtgørelsen kan, hvis der foreligger skærpende  

 omstændigheder,  

 forhøjes op til 20 ugers løn.
