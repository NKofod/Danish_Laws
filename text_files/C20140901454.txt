Skrivelse om ny vejledning om særlig støtte til børn unge og deres familier (Vejledning nr. 3 til serviceloven) Vejledning om særlig støtte til børn, unge og deres familier (Vejledning nr. 3 til serviceloven) er revideret og netop udsendt på retsinformation (https://www.retsinformation.dk/Forms/R0710. aspx?id=158930). Vejledningen er revideret i overensstemmelse med en række ændringer af serviceloven og retssikkerhedsloven.
Det gælder:
  Lov nr. 468 af 18. maj 2012 om ændring af lov om social service (Tabt arbejdsfortjeneste og handicapbil til familier med børn med funktionsnedsættelse anbragt uden for hjemmet).
  Lov nr. 162 af 28. februar 2012 om ændring af lov om social service (Afskaffelse af elektronisk overvågning af børn og unge og skærpelse af kriteriet for anbringelse på sikrede afdelinger).
  Lov nr. 222 af 6. marts 2012 om ændring af lov om social service (Ledsagelse til børn og unge mellem 12 og 15 år med nedsat funktionsevne).
  Lov nr. 286 af 28. marts 2012 om ændring af lov om social service (Forhøjelse af ydelsesloftet for tabt arbejdsfortjeneste).
 Lov nr. 595 af 18. juni 2012 om ændring af lov om social service (Ansvaret for plejefamiliers efteruddannelse og supervision og partsstatus til 12-14-årige ved domstolsprøvelse af sager om særlig støtte til børn og unge m.v.)  Lov nr. 596 af 18. juni 2012 om ændring af lov om social service og lov om retssikkerhed og administration på det sociale område (Inddragelse af faglige og økonomiske hensyn, fastsættelse af serviceniveauer, refusion for særlig dyre enkeltsager, afregningsfrister og opprioritering af juridisk sagkyndige i de sociale nævn m.v.)  Lov nr. 597 af 18. juni 2012 om ændring af lov om social service (Styrkelse af indsatsen over for familier med børn og unge, der har behov for særlig støtte).
  Lov nr. 493 af 21. maj 2013 om ændring af lov om retssikkerhed og administration på det sociale område, lov om ansvaret for og styringen af den aktive beskæftigelsesindsats og forskellige andre love (Forenkling af klagestrukturen på det sociale og beskæftigelsesmæssige område).
  Lov nr. 496 af 21. maj 2013 om ændring af lov om social service (Beskyttelse af børn og unge mod overgreb).
 Den nye vejledning indarbejder derudover ændringerne i forhold til familieplanlægning, æresrelaterede konflikter og lukkede familier, som var omfattet af ændringsvejledning nr. 9317 af 27. juni 2013 til vejledning nr. 11 af 15. februar 2011 om særlig støtte til børn og unge og deres familier.
 Der er herudover foretaget en række ændringer, konsekvensrettelser, korrekturrettelser mv. i vejledningen som helhed.
