(Til alle amtsråd, kommunalbestyrelser,  

 skolekommissioner, fælleslærerråd, skolenævn, lærerråd og  

 skoleledere uden for København) Med henblik på løsningen af de opgaver vedrørende uddannelses- og  

 erhvervsorientering, rådgivning og vejledning m.v., som påhviler skolerne  

 efter den nye folkeskolelovs § 6, § 9, § 11 og § 33 er der med Danmarks  

 Lærerforening truffet aftale om en timereduktionsordning for lærere, der  

 virker som skolevejledere ved de enkelte skoler.
Der henvises herom til det  

 samtidig udsendte cirkulære om ændring af tjenestetidsaftalen for  

 folkeskolens tjenestemænd.
Det er herved forudsat, at der ved hver skole, der omfatter 7. eller  

 højere klassetrin, udpeges een eller eventuelt to lærere til at varetage  

 hvervet som skolevejleder  (rådgivningslærer) ved skolen.
Ordningen  

 gennemføres fra den 1. august 1976.
 For skoler, der omfatter 7., men ikke højere klassetrin, afgør  

 kommunalbestyrelsen efter indstilling fra skolekommissionen, om  

 skolevejlederopgaverne skal varetages af en lærer ved den pågældende skole  

 eller af skolevejlederen (skolevejlederne) ved den eller de skole(r), som  

 eleverne overflyttes til efter 7. klassetrin.
Hvervet som skolevejleder indgår i den almindelige fordeling af arbejdet  

 mellem lærerne, der skal godkendes af skolenævnet,jfr. skolestyrelseslovens §  

 27, stk. 5. Det forudsættes, at skolevejledere enten har gennemgået kursus i  

 skolevejledning ved Danmarks Lærerhøjskole eller Statens pædagogiske forsøgs  

 center eller har forpligtet sig til at gennemgå de kurser, der måtte blive  

 tilbudt dem.
Med henblik herpå bør kommunalbestyrelsen orienteres om, hvilke  

 lærere der udpeges til hvervet som skolevejleder.
 De opgaver, skolevejlederne skal varetage, er følgende:
 Det forudsættes herved, at det påhviler klasselærerne  at varetage  

 den almindelige forældreorientering, jfr. d), og den individuelle rådgivning  

 og vejledning, Jfr. e), og at de administrative opgaver i forbindelse med  

 skolens tilbud om fag og kurser, holddannelse m.v. varetages af skolens  

 ledelse i samarbejde med de enkelte lærere, herunder skolevejlederen.
Skolevejlederne udfører deres arbejde under ansvar over for skolens leder  

 og varetager efter nærmere aftale med denne skolens kontakt med skolevæsenets  

 konsulent for uddannelses- og erhvervsorientering, den offentlige  

 erhvervsvejledning m.fl.
Det forudsættes endvidere, at skolevejlederne, for  

 så vidt angår de under e) og f) nævnte opgaver, kan indgå i et uformelt  

 samarbejde med den skolepsykologiske rådgivning og de til denne knyttede  

 kuratorer og socialrådgivere, når det drejer sig om elever, der har behov for  

 særlig hensyntagen eller støtte.
 Undervisningsministeriet, den 8. april  

 1976.
