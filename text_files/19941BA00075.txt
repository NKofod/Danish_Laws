Nr BSF 75 Forslag til folketingsbeslutning om indførelse af en returordning med pant  

 på pesticidemballage Fremsat af Bent Hindrup Andersen (EL) Keld Albrechtsen (EL) Frank Aaen  

 (EL) den 24. februar 1995 Folketinget opfordrer regeringen til at drage omsorg for, at der indføres  

 en returordning med pant på al pesticidemballage, idet pantets størrelse skal  

 svare til prisen for indholdet.
Bemærkninger til forslaget Hensigten med forslaget er at sikre, at pesticidemballage returneres til  

 forhandleren med henblik på at forhindre forurening fra brugt  

 pesticidemballage indeholdende eventuelle pesticidrester.
Enhedslisten foreslår derfor indført en høj pantværdi på emballagen, som  

 skal modtages retur af producenten.
Pantets størrelse kan passende svare til  

 prisen for indholdet.
