Formålet med registeret er gennem en fortløbende registrering af resultater af den endoskopiske aktivitet i Gastroenterologisk laboratorium at undersøge effekten af nye medicinske behandlingsprincipper og at undersøge den diagnostiske værdi af endoskopiske undersøgelser ved visse mave- tarmlidelser og den prognostiske værdi ved fjernelse af polypper i tyktarmen hos patienter med præmaligne og tidligere maligne lidelser i tyktarmen.
Endvidere anvendes registeret til med større sikkerhed at styre de videnskabelige projekter i Kirurgisk afdeling K, mave- tarmkirurgisk afsnit, hvor resultatet af de endoskopiske undersøgelser er afgørende for protokollernes gennemførelse.
Personkreds: Registeret må kun indeholde oplysninger om patienter, der er eller har været i behandling på Kirurgisk afdeling K, mave- tarmkirurgisk afsnit, Bispebjerg Hospital.
 Ikrafttrædelsesdato: 10/06/1996. Erstatter tidligere forskrifter.
