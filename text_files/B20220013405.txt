Bekendtgørelse om ændring af bekendtgørelse om reklame m.v. for lægemidler § 1 I bekendtgørelse nr. 849 af 29. april 2021 om reklame m.v. for lægemidler foretages følgende ændringer:
 1. Bekendtgørelsens titel affattes således:
 »Bekendtgørelse om reklame m.v. for lægemidler til mennesker«.
 2. § 1, stk. 1, affattes således:
»§ 1. Ved reklame for lægemidler til mennesker forstås enhver form for opsøgende informationsvirksomhed, kundesøgning eller holdningspåvirkning, der tager sigte på at fremme ordinering, udlevering, salg eller forbrug af lægemidler til mennesker.« 3. I § 1, stk. 2, udgår »dyrlæge,« og »veterinærsygeplejerske,«.
 4. I § 1, stk. 3, udgår »dyrlæger,« og »veterinærsygeplejersker,«.
 5. I § 3, nr. 5, udgår »eller Veterinærinstituttet ved Danmarks Tekniske Universitet«.
 6. § 5, stk. 3, ophæves.
 7. I § 6, stk. 1, nr. 5, udgår »(eller dyrlægen)«.
 8. I § 10, stk. 1, nr. 1, udgår »eller dyrlæge«.
 9. § 11, stk. 3, ophæves.
 Stk. 4 bliver herefter stk. 3.
 10. I § 13, stk. 1, udgår »og 3«.
 11. I § 14, stk. 1, nr. 6, udgår », når lægemidlet er til human brug, og sætningen: »Homøopatisk lægemiddel til dyr uden godkendte terapeutiske indikationer«, når lægemidlet er til anvendelse til dyr«.
 12. § 14, stk. 2, ophæves.
 Stk. 3-6 bliver herefter stk. 2-5.
 13. I § 14, stk. 6, der bliver stk. 5, ændres »stk. 1-5« til: »stk. 1-4«.
 14. I § 28, ændres »oplysningerne om tilknytningen« til: »de i § 27, stk. 2, nævnte oplysninger«.
 15. I § 35, stk. 1, udgår »eller lægemidler til produktionsdyr« og »og 3«.
 16. I § 46, stk. 1, nr. 1, ændres »§ 11, stk. 1-4« til: »11, stk. 1-3« og »§ 14, stk. 1, 2 eller 4-6« til: »§ 14, stk. 1, eller 3-5«.
§ 2 Bekendtgørelsen træder i kraft den 28. januar 2022.
