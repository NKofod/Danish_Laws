(De tekniske skoler) Som det vil være skolerne bekendt, skal undervisningen for smede- og  

 maskinarbejderfagets lærlinge (undervisningsgrupperne I (maskinarbejdere) og  

 VIII (smede)) omlægges og ajourføres.
 Den ajourførte undervisning består af fire skoleophold (trin 1, 2, 3 og 4)  

 med mellemliggende praktikophold i virksomheder.
 Den ajourførte undervisnings trin 1 afløser den hidtidige 11 ugers  

 forskole for jern- og metalindustriens lærlinge og er opdelt i to  

 uddannelsesforløb:
et for maskinarbejdere og et for smede.
 For så vidt angår maskinarbejdere gennemgår følgende branchers  

 lærlinge undervisningen på trin 1: maskinarbejdere, drejere, fræsere,  

 høvlere, skruestiksarbejdere, værktøjsmagere (snit), værktøjsmagere (form),  

 finmekanikere våbenmekanikere, elektromekanikere, gørtlere (armatur),  

 metaltrykker og instrumentmagere.
 Hvad angår smede gennemgås trin 1 af følgende branchers lærlinge:  

 kleinsmede, rørsmede, pladesmede, grovsmede, grovsmede m/hestebeslag,  

 bygnings- og landbrugssmede, landbrugsmaskinsmede, kedelsmede, skibsbyggere,  

 nittere og stemmere, svejsere, skibsbygningsarbejdere, gørtlere, kobbersmede,  

 kølemontører og ortopædimekanikere.
 Lærlinge fra autoelektromekanikerbranchen og flymekanikerbranchen vil  

 blive henvist til forskolen for autofagets lærlinge, medens der for  

 kontormaskinemekanikerbranchens lærlinge etableres en speciel forskole.
 Den ajourførte undervisnings trin 1 iværksættes primo august 1973.
 Lærlinge inden for undervisningsgrupperne I og VIII, der ikke før  

 1. juni 1973 har påbegyndt den hidtidige obligatoriske undervisning på  

 teknisk skole, skal tilmeldes den ajourførte undervisning trin 1. Lærlinge  

 inden for undervisningsgrupperne I og VIII, der har modtaget undervisning på  

 teknisk skole før 1. juni 1973 gennemfører den hidtidige obligatoriske  

 undervisning ved de skoler, der på nuværende tidspunkt meddeler denne  

 undervisning.
 Med hensyn til afviklingen af den hidtidige undervisning, der forudsættes  

 tilendebragt med udgangen af finansåret 1975-76, gør man opmærksom på, at  

 direktoratets forudgående godkendelse skal indhentes, såfremt der ønskes  

 etableret undervisning i klasser med lavere klassekvotient end det i  

 undervisningsplanerne angivne maksimum.
 Den af direktoratet udarbejdede landsplan for den ajourførte undervisning  

 har været forelagt Metalindustriens Lærlingeudvalg og skolerådet for de  

 tekniske skoler, og den ajourførte undervisnings trin 1 for smede- og  

 maskinarbejderfagets lærlinge vil fra august 1973 finde sted ved følgende  

 tekniske skoler:
 Maskinarbejdere m.fl.:
Nordjyllands amtskommune:  Frederikshavn tekniske skole, Ålborg  

 tekniske skole, Viborg amtskommune:  Viborg tekniske skole, Thisted tekniske skole,  

  (idet skolen udover elever fra eget område modtager kostskoleelever fra de  

 på vedlagte kort skraverede kostskoleområder vest for Storebælt - undtaget  

 Sønderjyllands amtskommune).
 Århus amtskommune:  Århus tekniske skole, Randers tekniske skole.
 Ringkøbing amtskommune:  Herning tekniske skole.
 Vejle amtskommune:
 Vejle tekniske skole.
 Sønderjyllands amtskommune  Håndværkerskolen i Sønderborg,  (idet  

 skolen udover elever fra eget område modtager kostskoleelever fra det på  

 vedlagte kort skraverede kostskoleområde i Sønderjyllands amtskommune).
 Fyns amtskommune:  Odense tekniske skole, Svendborg tekniske skole.
 Storstrøms amtskommune:  Nakskov tekniske skole, Næstved tekniske  

 skole,  (Idet skolen udover elever fra eget område modtager  

 kostskoleelever fra de på vedlagte kort skraverede kostskoleområder øst for  

 Storebælt).
Vestsjællands amtskommune:  Holbæk tekniske skole, Slagelse tekniske  

 skole, Roskilde amtskommune:  Roskilde tekniske skole.
 Københavns amtskommune samt Københavns og Frederiksberg kommuner:  Det  

 tekniske Selskabs skoler.
 Frederiksborg amtskommune:  Hillerød tekniske skole.
 I Ribe amtskommune etableres ingen ajourført lærlingeundervisning, idet de  

 erhvervsfaglige forsøgsuddannelser forventes at kunne rumme  

 undervisningspladser til alle uddannelsessøgende.
 Smede m.fl.
 Nordjyllands amtskommune:  Frederikshavns tekniske skole, Års tekniske  

 skole, Ålborg tekniske skole.
 Viborg amtskommune:  Viborg tekniske skole, Thisted tekniske skole,  

  (idet skolen udover elever fra eget område modtager kostskoleelever fra de  

 på vedlagte kort skraverede kostskoleområder vest for Storebælt undtagen  

 Sønderjyllands amtskommune).
 Århus amtskommune:  Århus tekniske skole, Randers tekniske skole.
 Ringkøbing amtskommune:  Herning tekniske skole.
 Vejle amtskommune:  Vejle tekniske skole.
 Sønderjyllands amtskommune:  Tønder tekniske skole: (idet skolen udover  

 elever fra eget område modtager kostskoleelever fra det på vedlagte kort  

 skraverede kostskoleområde i Sønderjyllands amtskommune).
 Fyns amtskommune:  Odense tekniske skole, Svendborg tekniske skole.
 Storstrøms amtskommune:  Nakskov tekniske skole, Næstved tekniske  

 skole,  (idet skolen udover elever fra eget område modtager  

 kostskoleelever fra de på vedlagte kort skraverede kostskoleområder øst for  

 Storebælt).
 Vestsjællands amtskommune:  Holbæk tekniske skole, Slagelse tekniske  

 skole.
 Københavns amtskommune samt København og Frederiksberg kommune:  

Gladsaxe tekniske skole.
 Frederiksberg amtskommune:  Hillerød tekniske skole.
 I Ribe amtskommune etableres ingen ajourført lærlingeundervisning, idet de  

 erhvervsfaglige forsøgsuddannelser forventes at kunne rumme  

 undervisningspladser til alle uddannelsessøgende.
I tilfælde hvor der i Ribe amtskommune oprettes ordinære læreforhold, skal  

 lærlinge inden for undervisningsgruppe I henvises til Thisteds tekniske  

 skole, medmindre lærlingens bopæl gør det muligt at nå en anden teknisk skole  

 inden for en rejsetid af ca. 1 time.
På tilsvarende måde skal lærlinge inden  

 for undervisningsgruppe VIII indtil videre henvises til Tønder tekniske  

 skole, idet der dog også i disse tilfælde skal tages hensyn til mulighederne  

 for at nå en anden teknisk skole med en rejsetid på ca. 1 time.
 I Bornholms amtskommune vil der blive etableret ajourført undervisning for  

 såvel maskinarbejdere som smede ved Bornholms tekniske skole i Rønne.
 På vedlagte kortmateriale er angivet de udpegede skoler og det til den  

 enkelte skole knyttede lokalopland.
 Direktoratet henstiller i øvrigt til de udpegede skoler, at der udvises  

 størst mulig smidighed med henblik på bedst mulig udnyttelse af de etablerede  

 undervisningsenheder.
 P.D.V.
Jørgen Nyeboe, kst. udd. kons.
