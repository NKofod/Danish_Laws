Cirkulære om ændring af vejledning om rådighed I vejledning nr. 17 af 19. februar 2007 om rådighed, som ændret ved vejledning nr. 57 af 14. september 2007 og vejledning nr. 10 af 5. februar 2009 foretages der følgende ændringer:
1. I vejledningen »Kapitel 1« ændres »Bekendtgørelsen omfatter også medlemmer, som modtager aktiveringsydelse.
Dette betyder fx, at bestemmelsen om frigørelsesattest i § 15 også gælder for medlemmer, som samtidig med deltagelse i et tilbud med aktiveringsydelse har et arbejde på nedsat tid.« til: »Bekendtgørelsen omfatter også medlemmer, som deltager i tilbud efter lov om en aktiv beskæftigelsesindsats.
Dette betyder fx, at bestemmelsen om frigørelsesattest i § 15 også gælder for medlemmer, som samtidig med deltagelse i et tilbud har et arbejde på nedsat tid.« 2. I vejledningen »Til § 23« udgår »aktiveringsydelse,«.
3. I vejledningen »Til § 24, stk. 1« i afsnit »H.
Rådighed ved overgang til efterløn med et efterlønsbevis« ændres«, »modtager dagpenge eller aktiveringsydelse« til: »og modtager dagpenge«.
