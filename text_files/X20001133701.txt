Tilførsel af aktiver Ved den oprindelige ansøgning om tilførsel  

 af aktiver var det hensigten, at låneprovenue kr. 12.5 mio skulle  

 forblive i det indskydende selskab, hvorimod låneforpligtelsen skulle  

 tilføres det modtagende selskab.
Ligningsrådet betingede  

 tilladelsen af, at låneprovenu og låneforpligtelse enten forblev  

 i det indskydende selskab eller samlet blev tilført det modtagende  

 selskab.
Revisor indsendte herefter en  ny balance, hvoraf det fremgik, at  

 låneprovenu og tilhørende forpligtelse samlet forblev i det  

 indskydende selskab.
I stedet var det nu hensigten, at afsat skyldigt udbytte  

 skulle tilføres det modtagende selskab med kr. 22.8 mio.  

 Ligningsrådet betingende tilladelsen af, at afsat skyldigt udbytte  

 skulle forblive i det indskydende selskab.
Reference:  

 FUL § 15 c Et selskab ønskede koncernstrukturen ændret  

 for at sikre virksomhedens fortsatte vækst ved at indlede et glidende  

 genrationsskifte med en eller flere medarbejdere. Ændringen  

 ønskedes foretaget ved, at hele virksomheden bortset fra en forventet  

 overskydende beholdning af obligationer og likvider skulle tilføres et  

 nystiftet selskab.
Umiddelbart efter stiftelsen skulle en eller flere ledende  

 medarbejdere og/eller institutionelle investorer  tilføre selskabet  

 yderligere kapital ved kontant indskud.
 Revisor oplyste på forespørgsel, at der ville  

 blive gennemført en låneoptagelse i størrelsen 12.5 mio.  

 Provenuet skulle placeres i det indskydende selskab og  

 låneforpligtelsen i det modtagende selskab.
 Ligningsrådet stillede som betingelse for at meddele  

 tilladelse til skattefri tilførsel af aktiver, at låneprovenu  

 med tilhørende låneforpligtelse enten samlet skulle forblive i  

 det indskydende selskab eller samlet overføres til det modtagende  

 selskab.
 Dette følger af fusionskattelovens § 15, c, stk. 2,  

 hvoraf fremgår, at der ved en gren af en virksomhed forstås alle  

 aktiver og passiver, i en afdeling af et selskab, som ud fra et  

 organisationsmæssigt synspunkt udgør en selvstændig  

 bedrift...
 Selskabet indsendte herefter en ny balance, hvoraf det  

 fremgik, at låneprovenu og låneforpligtelse nu skulle blive i det  

 indskydende selskab.
Samtidig fremgik det, at afsat skyldigt udbytte, der i den  

 oprindelige balance var placeret hos det indskydende selskab, nu skulle  

 tilføres det modtagende selskab.
Revisor anførte i den  

 forbindelse, at skyldigt udbytte som følge af grendefinitionen i  

 ovennævnte afgørelse fra Ligningsrådet måtte anses  

 for hørende til den gren af virksomheden, der indskydes, idet udbyttet  

 er genereret af den driftsaktivitet, der tilføres det modtagende  

 selskab.
Styrelsen orienterede i den forbindelse om praksis på  

 området og henviste herunder til TfS 98.825, som det nærmeste man  

 kom problemet i en offentliggjort sag.
Revisor bemærkede hertil, at afgørelsen i TfS  

 1998.825 ikke var sammenlignelig med denne sag, idet der i nævnte  

 afgørelse var tale om et udbytte fra det modtagende selskab til det  

 indskydende selskab.
Der ville således opstå en gældspost  

 ved tilførslen mellem det modtagende selskab og det indskydende  

 selskab.
I denne sag var der tale om en gældspost til  

 aktionæren, der i denne sammenhæng er 3. mand i forhold til det  

 indskydende og modtagende selskab.
Det skyldige udbytte anses således  

 som en gældspost svarende til alle andre gældsposter.  

 Udbetalingen ville ikke ske fra det modtagende selskab til det indskydende  

 selskab, men direkte fra det modtagende selskab til aktionæren.
Ligningsrådet var enig i, at TfS 1998.825 ikke  

 umiddelbart var sammenlignelig med nærværende situation, idet  

 udbyttet her skulle udbetales til aktionæren.
I nærværende  

 sag skulle udbyttet også  ligge i det modtagende selskab, men det  

 skulle ikke udbetales til aktionæren, (det indskydende selskab),men  

 derimod til det indskydende selskabs aktionær.
Ligningsrådet fandt, at det i den forbindelse  

 må anses for tvivlsomt, om dette overhovedet kan betegnes som udbytte,  

 idet "udbyttet" således ikke går til aktionæren,  

  men derimod til det indskydende selskabs aktionær.
Det modtagende  

 selskab afholder herved en udgift, der vedrører det indskydende  

 selskab, hvorved det modtagende selskab reelt yder det indskydende selskab et  

 kontantvederlag.
Endelig er det uklart, hvorledes et nystiftet selskab skulle  

 kunne starte med at afsætte udbytte i åbningsbalancen.
 Ligningsrådet stillede som betingelse for at meddele  

 tilladelse, at afsat skyldigt udbytte skulle forblive i det indskydende  

 selskab.
 Ligningsrådet bemærkede afslutningsvis i  

 relation til grenproblematikken, at der ved hensættelse til udbytte er  

 sket en udsondring til en særskilt gældspost, som ikke  

 længere kan siges at have relation til den gren, der skal  

 overføres.
