 En pensionist søgte om rumdispensation flere år efter ægtefællens død  

 og fik afslag af kommunen.
 Nævnet stadfæstede kommunens afgørelse, idet pensionisten ikke havde  

 modtaget boligydelse i umiddelbar tilknytning til ægtefællens død, jf. pkt.  

 8.5. i Boligstyrelsens vejledning af 22.10.1987 om individuel boligstøtte.  

 Pensionistens klage over den kommunale sagsbehandling lå uden for nævnets  

 kompetence; han blev henvist til borgmesteren.
 D.d. har man tilskrevet N.N. således:
 »Ved brev af 12. september 1986 har De klaget over en afgørelse  

 truffet af det sociale udvalg i Vordingborg kommune vedrørende boligydelse  

 samt over manglende information.
 Klagen har været forelagt det sociale udvalg, der har fremsendt sagens  

 akter samt en udtalelse.
 Det fremgår af sagen, at De er enlig pensionist, samt at De mistede Deres  

 ægtefælle i 1980.
 Det fremgår videre, at De fortsat bor i den tidligere fælles bolig, der  

 består af 3 rum og er på ialt 70 m2.
 I januar 1984 søgte De første gang om boligydelse, men fik afslag.
 En efterfølgende ansøgning om rumdispensation blev ligeledes afslået,  

 under henvisning til at De senest 3 måneder efter Deres ægtefælles død skulle  

 have søgt om den nævnte dispensation, for at den kunne imødekommes.
Den 21. august 1986 kontaktede De påny socialforvaltningen vedrørende  

 boligydelse.
De henviste samtidig til, at De ved samtaler med andre  

 pensionister var blevet orienteret om, at disse, i forbindelse med at de  

 havde mistet deres ægtefæller, havde fået besøg af en socialrådgiver, der  

 orienterede dem om deres rettigheder og bl.a. hjalp dem med ansøgning om  

 boligydelse.
 Da De ikke havde haft et sådant besøg, var De uvidende om Deres mulighed  

 for at opnå boligydelse, hvilket var årsagen til den sene ansøgning.
 Det sociale udvalg har vurderet Deres nye henvendelse som en fornyet  

 ansøgning om rumdispensation og har fastholdt det tidligere afslag.
 Ifølge § 18, stk. 1 i lov om individuel boligstøtte, jfr. § 34, stk. 3  

 udgør det beløb som pensionisten selv skal betale af sin boligudgift  

 (grænsebeløbet) 15% af husstandsindkomsten op til kr. 100.700,- og 25% af  

 husstandsindkomsten over denne grænse.
 Ifølge lovens § 19 stk. 1 udgør grænsebeløbet 20% af husstandsindkomsten  

 op til kr. 100.700,- og 30% af husstandsindkomsten over denne grænse, såfremt  

 der i boligen er 2 værelser eller mere end antallet af husstandsmedlemmer.
 Ifølge lovens § 20, stk. 1, nr. 1 forhøjes grænseløbet for pensionister  

 dog ikke, hvis forholdet mellem antallet af værelser og antallet af  

 husstandsmedlemmer ændres, som følge af at pensionistens ægtefælle dør.
 Ifølge pkt. 8.5 i boligstyrelsens cirkulære af 30. august 1982 om  

 individuel boligstøtte er det i forbindelse med ændring af antallet af  

 husstandsmedlemmer en betingelse, at den efterlevende ægtefælle rent faktisk  

 i umiddelbar tilknytning hertil modtager boligstøtte.
Amtsankenævnet har behandlet sagen i sit møde den 27. november 1986, hvor  

 man traf følgende A F G Ø R E L S E:
 Amtsankenævnet tiltræder det sociale udvalgs afslag på rumdispensation,  

 idet Deres ansøgning først er indgivet flere år efter Deres ægtefælles død.  

 De opfylder således ikke de gældende bestemmelser om, at man skal have søgt  

 og modtaget boligydelse i umiddelbar tilknytning til ægtefællens død.
 Nævnet skal samtidig orientere Dem om, at der, ifølge de bestemmelser der  

 var gældende på det tidspunkt, hvor Deres ægtefælle døde, kun kunne ydes  

 boligydelse på grundlag af en rumdispensation, såfremt der allerede forinden  

 dødsfaldet blev modtaget boligydelse.
 Da der efter det oplyste ikke blev udbetalt boligydelse før Deres  

 ægtefælles død, ville De således ikke have været omfattet af den  

 persongruppe, hvortil der kunne give rumdispensation, uanset om De havde søgt  

 herom straks efter, at De var blevet alene.
 Det fremgår ikke af sagen, at det sociale udvalg efter Deres henvendelse  

 den 21. august 1986 har foretaget en fornyet beregning af Deres eventuelle  

 berettigelse til boligydelse uden nævnte rumdispensation.
Såfremt der er sket ændringer i Deres forhold, som De skønner kan have  

 betydning ved beregning af boligydelse, må De således rette henvendelse til  

 socialforvaltningen og få foretaget en ny beregning.
Såfremt De er utilfreds  

 med den afgørelse, der træffes, vil De kunne klage over denne, inden 4 uger  

 efter at De har modtaget afgørelsen.
Amtsankenævnet besluttede at afvise Deres klage over manglende  

 information, idet dette er en klage over sagsbehandlingen, hvilket ligger  

 uden for nævnets kompetence at behandle.
De henvises til eventuelt at rette  

 henvendelse til borgmesteren herom.
Ankevejledning til boligstyrelsen vedlægges.« Hvilket herved meddeles.
