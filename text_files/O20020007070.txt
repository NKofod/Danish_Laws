Resumé Et forbund blev i april 1999 opmærksom på at dagpengeretten for  

 et af dets medlemmer ophørte i november 1997. Arbejdsløshedskassen stoppede  

 herefter udbetalingen af dagpenge til medlemmet og meddelte hende at hun  

 heller  

 ikke havde ret til at gå på efterløn.
 Forbundet påtog sig i øvrigt ansvaret for de med urette udbetalte  

 dagpenge.
Direktoratet for Arbejdsløshedsforsikringen og Arbejdsmarkedets  

 Ankenævn bestemte herefter at medlemmet skulle stilles som om hun havde søgt  

 efterløn før retten til dagpenge ophørte.
Efterlønnen skulle først udbetales  

 fra den dato hvor udbetalingen af dagpenge stoppede.
Myndighederne bestemte  

 samtidig at forbundet i medfør af arbejdsløshedsforsikringslovens § 86, stk.  

 4,  

 skulle tilbagebetale et refusionsbeløb svarende til de med urette udbetalte  

 dagpenge.
Ombudsmanden mente at bestemmelsen i  

 arbejdsløshedsforsikringslovens § 86, stk. 4, var af erstatningsretlig  

 karakter  

 og derfor måtte fortolkes i overensstemmelse med de almindelige  

 erstatningsretlige reglers krav.
Statens tab udgjorde kun differencen mellem  

 de  

 med urette udbetalte dagpenge og den efterløn som medlemmet i stedet skulle  

 have haft fra november 1997 hvor dagpengeretten ophørte.
Ombudsmanden mente  

 derfor at det kun var denne difference der ikke var refusion for. (J.nr.  

 2000-1896-020).
Arbejdsløshedskasses tilbagebetaling af refusion.
Fortolkning  

 af arbejdsløshedsforsikringslovens § 86, stk. 4 Et forbund, F, klagede den 9.  

 juni 2000 til mig over Direktoratet for Arbejdsløshedsforsikringen og  

 Arbejdsmarkedets Ankenævns afgørelser af henholdsvis 22. juli 1999 og 15.  

 november 1999.
 Det fremgik af sagens akter  

 at F i april 1999 blev opmærksom på at medlemmet As dagpengeret var  

 ophørt den  

 23. november 1997.
 Arbejdsløshedskasse B  

 stoppede herefter udbetalingen af dagpenge til A og meddelte hende at hun  

 ikke  

 havde ret til dagpenge og derfor ikke havde ret til at overgå til efterløn.
Ved brev af 20. maj 1999  

 søgte F Direktoratet for Arbejdsløshedsforsikringen om dispensation således  

 at  

 A alligevel kunne overgå til efterløn.
Samtidig påtog forbundet sig det fulde  

 ansvar for de med urette udbetalte dagpenge.
 Den 22. juli 1999 meddelte  

 Direktoratet for Arbejdsløshedsforsikringen A følgende afgørelse:
 DfA er enig med kassen i, at  

 Deres ret til dagpenge ophørte 23. november 1997.
 DfA tillader, at De stilles  

 som om De havde søgt om efterløn før Deres ret til dagpenge ophørte.
 Efterløn kan dog først  

 udbetales til Dem fra den dato, hvor udbetalingen af dagpenge stoppede. 5  

 ugers  

 reglen og 200 timers reglen gælder fra den dato, De får efterløn fra.
 De dagpenge, som kassen  

 udbetalte efter dagpengerettens ophør, er udbetalt uberettiget, men beløbet  

 kan  

 ikke kræves betalt af Dem.
Begrundelse Afgørelsen er truffet efter  

 reglerne i lov om arbejdsløshedsforsikring § 55, stk. 5, overgangsreglerne, §  

 65, stk. 1, § 75 a, stk. 3, § 75 b, stk. 1, nr. 3 og § 86, stk. 1 (se  

 regelafsnittet).
Efter overgangsreglerne havde  

 et medlem, som var indplaceret i dagpengeperioden og som var fyldt 60 år,  

 ikke  

 ret til at overgå til aktivperioden.
De havde derfor ikke ret til dagpenge  

 efter 23. november 1997.
 Ved afgørelsen har  

 direktoratet lagt vægt på, at det alene var kassen, der begik fejl ved at  

 lade  

 Dem skifte fra dagpengeperioden til aktivperioden.
De havde fået oplyst af kassen,  

 at De fortsat havde dagpengeret og kassen udbetalte dagpenge til Dem.
De  

 havde  

 ikke grund til at tvivle på, at De ville blive vejledt af kassen om ansøgning  

 om efterløn inden dagpengerettens udløb.
De dagpenge, De fik efter  

 Deres dagpengeret ophørte, er udbetalt med urette, men beløbet kan ikke  

 kræves  

 tilbagebetalt af Dem.
Det skyldes, at De modtog dagpengene i god tro.
Der er  

 derfor ikke hjemmel i arbejdsløshedsforsikringsloven til at kræve beløbet  

 tilbagebetalt af Dem.
 Direktoratet for Arbejdsløshedsforsikringen  

 meddelte den 22. juli 1999 F at arbejdsløshedskassen ikke var berettiget til  

 refusion for dagpenge udbetalt til A efter den 23. november 1997. I  

 afgørelsen  

 skrev direktoratet følgende:
 Direktoratet har i dag  

 skrevet til ovennævnte, som det fremgår af vedlagte kopi.
 Direktoratet finder, at  

 arbejdsløshedskassen ikke har ret til refusion for dagpenge udbetalt efter  

 23.  

 november 1997, jf. § 86, stk. 4, i lov om arbejdsløshedsforsikring m.v. og §  

 1  

 i direktoratets bekendtgørelse nr. 980 af 14. december 1993 om  

 arbejdsløshedskassernes ret til refusion fra statskassen for fejludbetalte  

 ydelser.
 Beløbet, som kassen har  

 opgjort til 158.507 kr., bedes indbetalt til DfA.
 Ved afgørelsen har  

 direktoratet lagt vægt på kassens objektive ansvar og samtidig, at  

 fejludbetalingen skyldes en fejl begået af kassen.
 F klagede den 16. august 1999  

 til Arbejdsmarkedets Ankenævn over direktoratets afgørelse.
F gjorde gældende  

 at statens tab ved fejludbetalingen alene var differencen mellem de med  

 urette  

 udbetalte dagpenge og den efterløn som A i stedet skulle have haft fra den  

 23.  

 november 1997 hvor dagpengeretten ophørte.
Det var derfor alene denne  

 difference der efter forbundets opfattelse ikke var refusion for.
 Arbejdsmarkedets Ankenævn  

 meddelte den 15. november 1999 F at nævnet tiltrådte direktoratets afgørelse  

 af  

 22. juli 1999. Ankenævnet skrev bl.a. følgende:
 Ankenævnet finder, at (B)  

 Arbejdsløshedskasse ikke kan få refusion fra statskassen for de dagpenge, der  

 er udbetalt med urette til (A) efter den 23. november 1997.
 Ankenævnet har lagt vægt på,  

 at kassen udbetalte dagpenge med urette til (A) efter den 23. november 1997  

 som  

 følge af en administrativ fejl i kassen, og at denne administrative fejl er  

 erkendt af kassen.
 Det er herudover ankenævnets  

 opfattelse, at der ikke er hjemmel i arbejdsløshedsforsikringslovgivningen  

 til  

 at bringe den af kassen foreslåede løsningsmodel i anvendelse, hvorefter  

 kassens ansvar ud fra en rimelighedsbetragtning begrænses til differencen  

 mellem de med urette udbetalte dagpenge og den efterløn, (A) er blevet  

 berettiget til.
 Der henvises til, at kassen  

 som hovedregel ikke har ret til refusion, når kassen har udbetalt dagpenge  

 med  

 urette.
Ankenævnet har ikke fundet  

 anledning til at bringe bestemmelsen i § 5 i nedennævnte  

 refusionsbekendtgørelse  

 i anvendelse, ligesom nævnet ikke finder, at de særlige  

 undtagelsesbestemmelser  

 i §§ 2-4 kan anvendes, idet der ikke har foreligget svig fra (A)s side,  

 en  

 skønsmæssig afgørelse eller urigtige oplysninger fra arbejdsgivere,  

 offentlige  

 myndigheder eller en anden arbejdsløshedskasse. Den 9. juni 2000 klagede F  

 til mig over myndighedernes afgørelser i sagen.
F gjorde bl.a. gældende at  

 statens tab ved fejludbetalingen alene var differencen mellem de med urette  

 udbetalte dagpenge og den efterløn som A i stedet skulle have haft fra den  

 23.  

 november 1997 hvor dagpengeretten ophørte.
Det var derfor alene denne  

 difference der efter forbundets opfattelse kunne medføre refusion.
F anførte  

 bl.a. følgende:
 Afgørelserne påfører  

 arbejdsløshedskassen et tab, som ikke kan begrundes i en skadevirkning eller  

 reelle tab for nogen part af den af kassen begåede og erkendte fejl.
 Afgørelserne indebærer  

 derimod en gevinst for staten, som ikke ville være opnået uden kassens fejl,  

 da  

 gældende regler og medlemmets forhold indebærer, at medlemmet har været  

 berettiget til ydelser i hele perioden, blot som efterløn i stedet for  

 arbejdsløshedsdagpenge.
 Med afgørelserne om kassens  

 tilbagebetaling af kr. 158.507,- i modtaget refusion for perioden fra  

 november  

 1997 til april 1999 pålægger DfA og Arbejdsmarkedets Ankenævn i realiteten  

 arbejdsløshedskassen at betale den efterløn, som staten under alle  

 omstændigheder skulle have refunderet.
Med afgørelserne skaffer DfA  

 og Arbejdsmarkedets Ankenævn således staten en gevinst, som ikke er  

 forsvarlig  

 i henhold til retsprincipperne i tabserstatningsreglen og  

 tabsbegrænsningspligten. I brev af 23. januar 2001 bad  

 jeg Arbejdsmarkedets Ankenævn og Arbejdsdirektoratet om en udtalelse i sagen  

 samt om udlån af sagens akter.
Jeg bad om at udtalelserne blev returneret via  

 Arbejdsministeriet (nu Beskæftigelsesministeriet) som jeg ligeledes bad om en  

 udtalelse.
I mit brev redegjorde jeg nærmere for ændringer til  

 arbejdsløshedsforsikringslovens § 86, stk. 4 (tidligere stk. 2, 1. pkt.),  

 siden  

 lovens tilblivelse i 1970, og jeg anførte herefter:
Under henvisning til det  

 ovenfor beskrevne om arbejdsløshedsforsikringslovens § 86, stk. 2, (nu § 86,  

 stk. 4) beder jeg om at ankenævnet i udtalelsen bl.a. kommer ind på  

 fortolkningen af § 86, stk. 4, når bestemmelsen sammenholdes med  

 bestemmelsens  

 forarbejder.
I den forbindelse beder jeg ankenævnet om at komme ind på om  

 forarbejderne, herunder det formål der gives udtryk for at ligge bag den  

 lovændring der skete i lov nr. 236 af 6. juni 1985, efter nævnets opfattelse  

 giver grundlag for bl.a. at fortolke bestemmelsen i overensstemmelse med de  

 almindelige erstatningsretlige reglers krav om at et erstatningsansvar som  

 udgangspunkt forudsætter et tab hos skadelidte. Arbejdsministeriets (nu  

 Beskæftigelsesministeriet) udtalelse af 31. oktober 2001 var vedlagt  

 udtalelser  

 fra Arbejdsdirektoratet og Arbejdsmarkedets Ankenævn af henholdsvis 3. juli  

 og  

 23. oktober 2001. Arbejdsministeriet henholdt sig til direktoratets og  

 ankenævnets udtalelser.
 Arbejdsdirektoratet anførte i  

 sin udtalelse af 3. juli 2001 bl.a. følgende:
 Reglerne om a-kassers ret  

 til refusion i arbejdsløshedsforsikringsloven bygger som udgangspunkt på, at  

 a-kassen er objektivt ansvarlig for en fejludbetaling, hvilket også fremgår  

 af  

 ombudsmandens gennemgang af udvikling i refusionsreglerne i  

 arbejdsløshedsforsikringsloven frem til 1985.
 Det er derfor direktoratets  

 klare opfattelse, at den objektive tilbagebetalingsregel ikke er en  

 erstatningsregel og det objektive krav om tilbagebetaling kan ikke stilles  

 over  

 for de almindelige erstatningsretlige principper om f.eks.  

 tabsbegrænsningspligt.
 Arbejdsmarkedets Ankenævn har  

 i sin udtalelse af 23. oktober 2001 bl.a. anført:
Som det fremgår af  

 Ombudsmandens gennemgang af forhistorien til den nugældende bestemmelse i  

 a-lovens § 86, stk. 4, (tidligere stk. 2), havde bestemmelsen oprindelig en  

 erstatningsretlig karakter.
Dette må ses i sammenhæng med, at den enkelte  

 tillidsmand kunne gøres ansvarlig for tilbagebetalingen af dagpengebeløb, der  

 var udbetalt med urette.
Det samme gælder i princippet lovændringen i 1978,  

 hvor reglen ændredes, således at det nu var a-kassens hovedledelse, der blev  

 ansvarlig i forhold til statskassen for fejludbetalinger,  

  

 som kunne have været forhindret ved almindelig agtpågivenhed.
 Den nugældende bestemmelse  

 blev indsat i loven ved lov nr. 236 af 6. juni 1985. Baggrunden for  

 lovændringen var et ønske om at nedbringe antallet af fejludbetalinger og  

 deraf  

 følgende betydelige merudgifter for staten.
§ 86, stk. 2, 1. pkt., (nu  

 stk. 4) blev formuleret således, at a-kassen ikke har ret til refusion i de  

 tilfælde, hvor der er sket en fejludbetaling, medmindre den fejlagtige  

 udbetaling skyldes medlemmets svigagtige forhold.
A-kassens ansvar er således  

 som hovedregel et objektivt ansvar.
Bestemmelsen var et led i en  

 samlet indsats for at nedbringe fejludbetalingerne, som bestod dels i  

 lovændringer dels i en række administrative ændringer af forsikringssystemet.  

 Ved samme lovforslag indføjedes bestemmelsen i § 79, stk. 3, hvorefter krav  

 på  

 refusion bortfalder, og udbetalte beløb skal tilbagebetales, hvor der ikke  

 foreligger korrekt dokumentation ved udbetalingen i overensstemmelse med  

 regler  

 fastsat af Direktøren for Arbejdsløshedsforsikringen.
Af bemærkningerne til  

 bestemmelsen fremgår, at a- kassen kan miste statsrefusionen, uanset om det  

 kan  

 konstateres, at der har fundet en fejludbetaling sted.
Formålet med § 86, stk. 2, 1.  

 pkt., var at tilskynde a-kasserne til at undgå fejludbetalinger.
Herved har  

 man  

 efter nævnets opfattelse forladt det erstatningsretlige udgangspunkt til  

 fordel  

 for en regel, som tilskynder a-kasserne til at indrette deres administration  

 og  

 arbejdsgange, således at fejludbetalinger undgås.
Derved får reglen en  

 sanktionslignende karakter.
At dette også har været hensigten, fremgår af  

 arbejdsministerens fremsættelsestale.
Ankenævnet er derfor ikke  

 enig i de af a-kassen fremsatte erstatningsretlige betragtninger. Jeg sendte myndighedernes  

 udtalelser til forbundet der i breve af 4. og 7. december 2001 fremsatte  

 supplerende bemærkninger til sagen.
F henviste bl.a. til at hverken ordlyden  

 af  

 § 86, stk. 4, eller bemærkningerne til bestemmelsen lagde op til at  

 bestemmelsen skulle give staten økonomiske gevinster ved at lade  

 arbejdsløshedskasserne finansiere berettigede ydelser uden refusion.
F  

 vedlagde  

 DfA-medd. nr. 7 af 23. marts 1999 om fejludbetalte ydelser.
Det  

 er heri  

 indledningsvis anført at meddelelsen omhandler Refusion.
Objektivt  

 ansvar for  

 fejludbetalte ydelser.
Under afsnittet Kommentar m.v. er  

 anført at Lovens §  

 86 stk. 4, tager ikke udgangspunkt i, om der er noget at bebrejde  

 arbejdsløshedskassens sagsbehandling.
Der er et objektivt ansvar for kassen,  

 der er knyttet direkte sammen med den endelige afgørelse, der træffes over  

 for  

 et medlem.
Kassen hæfter således for medlemmets uagtsomhed.
 Jeg sendte forbundets  

 bemærkninger til myndighederne med anmodning om eventuelle bemærkninger.
 Beskæftigelsesministeriets  

 supplerende udtalelse af 8. april 2002 var vedlagt Arbejdsdirektoratets og  

 Arbejdsmarkedets Ankenævns supplerende udtalelser af henholdsvis 12. februar  

 og  

 25. marts 2002.
Arbejdsdirektoratet udtalte  

 bl.a. at der med ændringen af arbejdsløshedsforsikringslovens § 86 i 1985  

 blev  

 indført en regel hvorefter kassen uden vurdering af kassens skyld ikke har  

 ret  

 til refusion for fejludbetalinger fra kassen.
Efter en gengivelse af  

 refusionsbekendtgørelsens bestemmelser udtalte direktoratet bl.a.:
Det er korrekt, at  

 direktoratet i visse tilfælde har beskrevet disse regler som objektive i den  

 forstand, at kassen ikke har ret til refusion, medmindre medlemmet har udvist  

 svig og kassen ikke har begået fejl ved at udbetale.
Endvidere gælder  

 ovennævnte undtagelser i bekendtgørelsen.
 Det er efter direktoratets  

 opfattelse reglernes klare udgangspunkt, at kassen alene har ret til refusion  

 fra statskassen ved retmæssige udbetalinger, uanset kassens skyld  

 i  

 fejludbetalingen.
 Det betyder omvendt ikke, at  

 kassen pr. automatik mister refusionen, da det i hvert enkelt tilfælde  

 vurderes, om kassen kan bevare refusionen efter reglerne i lovens § 86 og  

 bekendtgørelse nr. 980 af 14. december 1993 om ret til refusion.
 Der er således ikke efter  

 direktoratets opfattelse belæg for at betragte refusionsreglen i § 86, stk.  

 4,  

 som udtryk for en almindelig erstatningsansvarsregel.
 Arbejdsdirektoratet henviste  

 endvidere til Søren Balslev, Jørgen Kappel, Tor Even Münter og Merete Roos i  

 Arbejdsløshedsforsikring og efterløn (2001), 1. udgave, idet direktoratet  

 anførte:
Forfatterne henviser s. 371f  

 til, at   

  

 før gennemførslen af den  

 nugældende refusionsadgang var a-kassers adgang til refusion betinget af en  

 almindelig culpastandard   § 86, stk. 4, er således en objektiv ansvarsregel,  

 således at en a- kasse som hovedregel mister refusion for en fejludbetaling,  

 hvis medlemmet ikke har handlet svigagtigt.
Det gælder, selv om a-kassen ikke  

 er skyld i fejludbetalingen  

  

 .
Heller ikke her er der tvivl  

 om refusionsreglernes klare indhold, kassen er som udgangspunkt ansvarlig for  

 fejludbetalinger uanset skyld. I Arbejdsmarkedets Ankenævns  

 supplerende udtalelse af 25. marts 2002 henviste ankenævnet vedrørende  

 spørgsmålet om retstilstanden til nævnets tidligere udtalelse af 23. oktober  

 2001.
 Beskæftigelsesministeriet  

 anførte i sin supplerende udtalelse bl.a.:
I a-kassens brev af 7.  

 december 2001 hedder det, at a-kassen finder det kritisabelt, at  

 Arbejdsministeriet i den grad undlader at forholde sig til den viste  

 administration.
Det er således kassens opfattelse, at Arbejdsministeriet har  

 det overordnede ansvar for forvaltningen i ministeriets ressortområde. Beskæftigelsesministeriet  

 skal i denne forbindelse bemærke, at Beskæftigelsesministeriet efter loven er  

 afskåret fra at gå ind i en vurdering af den konkrete afgørelse, jf.  

 arbejdsløshedsforsikringslovens § 99, stk. 1, hvorefter klage over  

 Arbejdsdirektoratets afgørelser efter § 86, stk. 4, skal indbringes for  

 Arbejdsmarkedets Ankenævn.
Ifølge § 99, stk. 2, kan ankenævnets afgørelse  

 ikke  

 indbringes for anden administrativ myndighed.
Beskæftigelsesministeriet har  

 herudover ingen bemærkninger. Den 24. april 2002 bad jeg  

 forbundet om eventuelle bemærkninger til myndighedernes udtalelser.
I brev af  

 8. maj 2002 fremkom forbundet med bemærkninger til udtalelserne.
Ombudsmandens udtalelse 1. Sagens genstand Direktoratet for Arbejdsløshedsforsikringen (nu Arbejdsdirektoratet) og  

 Arbejdsmarkedets Ankenævn har i deres afgørelser over for (F) henvist til  

 arbejdsløshedsforsikringslovens § 86, stk. 4. I bestemmelsen fastsættes at i  

 tilfælde hvor der er udbetalt bl.a. dagpenge eller efterløn med urette, har  

 arbejdsløshedskassen ikke krav på refusion medmindre den fejlagtige  

 udbetaling skyldes medlemmets svigagtige forhold.
 Genstanden for min undersøgelse er således om arbejdsløshedsforsikringslovens  

 § 86, stk. 4 (tidligere stk. 2, 1. pkt), gav hjemmel for myndighedernes  

 afgørelse over for (F) om tilbagebetaling af  

  

 det fulde  

  

 refusionsbeløb og ikke kun en andel svarende til differencen mellem de  

 udbetalte dagpenge og den efterløn (A) i stedet skulle have haft efter den  

 23. november 1997 hvor dagpengeretten ophørte.
Som omtalt i mit brev af 17.  

 december 2001 til forbundet har jeg ikke opfattet forbundets brev af 7.  

 december 2001 [om en lignende sag] som en klage over Arbejdsmarkedets  

 Ankenævns  

 afgørelse af 20. november 2001 vedrørende (C) [et andet medlem af forbundet],  

 men alene som et led i forbundets argumentation i nærværende sag.
Jeg har  

 noteret mig at ankenævnet i sin afgørelse vedrørende (C) har anført at nævnet  

 er opmærksom på forbundets klage til ombudsmanden, og at nævnet af sig selv  

 vil  

 genoptage behandlingen af sagen hvis udtalelsen fra ombudsmanden giver  

 anledning hertil.
2. Hjemmel Refusion Staten yder i medfør af  

 arbejdsløshedsforsikringslovens § 79, stk. 1, hver arbejdsløshedskasse  

 refusion  

 af de udgifter til bl.a. dagpenge og efterløn som kassen i det forudgående  

 regnskabsår har afholdt.
1970-loven Arbejdsløshedsforsikringsloven  

 indeholdt ved sin tilblivelse i 1970 (lov nr. 114 af 24. marts 1970 om  

 arbejdsformidling og arbejdsløshedsforsikring) bestemmelser i § 86, stk. 1 og  

 2, om tilbagebetaling af dagpenge udbetalt med urette.
Bestemmelserne havde  

 følgende ordlyd:
 § 86.  

  

 Har et medlem givet kassen urigtige oplysninger eller  

 fortiet omstændigheder, der er af betydning for retten til dagpenge, skal  

 dagpengebeløb, som er modtaget med urette, tilbagebetales af medlemmet.
Stk. 2.  

  

 Det kan af kassen eller arbejdsdirektøren bestemmes, at  

 dagpengebeløb, der er udbetalt med urette, skal kræves tilbagebetalt af  

 vedkommende tillidsmand eller afdeling af kassen, såfremt den fejlagtige  

 udbetaling skyldes, at regler i denne lov eller bestemmelser, som er fastsat  

 i  

 henhold til loven, er tilsidesat af tillidsmanden eller afdelingen. I bemærkningerne til § 86,  

 stk. 1 og 2, er bl.a. anført følgende (Folketingstidende 1969-70, Tillæg A,  

 sp.  

 2457-2458):
 Det er ikke med den foreslåede  

 formulering tilsigtet at begrænse tilbagesøgningsadgangen til tilfælde, hvor  

 medlemmet har gjort sig skyldig i strafbare forhold.
Også uagtsomhed, i alt  

 fald af en vis grovhed, vil falde ind under bestemmelsen.
 Angående forslaget i  

  

 stk. 2  

  

 bemærkes, at tilsvarende regler  

 nu gælder i henhold til samtlige kassers vedtægter, dog således, at det efter  

 vedtægternes formulering kun er muligt at gøre en tillidsmand eller en  

 kasseafdeling ansvarlig for fejlagtige udbetalinger, såfremt der tillige kan  

 rejses krav over for vedkommende medlem.
Med den valgte formulering  

 tilsigtes det angivet, at der i hvert enkelt tilfælde skal tages stilling  

 til,  

 hvorvidt erstatningsansvar skal gøres gældende over for tillidsmand eller  

 afdeling, og det må forudses, at reglen kun vil blive bragt i anvendelse,  

 såfremt der er tale om forhold af en vis alvorligere karakter. Lovændringen i 1978 Ved lov nr. 160 af 12. april  

 1978 om ændring af lov om arbejdsformidling og arbejdsløshedsforsikring mv.  

 blev § 86, stk. 2, nyaffattet:
  

  

 Stk. 2.  

  

 I tilfælde, hvor der er udbetalt dagpenge med urette, men  

 hvor medlemmet ikke er pligtig at betale beløbet tilbage i medfør af stk. 1,  

 har kassen kun krav på refusion fra statskassen, såfremt det godtgøres, at  

 den  

 fejlagtige udbetaling ikke kunne være forhindret ved almindelig  

 agtpågivenhed.  

 Kassen kan bestemme, at dagpengebeløb, som kassen herefter ikke får  

 refunderet,  

 endeligt skal afholdes af vedkommende tillidsmand eller afdeling af kassen,  

 såfremt den fejlagtige udbetaling kan tilregnes tillidsmanden eller  

 afdelingen. I bemærkningerne til  

 bestemmelsen er bl.a. anført følgende (Folketingstidende 1977-78, Tillæg A,  

 sp.  

 3765f):
 Efter de gældende regler kan  

 dagpengebeløb, der er udbetalt med urette, kræves tilbagebetalt af  

 vedkommende  

 tillidsmand eller afdeling af kassen, såfremt den fejlagtige udbetaling  

 skyldes, at arbejdsløshedskassens regler eller bestemmelser, der er fastsat i  

 henhold til loven, er tilsidesat af tillidsmanden eller afdelingen.
 Da det er kassens  

 hovedledelse, der principielt har ansvaret for, at dagpengemidlerne forvaltes  

 i  

 overensstemmelse med de gældende regler, påhviler det hovedledelsen at træffe  

 passende foranstaltninger til at sikre dette.
 Forslaget, der bygger på en  

 flertalsindstilling fra Arbejdsformidlingsudvalget af 1975, indebærer, at  

 kassens hovedledelse er umiddelbart ansvarlig over for staten for enhver  

 urigtig udbetaling af dagpenge fra en afdelings side (der ikke udelukkende  

 skyldes medlemmets forhold), medmindre kassen kan godtgøre, at den fejlagtige  

 udbetaling ikke kunne være forhindret ved almindelig agtpågivenhed.
Kassens mulighed for  

 fritagelse for ansvar beror således på, om kassen kan godtgøre, at den  

 fejlagtige udbetaling ikke kunne være forhindret ved fornøden agtpågivenhed  

 fra  

 den udbetalende tillidsmands side og ej heller gennem iværksættelse af  

 passende  

 foranstaltninger fra hovedledelsens side, herunder udarbejdelse af instrukser  

 og vejledninger m.v. til brug for afdelingerne.
Det foreslås, at kassen skal  

 kunne gøre regres over for tillidsmanden eller afdelingen, såfremt den  

 fejlagtige udbetaling kan tilregnes tillidsmanden eller afdelingen.
Forudsætningen for at kassen  

 kan pålægge tillidsmanden eller afdelingen at udrede beløbet, er således, at  

 der i forbindelse med udbetalingen har foreligget uagtsomhed fra den  

 udbetalende tillidsmands side. Lovændringen i 1985 - erstatningsansvar eller sanktion? I marts 1984 besluttede  

 arbejdsministeren at nedsætte et udvalg til vurdering af problemet vedrørende  

 arbejdsløshedskassernes fejludbetalinger.
Udvalget afgav betænkning i  

 september  

 1984, jf. betænkning nr. 1021/september 1984.
 I betænkningen blev det  

 forslag der senere førte til lovens § 86, stk. 2, 1. pkt. (nu stk. 4), ikke  

 anset for en sanktion - i modsætning til f.eks. det forslag der førte til  

 lovens § 79, stk. 3, og som bl.a. er omtalt af Arbejdsmarkedets Ankenævn i  

 udtalelsen af 23. oktober 2001.
Betænkningen opregner således  

 i kapitel 3, afsnit B-F, en række forslag til nedbringelse af  

 fejludbetalingerne.
Afsnit E (s. 86ff) omhandler forslag vedrørende  

 finansieringssystemet  

 og sanktioner.
I afsnittet er der foretaget en opdeling således at pkt.  

 1  

 vedrører finansieringssystemet, mens pkt. 2 og 3 vedrører sanktioner over for  

 henholdsvis arbejdsløshedskasserne og medlemmerne.
Under pkt. 1 (dvs. forslag  

 vedrørende finansieringssystemet) er bl.a. medtaget det forslag der førte til  

 lovens § 86, stk. 2, 1. pkt. (nu stk. 4). Der er herom anført:
 1.4. Statstilskud til dækning af fejludbetalinger.
 FORSLAG:
 Der ydes ikke statstilskud  

 til dækning af fejludbetalinger, jfr. arbejdsløshedslovens § 86, stk. 1 og 2,  

 -  

 eventuelt ydes delvist tilskud.
 Kommentar:
 Ordningen vil indebære, at  

 kasserne får den økonomiske risiko for inddrivelsen af tilbagebetalingskrav,  

 som alene medlemmerne er ansvarlige for.
 Vurdering:
 Det er udvalgets opfattelse,  

 at ordningen vil give kasserne et øget økonomisk incitament til selvkontrol.
 Det kan forekomme urimeligt,  

 at kasserne skal bære risikoen for inddrivelse af udbetalinger, der er opnået  

 på svigagtigt grundlag.
 Under pkt. 2 (sanktioner over  

 for arbejdsløshedskasser) stilles der forslag om at arbejdsdirektoratet kan  

 bestemme at en kasses ret til tilskud helt eller delvis tilbageholdes indtil  

 kassen har fulgt et pålæg som er udstedt i medfør af reglerne i  

 arbejdsløshedsforsikringsloven, eller bestemmelser der er givet i henhold til  

 loven (senere lovens § 38, stk. 2), og at en arbejdsløshedskasse som  

 hovedregel  

 ikke har ret til statstilskud til dækning af udgifterne til dagpenge/efterløn  

 for hvilke ekstern dokumentation ikke foreligger som foreskrevet i reglerne  

 for  

 tilvejebringelse og opbevaring af dokumentation.
Undtagelse gøres hvis  

 dokumentation kan fremskaffes af kassen (senere lovens § 79, stk. 3). Under  

 pkt. 3 (sanktioner over for medlemmerne) stilles der bl.a. forslag om en  

 ændring  

 af svigsbestemmelsen således at et medlem kun slettes som medlem af kassen i  

 grove tilfælde.
I stedet anvendes den effektive karantæne i større omfang.
 Arbejdsministeren fremsatte  

 den 28. november 1984 forslag til lov om ændring af lov om arbejdsformidling  

 og  

 arbejdsløshedsforsikring mv. (Nedbringelse af arbejdsløshedskassernes  

 fejludbetalinger mv.). Det fremgår af bemærkningerne til lovforslaget at  

 forslaget var et led i opfølgningen af ovennævnte betænkning nr.  

 1021/september  

 1984 fra udvalget vedrørende arbejdsløshedskassernes fejludbetalinger.
 Lovforslaget indeholdt bl.a.  

 en nyaffattelse af § 86, stk. 2, 1. pkt.:
I tilfælde, hvor der er  

 udbetalt dagpenge eller efterløn med urette, har kassen ikke krav på refusion  

 fra statskassen, og udbetalte refusionsbeløb skal tilbagebetales. Der blev endvidere som et nyt  

 stk. 3 stillet forslag om at direktøren for arbejdsløshedsforsikringen  

 kan  

 fastsætte regler om administration af stk. 2, 1. pkt., herunder om at stk. 2,  

 1. pkt., kan fraviges i ganske særlige situationer.
 I de almindelige bemærkninger  

 til ændringsloven er bl.a. anført følgende (Folketingstidende 1984-85, Tillæg  

 A, sp. 1715 og 1716):
I marts 1984 besluttede  

 arbejdsministeren at nedsætte et udvalg til vurdering af problemet vedrørende  

 arbejdsløshedskassernes fejludbetalinger.
Baggrunden for ministerens  

 beslutning  

 var, at resultaterne fra arbejdsdirektørens tilsyn med de statsanerkendte  

 arbejdsløshedskasser havde vist, at der sker fejludbetalinger fra  

 arbejdsløshedskasserne af en uacceptabel størrelsesorden, hvilket påfører  

 staten betydelige merudgifter.
 Udvalget har søgt at danne  

 sig et skøn over omfanget af fejludbetalingerne i 1984. Udvalget har som  

 udgangspunkt anvendt de foreløbige resultater fra stikprøverne vedrørende  

 1981,  

 hvilket - under forudsætning af at de i 1981 gældende forhold også gjaldt i  

 1984 - ville give et beløb på ca. 825 mill. kr. i for meget udbetalte  

 dagpenge  

 i 1984. På baggrund af stikprøveresultaterne har udvalget vurderet den  

 forventede effekt af allerede iværksatte initiativer og når frem til det  

 resultat, at fejludbetalinger vedrørende arbejdsløshedsdagpenge og  

 feriedagpenge må skønnes at påføre systemet en merudgift på ca.  

  

 525 mill. kr. i 1984 (600 mill. kr. for  

 meget og 75 mill. kr. for lidt).
 Fejludbetalinger af denne størrelse  

 må betragtes som uacceptable, og regeringen finder det derfor vigtigt at få  

 gennemført både administrative og lovmæssige ændringer, der vil medvirke til  

 at  

 nedbringe fejludbetalingerne yderligere allerede i 1985.
For at øge kassernes  

 økonomiske incitament til at etablere et hensigtsmæssigt  

 administrationsapparat, som sikrer, at der foretages en grundig gennemgang af  

 udbetalingsmaterialet og medlemmets forhold, forinden en dagpenge- eller  

 efterlønsudbetaling finder sted, foreslås det, at der ikke ydes statsrefusion  

 til dækning af fejludbetalinger   Under overskriften  

 Økonomiske og administrative konsekvenser fremgår videre bl.a. at  

 merudgifterne som følge af fejludbetalingerne siden 1981 - som følge af de  

 initiativer der allerede er iværksat - er nedbragt fra 825 mio. kr. årlig  

 (1981) til ca. 525 mio. kr. årlig (1984). Det anses for særdeles usikkert at  

 skønne over hvor stor reduktionen af fejludbetalingerne bliver ved  

 gennemførelsen af lovforslaget.
Herunder nævnes bl.a. at forslaget om ikke at  

 yde  

 statsrefusion til dækning af fejludbetalinger endvidere vil medføre en  

 besparelse.
 I bemærkningerne til  

 lovforslagets enkelte bestemmelser er om de nyaffattede bestemmelser i § 86  

 anført bl.a. følgende (Folketingstidende 1984-85, Tillæg A, sp. 1723 og 1724:
 Det foreslås, at en kasse  

 ikke har ret til refusion i de tilfælde, hvor der er sket en fejludbetaling.  

 Medlemmet vil stadig skulle tilbagebetale det fejlagtigt udbetalte beløb til  

 kassen, hvis medlemmet gøres ansvarlig for fejludbetalingen.
Direktøren for  

 arbejdsløshedsforsikringen bemyndiges til at fastsætte regler, der fraviger  

 bestemmelsen i ganske særlige situationer.
Der tænkes her på de tilfælde,  

 hvor  

 hverken kassen eller medlemmet i dag gøres ansvarlig for  

 fejludbetalingen. I Arbejdsmarkedsudvalgets  

 betænkning af 22. maj 1985 blev der stillet ændringsforslag til lovforslaget.  

 Der fremgår heraf bl.a. (Folketingstidende 1984-85, Tillæg B, sp. 1661ff):
   §  

  

 86, stk. 2, 1. pkt.,  

  

 affattes således:
I tilfælde, hvor der er  

 udbetalt dagpenge eller efterløn med urette, har kassen ikke krav på refusion  

 fra statskassen, og udbetalte refusionsbeløb skal tilbagebetales, medmindre  

 den  

 fejlagtige udbetaling skyldes medlemmets svigagtige forhold. I §  

  

 86  

  

 indsættes efter stk. 2 som nyt stykke:
  

  

 Stk. 3.  

  

 Direktøren for arbejdsløshedsforsikringen kan fastsætte  

 regler om administrationen af stk. 2, 1. pkt.
Direktøren for  

 arbejdsløshedsforsikringen kan herunder bestemme, at kassen skal have krav på  

 refusion i ganske særlige situationer, selv om fejludbetalingen ikke skyldes  

 medlemmets svigagtige forhold. Bemærkninger Ændringerne i lovforslagets  

 nr. 8 og 9 [vedrørende § 86, stk. 2, 1. pkt., og stk. 3; min bemærkning]  

 medfører, at forslaget lempes således, at kassen altid har krav på refusion,  

 hvis fejludbetalingen skyldes medlemmets svigagtige forhold.
Derudover opretholdes  

 bestemmelsen om, at reglerne kan fraviges, således at kassen vil kunne få  

 refusion i ganske særlige situationer uafhængigt af medlemmets svigagtige  

 forhold.
Der tænkes her blandt andet på de tilfælde, hvor en fejludbetaling  

 f.eks. skyldes en arbejdsgivers urigtige oplysninger.
Den foreslåede lempelse  

 indebærer, at kasserne ikke hæfter for de medlemmer, der bevidst søger at få  

 udbetalt dagpenge med urette.
Hermed er den væsentligste del af den kritik,  

 der  

 har været rejst mod denne del af lovforslaget, imødekommet, idet kasserne  

 ikke  

 længere kan gøres ansvarlige for fejludbetalinger, der skyldes et medlems  

 svigagtige forhold. I Arbejdsmarkedsudvalgets  

 betænkning fremgår endvidere at arbejdsministeren i et samråd bl.a. havde  

 oplyst følgende (Folketingstidende 1984-85, Tillæg B, sp. 1657 og 1658):
   ændringsforslagene [til §  

 86, stk. 2, 1. pkt., og stk. 3; min bemærkning] medfører en lempelse i  

 forhold  

 til det fremsatte lovforslag, således at kassen altid har krav på refusion,  

 hvis fejludbetalingen skyldes medlemmets svigagtige forhold.
Begrundelsen herfor er, at  

 kasserne i tilfælde, hvor medlemmet har handlet svigagtigt, ofte er uden  

 muligheder for at modvirke en fejludbetaling.
Det vil derfor være rimeligt at  

 give kassen refusion i disse tilfælde.
Forslaget er administrerbart, da svig  

 er  

 et begreb, man kender i administrationen på området.
 Derimod vil kassen ikke få refusion i tilfælde, hvor fejludbetalingen  

 skyldes uagtsomme forhold.  

 Heri ligger  

 ændringen i forhold til de gældende regler  

  

[min fremhævelse].
Endvidere vil det i tilfælde,  

 hvor medlemmet har handlet svigagtigt, ofte være således, at medlemmet  

 slettes  

 af kassen.
Dette er ikke tilfældet i de forhold, hvor medlemmet har handlet  

 uagtsomt.
Her vil medlemmet forblive i kassen, hvorfor medlemmet ofte  

 (forligsmæssigt) vil indbetale det fejludbetalte beløb efterhånden.
Bestemmelsen medfører ikke  

 ændringer i kassernes krav på refusion for så vidt angår de skønsmæssige  

 afgørelser, som en kasse skal træffe, medmindre medlemmet har handlet  

 uagtsomt.  

 F.eks. vil det i en situation, hvor kassen har truffet afgørelse om, at et  

 medlem efter raskmelding efter en længere sygdomsperiode er til rådighed for  

 arbejdsmarkedet (det vil sige en konkret rådighedsvurdering), for så vidt  

 angår  

 spørgsmålet om refusion være afgørende, om kassen i sin tid har truffet en  

 forsvarlig afgørelse.
Dette skal forstås således, at hvis afgørelsen senere  

 ændres af direktoratet eller ankenævnet, vil kassen have krav på refusion,  

 selv  

 om der reelt er sket en fejludbetaling, så længe kassen og/eller medlemmet  

 ikke  

 har handlet uagtsom ved afgørelsen af, om medlemmet var til rådighed.
Kassen  

 må  

 f.eks. ikke overse relevante oplysninger.
Der vil dog stadig være andre  

 tilfælde, hvor kassen ikke bør gøres ansvarlig for en fejludbetaling.
Som  

 eksempel kan nævnes urigtige oplysninger fra en arbejdsgiver eller en  

 offentlig  

 myndighed, der medfører, at hverken kasse eller medlem kan gøres ansvarlig  

 for  

 fejludbetalingen.
Af denne grund bibeholdes nr. 9 [vedr. § 86, stk. 3; min  

 bemærkning] med den nødvendige ændring, der følger af ændringen af nr. 8  

[vedr.  

 § 86, stk. 2, 1. pkt.; min bemærkning]. Bestemmelserne i § 86, stk.  

 2, 1. pkt., og stk. 3, blev vedtaget som ændret under Arbejdsmarkedsudvalgets  

 behandling, jf. lov nr. 236 af 6. juni 1985 om ændring af lov om  

 arbejdsformidling og arbejdsløshedsforsikring m.v. (Nedbringelse af  

 arbejdsløshedskassernes fejludbetalinger m.v.).
Bekendtgørelse nr. 980 af 14.  

 december 1993 om arbejdsløshedskassernes ret til refusion fra statskassen for  

 fejludbetalte ydelser er udstedt med hjemmel i  

 arbejdsløshedsforsikringslovens  

 § 86, stk. 6 (tidligere stk. 3). Bekendtgørelsen bestemmer i § 1, stk. 1, at  

 en  

 kasse ikke har ret til refusion hvis den med urette har udbetalt ydelser  

 efter  

 bl.a. arbejdsløshedsforsikringsloven.
Udbetalte refusionsbeløb skal  

 tilbagebetales.
Herfra gælder en række undtagelser i §§ 2-5: Hvis medlemmet  

 har  

 begået svig, medmindre udbetalingen kan tilskrives fejl i kassen (§ 2), hvis  

 fejludbetalingen skyldes en skønsmæssig afgørelse hvor kassen har sikret sig  

 et  

 tilstrækkeligt grundlag for skønnet og skønnet kan anses for forsvarligt,  

 eller  

 hvor kassen i god tro har udbetalt på baggrund af oplysninger fra  

 arbejdsgivere, offentlige myndigheder eller en anden arbejdsløshedskasse (§  

 3,  

 stk. 1 og 2). § 3, stk. 1 og 2, finder dog ikke anvendelse hvor medlemmet i  

 forbindelse med udbetalingen har udvist uagtsomt forhold således at der er  

 grundlag for at pålægge medlemmet ansvar for tilbagebetaling efter lovens §  

 86,  

 stk. 1 (§ 3, stk. 3). Bekendtgørelsens § 4 vedrører fejludbetaling af  

 etableringsydelse, uddannelsesgodtgørelse eller orlovsydelse.
Direktøren for  

 Arbejdsløshedsforsikringen kan i ganske særlige situationer give  

 tilladelse  

 til, at kassen får ret til refusion for fejludbetalte beløb, hvor dette ikke  

 følger af §§ 2-4 (§ 5).
Som det fremgår ovenfor, er  

 det myndighedernes opfattelse at bestemmelsen i lovens § 86, stk. 4  

 (tidligere  

 stk. 2, 1. pkt.), efter lovændringen i 1985 ikke skal fortolkes i  

 overensstemmelse med de almindelige erstatningsretlige reglers krav om at et  

 erstatningsansvar som udgangspunkt forudsætter et tab hos skadelidte.  

 Arbejdsdirektoratet har herved bl.a. gjort gældende at bestemmelsen indebærer  

 et objektivt ansvar for arbejdsløshedskasserne for fejludbetalinger, men at  

 dette ansvar ikke er et erstatningsansvar.
Arbejdsmarkedets Ankenævn har  

 bl.a.  

 gjort gældende at bestemmelsen har en sanktionslignende karakter.
Ankenævnet  

 har i den forbindelse bl.a. henvist til arbejdsministerens fremsættelsestale  

 af  

 28. november 1984 (Folketingstidende 1984-85, Tillæg F, sp. 2755ff).
Arbejdsløshedskasserne er  

 private foreninger.
Se bl.a. min udtalelse i Folketingets Ombudsmands  

 beretning  

 for 1993, s. 82ff*. Ved indgreb af pønal karakter over for private gælder et  

 skærpet hjemmelskrav.
Jeg henviser til Jens Garde mfl., Forvaltningsret -  

 Almindelige emner, (1997), 3. udgave, s. 159ff.
 Efter min opfattelse giver  

 det af arbejdsministeren anførte i forbindelse med fremsættelsen af  

 lovforslaget ikke grundlag for at anse reglen i § 86, stk. 4, for en  

 bestemmelse af sanktionslignende karakter der indebærer at retten til  

 refusion  

 bortfalder i tilfælde af en fejludbetaling uanset om staten har lidt et tab  

 eller ej.
På baggrund af ovennævnte er  

 det min opfattelse at § 86, stk. 4, ikke er en sanktionsregel, men en regel  

 der  

 fastlægger et hæftelsesansvar for arbejdsløshedskasserne således at disse  

 hæfter for medlemmernes uagtsomme forhold selv om kasserne ikke selv måtte  

 have  

 udvist culpa.
Da bestemmelsen således efter min opfattelse er af  

 erstatningsretlig karakter, finder jeg at den må fortolkes i overensstemmelse  

 med de almindelige erstatningsretlige reglers krav om at et erstatningsansvar  

 som udgangspunkt forudsætter et tab hos skadelidte.
 I nærværende sag udgør  

 statens tab alene  

  

 differencen  

  

 mellem  

 de med urette udbetalte dagpenge og den efterløn som (A) i stedet skulle have  

 haft fra den 23. november 1997 hvor dagpengeretten ophørte.
På baggrund af ovennævnte er  

 det min opfattelse at det alene er denne difference der kan anses for en  

 fejludbetaling som omhandlet i arbejdsløshedsforsikringslovens §  

 86, stk. 4,  

 og at det således alene er denne difference der ikke er refusion for. (F) har  

 da også anerkendt at der ikke er refusion for denne del.
Omvendt kan den del  

 der beløbsmæssigt  

  

 svarer til  

  

 den  

 efterløn som (A) i stedet skulle have haft i omtalte periode, efter min  

 opfattelse ikke betragtes som en fejludbetaling i  

 arbejdsløshedsforsikringslovens forstand.
Loven gav derfor for så vidt angår  

 denne del, ikke hjemmel for Direktoratet for Arbejdsløshedsforsikringens (nu  

 Arbejdsdirektoratet) og Arbejdsmarkedets Ankenævns afgørelse over for (F) om  

 tilbagebetaling af udbetalt refusion.
Jeg har gjort myndighederne  

 bekendt med min opfattelse, og jeg har i dag henstillet til Arbejdsmarkedets  

 Ankenævn at genoptage sagen i forhold til (F) og træffe en ny afgørelse over  

 for forbundet i overensstemmelse med det ovenfor anførte. NOTE: (*)  

 FOB 1993, s. 82.
