 Denne At-meddelelse oplyser om førstehjælp ved arbejdsulykker, ætsninger  

 og forgiftninger.
 Førstehjælp er den første og undertiden livreddende hjælp, der ydes efter  

 en ulykke, en forgiftning eller en pludselig opstået sygdom.
 En hurtig og rigtig hjælp i de første minutter kan være afgørende.
 Det er desuden vigtigt, at der etableres foranstaltninger til at modvirke  

 psykiske reaktioner som følge af ulykker og forgiftninger (»psykisk  

 førstehjælp«).
PLAN FOR FØRSTEHJÆLP Førstehjælp gives mest effektivt, hvis sikkerhedsorganisationen i forvejen  

 har taget emnet op og udarbejdet en plan.
 Af planen bør det fremgå:
- hvem der er ansvarlig for, at den nødvendige førstehjælp kan ydes - hvem der eventuelt har gennemgået eller bør gennemgå uddannelse i  

 førstehjælp - hvilket førstehjælpsudstyr, herunder handsker, der skal være under  

 hensyntagen til arbejdspladsens almindelige risiko og den særlige risiko, der  

 kan følge af kemiske og biologiske påvirkninger på arbejdspladsen - hvor udstyret skal befinde sig - hvem der skal føre kontrol med opfyldning og vedligeholdelse af udstyret - hvordan hjælp og transport tilkaldes.
Som led i det forebyggende sikkerheds- og sundhedsarbejde i virksomheden  

 kan det være hensigtsmæssigt, at der via sikkerhedsorganisationen føres  

 statistik over, hvor der ydes førstehjælp.
Om ulykkesanalyse i virksomheden,  

 se At-meddelelse nr. 6.02.1.
FORANSTALTNINGER Ved ulykker, ætsninger og forgiftninger gælder:
 1. Begræns omfanget af ulykken.
 2. Giv førstehjælp på stedet.
 3. Tilkald hjælp.
 4. Sørg for frie transportveje.
Den tilskadekomne må kun fjernes fra ulykkeszonen, hvis der ellers ville  

 være fare for yderligere skade, fx hvis der udvikles giftige dampe.
Herefter  

 kan førstehjælp ydes.
Den tilskadekomne bør ved alvorlige skader normalt kun  

 transporteres af ambulancepersonale! Klargør vejen for ambulance ved at  

 stille vagtpost og rydde transportveje.
 OBS:
Ved alle ætsninger og forgiftninger skal hospitalet underrettes om, hvilke  

 stoffer den tilskadekomne har arbejdet med.
Det kan fx ske ved at medbringe  

 brugsanvisning, emballage eller etiket.
 Førstehjælp ved ulykker:
 DEN BEVIDSTLØSE PERSON:
- sørg for frie luftveje og kontroller, at personen trækker vejret - ved manglende vejrtrækning forsøg med kunstigt åndedræt  

 (mund-til-næse-metode) - ved normal vejrtrækning skal personen lægges i aflåst sideleje  

 (Natostilling) - lkald ambulance.
 CHOK:
 Symptomerne er bleghed, omtågethed, overfladisk vejrtrækning.
- læg personen med hovedet lavt og benene løftet - kontroller, at personen trækker vejret.
Hvis personen ophører med at  

 trække vejret, giv kunstigt åndedræt, se ovenfor - tilkald ambulance.
 BLØDNING:
 OBS: Brug handsker, så blodkontakt kan undgås.
- ved sprøjtende blødning tryk straks en finger i såret (behovet for  

 øjeblikkelig hjælp kan umuliggøre anvendelse af handsker - læg i stedet stof  

 eller plast imellem) - læg den tilskadekomne ned - fasthold trykket, slip ikke, før hjælpen når  

 frem - tilkald ambulance - går den tilskadekomne i chok på grund af blødningen, lægges denne med  

 hovedet lavt og benene højt - ved større ikke-sprøjtende blødninger anlægges forbinding.
 KNOGLEBRUD:
- understøt eventuelt bruddet i den stilling, det bliver fundet - tilkald ambulance RYG- OG BRYSTKASSESKADER:
- undgå så vidt muligt at flytte den tilskadekomne - tilkald ambulance.
 FREMMEDLEGEME I ØJE:
- skyl med øjenskyllevand.
Hvis fremmedlegemet ikke forsvinder, søg læge  

 eller skadestue - søg altid læge eller skadestue ved glødeskader.
 EL-ULYKKER:
- rør ikke direkte ved den tilskadekomne, før strømmen er afbrudt - hvis muligt sluk for hovedafbryderen - ved manglende vejrtrækning giv kunstigt åndedræt, se ovenfor - tilkald ambulance Alle med forbrændingsmærker efter at have fået strøm  

 igennem kroppen skal lægeundersøges, selv om de ikke føler sig utilpasse - el-forbrændinger behandles som almindelige brandsår ved skylning med  

 koldt vand, se nedenfor.
 FORBRÆNDING OG SKOLDNING:
- skyl omgående det forbrændte område med koldt vand - fjern tøjet fra det forbrændte område - sænk, hvis det er muligt, det forbrændte område ned i en spand eller et  

 kar med koldt vand - der skylles, til smerterne er ophørt, dog mindst en halv time.
Sørg også  

 for skylning på vej til eventuel behandling.
 Førstehjælp ved ætsninger:
 INDVENDIG ÆTSNING:
- hvis den tilskadekomne er vågen, gives rigeligt at drikke, mælk eller  

 vand - fremkald ikke opkastning - tilkald ambulance.
 ÆTSNING AF HUD:
- skyl omgående den ætsede hud med rigeligt vand fra vandhane, slange  

 eller bruse.
Sørg også for skylning på vej til eventuel behandling - fjern tøjet fra det ætsede område og fortsæt skylningen, til smerterne  

 ophører - tilkald ambulance - ved større ætsninger søg altid læge eller skadestue - flussyreætsning kræver altid ud over skylning hurtig lægebehandling  

 eller behandling på skadestue.
 ÆTSNING AF ØJNE:
- ved alle former for øjenætsning skylles øjnene omgående med rindende  

 vand, rigeligt vand fra øjenskylleflaske, drikkefontæne m.v., mens øjenlågene  

 spærres fra hinanden - alle øjenætsninger skal omgående lægebehandles, specielt flussyreætsning  

 kræver særlig hurtig indsats - alle skylninger fortsættes, indtil læge eller skadestue overtager  

 behandlingen - vandet må gerne være behageligt tempereret.
 Førstehjælp ved forgiftninger:
 HJÆLP TIL VÅGEN PERSON:
- giv personen rigeligt at drikke (mælk eller vand), hvis giften er  

 indtaget gennem munden - tilkald ambulance - overvåg den tilskadekomnes bevidsthedstilstand.
 HJÆLP TIL BEVIDSTLØS PERSON:
- kontroller vejrtrækningen - ved normal vejrtrækning lægges personen i aflåst sideleje (Natostilling) - ved manglende vejrtrækning forsøg med kunstigt åndedræt - tilkald ambulance.
 OBS:
 Ved forgiftning med fx parathion (bladan) og cyanid (blåsyre) bør kunstigt  

 åndedræt ikke gives ved mund-til-næse-metode, men på anden vis ved fx  

 mund-til-maske-metode (på grund af risiko for forgiftning hos hjælperen). Se  

 i øvrigt fx seneste udgave af kemikalier og sikkerhed speciel del, for tiden  

 3. udgave 1989.
 »Psykisk førstehjælp«:
 Psykiske reaktioner:
Ved arbejdsulykker opstår der også ofte psykiske reaktioner.
Det gælder  

 både for de tilskadekomne og de personer, som har overværet ulykken eller har  

 været de første på ulykkesstedet.
 NOGLE AF REAKTIONERNE KAN VÆRE:
- skyldfølelse og selvbebrejdelse for, om man kunne have handlet  

 anderledes - genoplevelse af ulykken og følelsen af, at »nu sker det igen« - søvnproblemer med hyppig opvågning og katastrofedrømme - frygt for at være på eller vende tilbage til arbejdspladsen Gode råd og eksempler på, hvordan psykiske reaktioner kan modvirkes:
- umiddelbart efter ulykken er der behov for både omsorg og beskyttelse,  

 fx en arm om skulderen - den ramte må ikke føle sig alene.
Vær opmærksom på dette ved eventuel  

 hjemsendelse fra arbejde - hjælp og støt den ramte til at få bearbejdet oplevelsen - sig aldrig »glem det« - det er vigtigt at lytte og opfange de  

 signaler, der kommer frem, selv om oplevelsen bliver fortalt både 5 og 10  

 gange - accepter, at de følelsesmæssige reaktioner kan være forskellige fra  

 person til person - undgå at bebrejde eller latterliggøre - vær forsigtig med at vise medlidenhed.
Det kan øge følelsen af  

 utilstrækkelighed og forstærke frygt og angst - støt ved konfrontation med virkeligheden, fx når den ramte kommer  

 tilbage til arbejdspladsen.
 ENKLE RÅD, DER GIVES TIL DEN SKADELIDTE:
- tal med andre - undgå isolering - gå tidligst muligt på arbejde igen - det er ofte nyttigt at være sammen  

 med andre, som har oplevet det samme - fortsæt med tidligere fritidsaktiviteter som fx sport - søg eventuelt læge eller andre, som kan hjælpe.
Anmeldelse af arbejdsulykker, ætsninger og forgiftningstilfælde Om anmeldelse af arbejdsulykker og forgiftningstilfælde, se At-meddelelse  

 nr. 6.02.1.
Erik Andersen (* 1) At-meddelelse nr. 4.04.19 (* 2) Bekendtgørelse nr. 611 af 18. december 1985 om regler efter den  

 tidligere arbejderbeskyttelseslovgivning, der med mindre ændringer forbliver  

 i kraft efter arbejdsmiljølovens ikrafttræden  

 (Ikraftholdelsesbekendtgørelsen).
