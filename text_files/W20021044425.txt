Klage  

 over behandling i forbindelse med overrivning af akillessene Nævnet fandt grundlag for kritik af den fysiurgiske  

 speciallæges behandling af patienten, idet det var nævnets opfattelse, at  

 blokadebehandlingen ikke burde gentages mere end 1-3 gange, og idet der ved  

 mistanke om overrivning af akillessenen burde udvises yderligere  

 tilbageholdenhed, idet man i sådanne tilfælde burde afvente diagnostisk  

 afklaring i form af for eksempel ultralyds- eller MR- scanning.
Nævnet fandt ikke grundlag for kritik af de læger på  

 ortopædkirurgisk afdeling, der var involveret i behandlingen af patienten i  

 forbindelse med operationen af akillessenen.
Det fremgik af journalen, at  

 speciallægen i ortopædkirurgi i forbindelse med operationen fandt en total  

 overrivning af senen, som han syede sammen ved hjælp af såkaldt seneplastik.  

 Efter operationen fik patienten anlagt en bandage, og det blev aftalt, at han  

 ikke måtte støtte på foden de følgende 3 uger.
 Nævnet oplyste, at det, hvor det drejer sig om en  

 gammel læsion, ikke er muligt at foretage direkte sammensyning af læsionen,  

 hvorfor der anvendes såkaldt seneplastik, hvor en snip af senevævet svinges  

 ned  

 for at slå bro over eller dække defekten i senen.
Nævnet fandt ikke grundlag for kritik af de læger på  

 ortopædkirurgisk afdeling, der var involveret i behandlingen af  

 genoptræningen  

 af patientens fod.
Det fremgik af journalen, at lægerne ved en undersøgelse 3  

 uger efter operationen vurderede, at såret var i orden og akillessenen  

 intakt.  

 Ved en kontrolundersøgelse ca. 1 måned senere fandt lægerne endvidere, at der  

 var god bevægelse i patientens fodled, hvorfor de fjernede bandagen og  

 udstyrede patienten med 1 cm hælforhøjelse, ligesom de informerede ham om, at  

 han ikke måtte dyrke sport det første år efter operationen.
 Nævnet oplyste, at der ved et indgreb som det  

 foreliggende altid er risiko for, at der på ny kan opstå overrivning af  

 senen.
