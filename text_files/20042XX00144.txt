Skriftlig fremsættelse (6. april 2005) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til lov  

 om tilstødende zone.
(Lovforslag nr.
L 146).
Lovforslag tilsigter at etablere en tilstødende zone.
Den  

 tilstødende zone omfatter havområder uden for og stødende op til  

 søterritoriet  

 indtil en afstand af 24 sømil (44.448 m) fra de til enhver tid gældende  

 basislinjer.
Afgrænsningen af den tilstødende zone i forhold til fremmede  

 stater, hvis kyster ligger over for det danske riges kyster i en afstand, der  

 er mindre end 48 sømil, eller som grænser op til Danmark, sker i mangel af  

 aftale efter den linje, der ligger lige langt fra de nærmeste punkter på  

 basislinjerne ved de to staters kyster (midtlinjeprincippet).
I den tilstødende zone kan Danmark i overensstemmelse med  

 FNs Havretskonvention af 1982 udøve den fornødne kontrol med henblik på  

 at  

 forhindre, at de i Danmark gældende told-,  

 afgifts-, udlændinge- eller sundhedslove og regler overtrædes på  

 Danmarks land- eller søterritorium.
Formålet med lovforslaget er således at  

 forbedre mulighederne for at forebygge og bekæmpe narkotikasmugling, told- og  

 afgiftsovertrædelser samt illegal indvandring ad søvejen.
Danmark har i dag kun mulighed for at føre kontrol med og håndhæve  

 overholdelsen af den pågældende lovgivning i søterritoriet, som strækker sig  

 indtil 12 sømil fra kysten.
Med vedtagelsen af lovforslaget vil lovgivningen  

 kunne håndhæves uden for søterritoriet indtil 24 sømil fra kysten.
 Oprettelsen af en tilstødende zone medfører ingen ændring af  

 lovgivningen for den eksklusive økonomiske zone eller kontinentalsoklen eller  

 kontrollen med arkæologiske og historiske genstande.
 Loven gælder ikke for Færøerne og Grønland, men kan ved kgl.  

 anordning senere sættes i kraft for disse rigsdele.
 Loven træder i kraft den 1. juli 2005.
 Idet jeg i øvrigt henviser til de bemærkninger, der ledsager  

 forslaget, skal jeg tillade mig at anbefale det til det høje Tings velvillige  

 behandling.
