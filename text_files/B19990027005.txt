Bekendtgørelse om visse former for  

 lystfiskeri I medfør af § 11, § 11a, § 26, stk. 4, § 27, § 30, stk. 1, § 42,  

 stk. 2 og § 45 i lov om saltvandsfiskeri, jf. lovbekendtgørelse nr.  

 803 af 11. november 1998, fastsættes:
 § 1. Lystfiskeri må kun foregå med  

 stang eller lignende lette håndredskaber.
 § 2. Lystfiskeri med huggeredskaber (rykfiskeri)  

 er ikke tilladt.
 § 3. Lystfiskeri med liner, der slæbes efter  

 båd drevet ved motorkraft (trolling- og dørgefiskeri) er ikke  

 tilladt inden for en afstand af 100 meter fra lavvandslinien.
 Stk. 2. Trolling- og dørgefiskeri er endvidere  

 ikke tilladt i Tempelkrogen i Isefjorden.
 § 4. Lystfiskeri fra båd drevet ved  

 motorkraft eller fra kyst, hvor redskabets line spiles ud til siden med  

 skovle, paravaner eller lignende, herunder oter, er ikke tilladt.
Stk. 2. Uanset forbudet i stk. 1 er det tilladt, uden for  

 100 meter fra lavvandslinien og uden for de i § 5, stk. 1, nævnte  

 områder, direkte på fiskelinen at montere og ved fiskeriet at  

 anvende indretninger, som er egnet til at spile redskabet.
På liner,  

 der er spilet som anført, må alene anvendes 1 endeagn (blink,  

 spinner, wobler, flue eller lignende).
 § 5. I følgende områder gælder,  

 udover bestemmelserne i §§ 1-4, særlige regler for lystfiskeri fra  

 motordreven båd eller kyst:
1)	I Isefjorden syd for en ret linie fra Kongsøre Næbbe  

 til Kyndby Værket, (i området indgår Holbæk Fjord),  

 og i Roskilde Fjord afgrænset ved en linie fra venstre mole ved Kulhuse  

 til færgemolen ved Sølager, 2)	et område i Øresund afgrænset i nord af en linie  

 retvisende øst af havnefyret på Rungsted Havn og i syd af en  

 linie retvisende øst af det østligste havnefyr på  

 Vedbæk Havn og afgrænset i øst af en linie 3 sømil  

 fra lavvandslinien, og 3)	i Køge Bugt (fra Køge Sønakke til  

 Brøndby Lystbådehavn) i området mellem kysten og de  

 fastsatte bundgarnsgrænser, jf. bekendtgørelse nr. 13 af 11.  

 januar 1999 om grænser for anbringelse af bundgarnsstader i Køge  

 Bugt.
 Stk. 2. Lystfiskeri fra båd drevet ved motorkraft i  

 de i stk. 1 nævnte områder, hvor linen spiles ud til siden med  

 skovle, paravaner eller lignende, herunder oter, er ikke tilladt.
 Stk. 3. Ved lystfiskeri i de i stk. 1 nævnte  

 områder, hvor linen slæbes efter en båd drevet ved  

 motorkraft (trolling/dørgning) må der maksimalt anvendes 2  

 stænger per person, dog højst 4 stænger per båd.
 § 6. Overtrædelse af bestemmelserne i §§ 1-5  

 straffes med bøde.
 § 7. Bekendtgørelsen træder i kraft den 1.  

 oktober 1999. Samtidig ophæves bekendtgørelse nr. 12 af 16.  

 januar 1996 om visse former for lystfiskeri.
