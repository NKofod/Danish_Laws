Bekendtgørelse om  

 hastighedsdæmpende vejbump I medfør af § 95, stk. 4, i færdselsloven, jf.  

 lovbekendtgørelse nr. 712 af 2. august 2001, § 6, stk. 1, i  

 lov om offentlige veje, jf. lovbekendtgørelse nr. 671 af 19. august  

 1999, og § 24, stk. 3, i lov om private fællesveje, jf.  

 lovbekendtgørelse nr. 670 af 19. august 1999, fastsættes:
§ 1. Hastighedsdæmpende vejbump skal  

 være udformet således, at en fører af en personbil ved  

 passage med den ønskede hastighed udsættes for en lodret  

 acceleration på 0,65 til 0,75 gange tyngdeaccelerationen G.
En  

 fører af et tungt køretøj skal ved passage med 15 km/t  

 langsommere end den ønskede hastighed udsættes for en lodret  

 acceleration på 0,65 til 0,75 gange tyngdeaccelerationen G.
Stk. 2. Hvis det hastighedsdæmpende vejbump udformes som  

 et pukkelbump (paddehattebump) skal en fører af en personbil ved  

 passage med den ønskede hastighed udsættes for en lodret  

 acceleration på 0,5 til 0,75 gange tyngdeaccelerationen G.
En  

 fører af et tungt køretøj skal ved passage med den  

 ønskede hastighed udsættes for en lodret acceleration på  

 mindre end 0,5 gange tyngdeaccelerationen G.
 Stk. 3. For alle vejbumptyper skal den lodrette acceleration  

 være stigende med stigende hastighed.
 § 2. Bekendtgørelsen træder i kraft  

 den 15. oktober 2002. Samtidig ophæves cirkulære nr. 188 af 19.  

 december 2000 om udformning af hastighedsdæmpende bump.
 Stk. 2. Eksisterende vejbump på veje, hvor der ikke  

 kører bus i rute skal bringes i overensstemmelse med  

 nærværende bekendtgørelse inden den 1. august 2007. Det  

 samme gælder for eksisterende vejbump på veje, der ikke af  

 vejbestyrelsen er defineret som trafikveje.
