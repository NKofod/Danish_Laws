 I henhold til § 41, stk. 1, nr. 1 og stk. 2, samt § 74 og §§ 84 og 86 i  

 lov nr. 681 af 23. december 1975 om arbejdsmiljø fastsættes:
 § 1.  Bekendtgørelsen gælder for de i § 2 nævnte  

 førere af køretøjer i vejtransport, der er omfattet af Rådsforordning (EØF)  

 nr. 543/69 af 25. marts 1969 om harmonisering af visse bestemmelser på det  

 sociale område inden for landevejstransport med senere ændringer.
 § 2.  Førere af køretøjer i godstransport, der ikke er  

 fyldt 21 år, og som fører motorkøretøj, hvis største tilladte totalvægt  

 inclusive påhængsvogne og sættevogne overstiger 7,5 tons, skal være i  

 besiddelse af et kvalifikationsbevis for en tilfredsstillende afslutning af  

 den i § 3 nævnte uddannelse, jfr. dog § 8.
Stk. 2.  Førere af køretøjer i personbefordring skal  

 være fyldt 21 år.
Hvis de ikke kan godtgøre, at de skal de være i besiddelse af et kvalifikationsbevis for en  

 tilfredsstillende afslutning af den i § 3 nævnte uddannelse, jfr. dog § 8.
 Stk. 3.  Kvalifikationsbeviset eller erklæring om, at  

 betingelserne i § 2, stk. 2, litra a eller b er opfyldt, skal medbringes  

 under kørslen og på forlangende forevises politiet og arbejdstilsynet.  

 Kvalifikationsbevis og blanket for erklæring efter § 2, stk. 2, litra a og b  

 er optrykt som bilag til bekendtgørelsen.
 § 3.  De i § 2 nævnte førere af køretøjer i  

 vejtransport skal have gennemgået en uddannelse, der omfatter følgende  

 discipliner:
Kendskab til udbedring af mindre driftsfejl ved køretøjet ved hjælp af  

 dertil egnet værktøj, kendskab til økonomisk brug af køretøjer, kendskab til de foranstaltninger, der skal træffes ved færdselsuheld eller  

 andre uheld (f. eks. brand) for så vidt angår køretøjets forsikringsforhold, kendskab til den nationale lovgivning, der finder anvendelse på den  

 pågældende art af transport (gods eller personer), brugen af kontrolapparat (fartskriver).
 Stk. 2.  For førere af køretøjer i godstransport skal  

 uddannelsen derudover omfatte:
Elementært kendskab til førerens ansvar for så vidt angår modtagelse,  

 transport og levering af gods ifølge de aftalte betingelser, og kendskab til  

 køretøjs- og transportdokumenter, der forlanges ved national og international  

 godstransport, almindelig færdighed i og tilstrækkeligt geografisk kendskab til at kunne  

 betjene sig af vejkort og deres registre.
 Stk. 3.  For førere af køretøjer i personbefordring skal  

 uddannelsen udover det i stk. 1 nævnte omfatte:
 Kendskab til køretøjs- og transportdokumenter, der forlanges ved national  

 og international personbefordring.
 § 4.  Førere, som i en anden af De europæiske  

 Fællesskabers medlemsstater har erhvervet tilsvarende kvalifikationsbevis, er  

 fritaget for kravet om uddannelse i henhold til § 3.
 § 5.  Varigheden og den nærmere tilrettelæggelse af  

 den i § 3 nævnte uddannelse forestås af direktoratet for  

 arbejdsmarkedsuddannelserne, der udsteder kvalifikationsbeviset.
 § 6.  Direktøren for arbejdstilsynets afgørelser kan  

 indbringes for arbejdsministeren inden 4 uger efter, at afgørelsen er meddelt  

 den pågældende.
 Stk. 2.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
 Stk. 3.  Når særlige grunde taler derfor, kan  

 klagemyndigheden behandle en klage og tillægge den opsættende virkning, selv  

 om den først fremkommer efter udløbet af 4 ugers fristen.
 § 7.  Overtrædelse af § 2 straffes med bøde.
Stk. 2.  Arbejdsgiveren kan pålægges bødeansvar for  

 overtrædelse af § 2, stk. 1 og 2, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 8.  Bekendtgørelsen træder i kraft den 1. januar  

 1980.
 Stk. 2.  § 2, stk. 1, gælder ikke for førere, der har  

 erhvervet kørekort til stor lastbil (kategori C) før den 1. januar 1980.
 Stk. 3.  § 2, stk. 2, gælder ikke for førere, der har  

 erhvervet kørekort til erhvervsmæssig personbefordring med stor personbil  

 (kategori D) før den 1. januar 1980.
 Stk. 4.  Direktøren for arbejdstilsynet kan i indtil 1  

 år efter bekendtgørelsens ikrafttræden meddele tilladelse til national  

 kørsel, uden at kvalifikationsbevis foreligger, såfremt det dokumenteres, at  

 det ikke har været muligt at få den i § 3 nævnte uddannelse.
Arbejdsministeriet, den 31. oktober 1979 SVEND AUKEN /Vibeke Lomholt Bilag 1 KVALIFIKATIONSBEVIS PERSONBEFORDRING For førere af køretøjer i personbefordring, hvortil der efter Rådsfordning  

 (EØF) nr. 543/69 art. 5 stilles krav om en særlig uddannelse, jfr.  

 arbejdsministeriets bekendtgørelse af 31. oktober 1979 om uddannelse efter  

 arbejdsmiljøloven af visse førere af køretøjer i vejtransport.
DIREKTORATET FOR ARBEJDSMARKEDSUDDANNELSERNE S.
Grove Bilag 3 ERKLÆRING PERSONBEFORDRING For førere af køretøjer i personbefordring, som har praktisk erfaring, der  

 efter Rådsforordning (EØF) nr. 543/69 art. 5 kan erstatte kravet om en særlig  

 uddannelse, jfr. arbejdsministeriets bekendtgørelse af 31. oktober 1979 om  

 uddannelse efter arbejdsmiljøloven af visse førere af køretøjer i  

 vejtransport.
 Fås hos arbejdstilsynet.
