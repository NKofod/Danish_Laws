Efter § 30 og § 53, stk. 1 i lov om dagpenge ved sygdom eller fødsel fastsættes:
Personkreds og optagelse § 1.  Personer, der har anden dagpengegivende  

 erhvervsindtægt end lønindtægt, kan tegne frivillig dagpengesikring for de  

 første 3 uger af sygeperioden.
Personer, der udfører husligt arbejde i eget  

 hjem for mindst een person foruden sig selv, kan sikre sig dagpenge fra 1.  

 sygedag efter 1 uges sygdom.
Stk. 2.  Anmodning om sikring indsendes til  

 Sikringsstyrelsen.
Sikringsstyrelsen kan kræve nærmere dokumentation  

 vedrørende indtægtens art, når sikringen tegnes på grundlag af  

 dagpengegivende erhvervsindtægt.
Helbredsbetingelser § 2.  Det er en betingelse for at blive optaget i den  

 frivillige sikring, at man ikke er uarbejdsdygtig på grund af sygdom eller  

 svækkelse eller har en langvarig eller kronisk lidelse, der forøger risikoen  

 for sygefravær væsentligt.
 Stk. 2.  Til brug ved vurderingen af, om  

 helbredsbetingelserne er opfyldt, kan Sikringsstyrelsen om fornødent forlange  

 en lægeerklæring, der betales af vedkommende.
 Stk. 3.  Betingelserne i stk. 1, gælder ikke for  

 personer, der ophører med at have dagpengegivende lønindtægt, hvis de anmoder  

 om optagelse inden 3 måneder efter, at den dagpengegivende lønindtægt er  

 ophørt, og de umiddelbart før ophøret har haft dagpengegivende lønindtægt i  

 mindst 5 uger.
Ventetid § 3.  Retten til dagpenge indtræder 3 måneder efter,  

 at anmodningen om optagelse er modtaget i Sikringsstyrelsen.
 Stk. 2.  Personer, der er omfattet af § 2, stk. 3, og  

 personer, der kommer til skade ved et ulykkestilfælde, har ret til dagpenge,  

 selv om fristen efter stk. 1, ikke er udløbet.
Dagpengenes størrelse § 4.  Dagpenge på grundlag af anden erhvervsindtægt  

 end lønindtægt beregnes efter reglerne i dagpengelovens kapitel 8. Dagpenge  

 til personer, der har valgt kun at betale 3/4, 1/2 eller 1/4 bidrag, kan dog  

 ikke overstige henholdsvis 3/4, 1/2 eller 1/4 af det højeste beløb efter  

 dagpengelovens § 24.
 Stk. 2.  Dagpenge, der ydes på grundlag af husligt  

 arbejde, udgør 1/2 eller 1/4 af det højeste beløb efter dagpengelovens § 24,  

 afhængigt af bidragets størrelse.
 Stk. 3.  Dagpenge, som udbetales for sygdomstilfælde,  

 der er indtrådt i de første 3 måneder efter anmodningen om optagelse til  

 personer, der er omfattet af § 2, stk. 3, kan ikke overstige de dagpenge, som  

 den pågældende havde ret til på grundlag af lønindtægten.
 Stk. 4.  For personer, som ikke opfylder  

 helbredsbetingelserne i § 2, stk. 1, men som optages efter § 2, stk. 3, kan  

 højestebeløbet efter stk. 1, eller dagpengesatsen efter stk. 2, ikke  

 fastsættes, så de overstiger de dagpenge, som den pågældende havde ret til på  

 grundlag af lønindtægten.
 Stk. 5.  Bestemmelsen i dagpengelovens § 24, stk. 4  

 finder ikke anvendelse på dagpenge, der udbetales fra den frivillige sikring.
Forhøjelse, nedsættelse og udmeldelse § 5.  Når personer, der har valgt nedsat bidrag og  

 nedsatte dagpenge, jf. § 4, stk. 1 og 2, anmoder om forhøjelse, indtræder  

 retten til højere dagpenge 3 måneder efter, at anmodningen er modtaget i  

 Sikringsstyrelsen, hvis betingelserne i § 2, stk. 1, er opfyldt ved  

 anmodningen.
 Stk. 2.  Nedsættelse af dagpenge og bidrag samt  

 udmeldelse af forsikringen kan ske med virkning fra udgangen af et kvartal,  

 hvis anmodning er modtaget i Sikringsstyrelsen mindst 20 dage før kvartalets  

 udgang.
Opkrævning af bidrag § 6.  Bidrag fastsættes af chefen for  

 Sikringsstyrelsen i overensstemmelse med dagpengelovens § 41.
 Stk. 2.  Bidraget beregnes fra den 1. i måneden efter  

 tilmeldingen.
Stk. 3.  Sikringsstyrelsen opkræver bidrag halvårsvis  

 forud.
Opkrævningen sker i december og juni.
Første bidragsopkrævning sker i  

 visse tilfælde på et andet tidspunkt.
Herom henvises der til stk. 7.
 Stk. 4.  Bidrag skal indbetales senest den 15. januar,  

 henholdsvis den 15. juli.
 Stk. 5.  Hvis indbetaling ikke sker rettidigt, tillægges  

 der restancegebyr, 10 kr., ved senere opkrævninger.
Stk. 6.  Den sikrede udelukkes af ordningen, hvis  

 indbetaling af bidrag ikke er sket inden den 5. marts, henholdsvis den 5.  

 september.
Udelukkelsen har virkning fra den 31. marts, henholdsvis den 30.  

 september.
Stk. 7.  Den første opkrævning efter tilmeldingen sker i  

 marts, hvis tilmeldingsdatoen falder i perioden fra 15. december til 15.  

 marts, og i september ved tilmelding i perioden fra 15. juni til 15.  

 september.
Sidste betalingsdag er i disse tilfælde 15. april, henholdsvis 15.  

 oktober.
Hvis betaling ikke er sket inden den 5. juni, henholdsvis den 5.  

 december, udelukkes den sikrede af ordningen med virkning fra den 30. juni,  

 henholdsvis den 31. december.
Dagpengerettens ophør og fornyet optagelse § 7.  Når sikring er ophørt ved udgangen af et kvartal  

 efter udmeldelse eller udelukkelse, ophører retten til dagpenge ved  

 forsikringens ophør.
 Stk. 2.  Fornyet optagelse efter udmeldelse eller  

 udelukkelse forudsætter, at betingelserne for optagelse, jf. § 1 og § 2 er  

 opfyldt, og at eventuelt skyldigt bidrag er betalt.
 Stk. 3.  Dagpengeretten indtræder 3 måneder efter, at  

 anmodning om fornyet optagelse er modtaget i Sikringsstyrelsen.
Ikrafttrædelse § 8.  Bekendtgørelsen har virkning fra den 1. juli  

 1988. Samtidig ophæves Sikringsstyrelsens bekendtgørelse nr. 951 af 23.  

 december 1986.
