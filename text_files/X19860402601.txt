Ankenævnet afgjort, at støttemodtager først kunne anses for at have  

 tilsidesat oplysningspligt i tilfælde, hvor der var udbetalt feriepenge på  

 det tidspunkt, støttemodtageren var klar over, at arbejdsforholdet ville  

 ophøre.
Tilbagebetaling efter boligstøttelovens § 41 med baggrund i de  

 udbetalte feriepenge kunne derfor først kræves med virkning fra den  

 næstfølgende 1. i måneden efter, at støttemodtageren blev vidende om  

 arbejdsophøret.
Sagen på dette grundlag hjemvist til fornyet behandling i  

 socialforvaltningen.
 Ved brev modtaget i ankeafdelingen den 16. oktober 1985 har De klaget  

 over, at social- og sundhedsforvaltningen i Århus kommune ved brev af 23.  

 september 1985 har rejst krav om tilbagebetaling af for meget udbetalt  

 boligstøtte i 1983, kr. 6.372.
 De har oplyst, at De i indkomståret 1983 havde 2 arbejdsområder, dels som  

 fastansat ved Århus universitet, dels som konsulent ved Marselisborg  

 hospital.
 Lønudbetaling fra Marselisborg hospital forekom periodisk, 6 gange i alt i  

 løbet af året 1983. I alt er der udbetalt kr. 36.323. Herudover havde De fast  

 månedlig løn ved Århus universitet i alle årets 12 måneder (d.v.s. ferie med  

 løn), månedligt ca. kr. 15.000.
 Grundet overgang til fastansættelse på Marselisborg hospital og dermed  

 fratrædelse af Deres tidligere job ved Århus universitet pr. 1. januar 1984  

 pålignede universitetet Deres feriegodtgørelse, optjent i 1983, i december  

 måned 1983. Indkomsten for december måned 1983 forrykkedes herved væsentligt,  

 fra tidligere månedligt kr. 15.000 til ca. kr. 40.000, d.v.s. en forøgelse på  

 ca. kr. 25.000. Feriegodtgørelsen er som bekendt først til rådighed og  

 udbetaling efter den 1. maj 1984 og hører egentlig ikke hjemme i indkomståret  

 1983. De fik således i året 1983 pålignet en indkomst ved Århus universitet  

 svarende til 13 måneder.
 De var ikke dengang opmærksom på problemet i forhold til boligsikringen,  

 og De kunne for øvrigt ikke gøre opmærksom på ændringen i indkomstforholdet i  

 tide over for boligstøttekontoret i og med, at beregningen af løn først fandt  

 sted i slutningen af december måned.
 De oplyser, at såfremt feriegodtgørelsen, der kom til udbetaling i 1984,  

 ikke var blevet pålignet 1983, ville Deres samlede indkomst i 1983 have  

 andraget ca. kr. 121.000 og ville derved have været tæt på den forventede.
 De finder således afgørelsen i boligstøttekontoret helt urimelig og ønsker  

 at anke den.
Da feriegodtgørelsen skattemæssigt indgår i 1983, finder De, at problemet  

 kan løses ENTEN ved at året opdeles periodisk, således at der sker en beregning for  

 de første 11 måneder samt for december måned separat, grundet den helt  

 ekstraordinære, væsentlige og ikke forudsigelige indkomst, ELLER at feriegodtgørelse optjent i 1983 indgår i året 1984, hvor den  

 retteligt hører hjemme.
 Deres klage har været forelagt social- og sundhedsforvaltningen i Århus  

 kommune, der i redegørelse modtaget i ankeafdelingen den 8. januar 1986 har  

 redegjort for det stillede tilbagebetalingskrav.
 Indkomsten til brug ved boligsikringsberegningen var i perioden 1. januar  

 - 1. juni 1983 opgjort til kr. 112.000 (forventet fremtidig indtægt kr.  

 194.000 med fradrag efter socialindkomstlovens principper kr. 82.000).  

 Husstandsindkomsten med fradrag for 1 barn blev opgjort til kr. 103.000.
 Fra 1. juni 1983 er husstandsindkomsten ændret på grund af børnefødsel,  

 således at husstandsindkomsten herefter andrager kr. 94.000 efter fradrag for  

 endnu et barn.
 Efterfølgende har socialforvaltningen på grundlag af slutligning for 1983  

 konstateret, at Deres husstands faktiske indkomst opgjort efter  

 socialindkomstlovens principper fra 1. januar 1983 har udgjort kr. 137.000 og  

 fra 1. juni 1983 kr. 128.000.
 Den faktiske indtægt overstiger således beregningsgrundlaget med mere end  

 kr. 10.000, og der ses ikke at være givet oplysninger om indtægtsstigningen.  

 Under henvisning hertil har man fremsat det omhandlede tilbagebetalingskrav  

 på kr. 6.372.
 Efter tilbagebetalingskravets fremsættelse har man vurderet, om der kunne  

 foretages en periodevis opdeling af indtægten, men da indkomststigningen ikke  

 er af varig karakter, er betingelserne herfor ikke opfyldt.
Socialforvaltningen har bl.a. fremsendt kopi af opgørelse vedr.
Deres  

 indtægter og fradrag for 1983. Denne har i sin helhed været forelagt nævnet  

 ved sagens behandling.
Heraf fremgår bl.a., at mens Deres månedsløn på Århus  

 universitet for november 1983 udgjorde kr. 14.761,12, udgjorde den i december  

 1983 kr. 38.870,05.
I brev af 17. januar 1986 har Boligstyrelsen meddelt sin afgørelse i en  

 klagesag under journal nr. 7-78-86. Sagen omhandler en klager, der i januar  

 1983 oprettede en etableringskonto og foretog et indskud på kr. 15.000.  

 Imidlertid vedtog folketinget i foråret 1983 en lov om ændring af lov om  

 indskud på etableringskonti, og klagerens hensigt med etableringskontoen  

 kunne derfor ikke realiseres.
Indskuddet blev frigivet i løbet af 1984 mod at  

 beløbet + tillæg blev beskattet i indkomståret 1983. Af sagen fremgår, at  

 klageren den 28. december 1983 anmodede om frigivelse af det indestående  

 beløb på etableringskontoen.
 Boligstyrelsen fandt, at klagerens oplysningspligt over for  

 boligstøttekontoret først var indtrådt på det tidspunkt, hvor han anmodede  

 amtsskatteinspektoratet om frigivelse af beløbet på etableringskontoen.  

 Boligstyrelsen fandt således ikke, at klageren havde tilsidesat sin  

 oplysningspligt i den periode, hvori han modtog boligsikring (1. januar - 31.  

 august 1983).
 Boligstyrelsen fandt, at der ved efterreguleringen af boligstøtten burde  

 bortses fra det beløb, der svarede til indskuddet + tillæg til beskatning i  

 klagerens faktiske indkomst.
Ankeafdelingen har fremsendt anonymiseret kopi af ovenstående afgørelse  

 til social- og sundhedsforvaltningen, som blev anmodet om at oplyse, hvorvidt  

 afgørelsen gav anledning til fornyet vurdering af sagen og i givet fald med  

 hvilket udfald.
Specielt ønskedes socialforvaltningens stillingtagen til,  

 hvornår Deres oplysningspligt vedr. feriepenge måtte anses for indtrådt.
 Ved brev modtaget i ankeafdelingen den 4. april 1986 har social- og  

 sundhedsforvaltningen henvist til referat af telefonsamtale med  

 Boligstyrelsen og har under henvisning hertil fastholdt  

 tilbagebetalingskravet.
 Af referatet fremgår: »I den pågældende sag er der forespurgt om,  

 hvorvidt feriepenge, der udbetales i et indkomstår og beskattes i dette, skal  

 medregnes i året, og da hvordan eller beløbet skal anses for et engangsbeløb,  

 der ikke er varigt og væsentligt.
 Der er samtidig gjort rede for den pågældende sag, hvor feriepengene er  

 udbetalt i december måned i forbindelse med, at der den 1. januar 1984  

 startes på et nyt arbejde.
.....har i den forbindelse udtalt, at i den pågældende sag skal  

 feriepengene medregnes i hele året og kun i det omfang den månedlige indtægt  

 kan give anledning til periodeopdeling skal denne finde sted.
I det omfang  

 feriepengene kun vedrører en del af året, skal disse medregnes i den aktuelle  

 periode.« Socialforvaltningens redegørelse har været forelagt Dem til udtalelse.
De  

 er ikke i den anledning fremkommet med yderligere oplysninger til sagen.
 Ved brev af 23. maj 1986 har ankeafdelingen anmodet Dem om at oplyse, på  

 hvilket tidspunkt De var klar over, at Deres arbejdsforhold ved Århus  

 universitet ville ophøre pr. 31. december 1983. De blev herunder anmodet om  

 at oplyse, hvorvidt arbejdsforholdet på forhånd måtte være tidsbestemt fra  

 arbejdsforholdets indgåelse, eller såfremt dette ikke var tilfældet, hvornår  

 De opsagde arbejdsforholdet.
Ved brev modtaget i ankeafdelingen den 29. maj 1986 har De oplyst, at De  

 på daværende tidspunkt var ansat som kandidatstipendiat ved Århus  

 universitet.
Stipendiattiden har normalt en løbetid på 2-2 1/2 år, d.v.s. at  

 Deres stipendium udløb tidligst under normale omstændigheder sommeren 1984.  

 Grundet opslag af en ny, fast og mere attraktiv stilling på Marselisborg  

 hospital, søgte De denne, og skulle tiltræde den 1. januar 1984. På Århus  

 universitet havde De 1 måneds opsigelsesvarsel, som De lige kunne overholde  

 før den nye tiltrædelse.
 Såfremt De var blevet siddende i kandidatstipendiatet til normalt udløb,  

 havde De undgået nogen nævneværdig økonomisk overskridelse af det af Dem  

 skønnede beløb til boligsikringen for indkomståret 1983 i og med, at  

 feriepengene for 1983 skattemæssigt så ville blive pålignet senere.
Deres klage har været behandlet i ankenævnets møde den Vedr. retsgrundlag henvises til lov om individuel boligstøtte §§ 7, 38, 40  

 og 41 m.v., som er vedlagt til Deres orientering.
 I brev af 14. maj 1986 har Boligstyrelsen vejlende udtalt, at en  

 boligstøttemodtager i en situation som Deres efter Boligstyrelsens opfattelse  

 først kan anses for at have tilsidesat sin oplysningspligt vedr. feriepenge  

 på det tidspunkt, pågældende var klar over, at arbejdsforholdet ville ophøre,  

 idet pågældende fra dette tidspunkt burde have vidst, at optjente feriepenge  

 i 1983 kunne påvirke den faktiske indkomst for 1983.
Der skal efter styrelsens opfattelse alene ske regulering fra det  

 tidspunkt, hvor arbejdsforholdet er blevet opsagt, eller såfremt  

 arbejdsforholdet på forhånd var tidsbestemt, fra arbejdsforholdets indgåelse.  

 A F G Ø R E L S E Det sociale Ankenævn hjemviser sagen til fornyet behandling i  

 socialforvaltningen.
 Nævnet finder, at De først kan anses for at have tilsidesat Deres  

 oplysningspligt vedr. de omhandlede feriepenge på det tidspunkt, De var klar  

 over, at arbejdsforholdet på Århus universitet ville ophøre pr. 31. december  

 1983. Tilbagebetaling efter boligstøttelovens § 41 med baggrund i de  

 udbetalte feriepenge kan derfor først kræves med virkning fra den  

 næstfølgende 1. i måneden efter, at De blev vidende om arbejdsophøret.
 Ankenævnet kan derfor henvise Dem til at rette henvendelse til social- og  

 sundhedsforvaltningen med oplysninger/dokumentation vedr. det tidspunkt, De  

 blev bekendt med arbejdsophøret samt vedr. størrelsen af de udbetalte  

 feriepenge.
 Nævnet har ikke vurderet, hvorvidt der på grund af anden indtægtsstigning  

 end udbetaling af feriepenge er grundlag for at rejse krav om tilbagebetaling  

 af boligsikring.
 Ankenævnet har samtidig anmodet forvaltningen om underretning om sagens  

 udfald.
Ankenævnets afgørelse kan ikke indbringes for anden administrativ  

 myndighed.
Boligministeren kan dog optage en sag til behandling, når det  

 skønnes, at sagen er af principiel betydning.
Anmodning herom kan inden 4  

 uger indgives til Boligstyrelsen, Stormgade 10-12, 1470 København K.
ORIENTERING TIL NÆVNET Journal nr. 904-88-85 AK/lv Ved brev modtaget i ankeafdelingen den 16. oktober har N.N. klaget over,  

 at social- og sundhedsforvaltningen i Århus kommune har rejst krav om  

 tilbagebetaling af for meget udbetalt boligstøtte i 1983, kr. 6.372.
Det sociale Ankenævn hjemviste i sit møde den 25. juni 1986 sagen til  

 fornyet behandling i socialforvaltningen.
Nævnet fandt, at klageren først  

 kunne anses for at have tilsidesat sin oplysningspligt vedr. feriepenge på  

 det tidspunkt, han var klar over, at arbejdsforholdet ville ophøre pr. 31.  

 december 1983. Tilbagebetalingen efter boligstøttelovens § 41 med baggrund i  

 de udbetalte feriepenge fandtes derfor først at kunne kræves med virkning fra  

 den næstfølgende 1. i måneden efter, at klageren blev vidende om  

 arbejdsophøret.
Nævnet henviste klageren til at rette henvendelse til social-  

 og sundhedsforvaltningen med oplysninger/dokumentation vedr. det tidspunkt,  

 han blev bekendt med arbejdsophøret samt vedr. størrelsen af de udbetalte  

 feriepenge.
Nævnet vurderede ikke, hvorvidt der på grund af anden  

 indtægtsstigning end udbetaling af feriepenge var grundlag for at rejse krav  

 om tilbagebetaling af boligsikring.
 Ankenævnet anmodede forvaltningen om underretning om sagens udfald.
 I brev modtaget i ankeafdelingen den 29. august 1986 har  

 socialforvaltningen meddelt, at det fremsatte boligsikringskrav fra 1983 er  

 nedskrevet i overensstemmelse med ankenævnets retningslinier.  

 Socialforvaltningen kræver nu kun tilbagebetaling vedr. december 1983 med kr.  

 531.
 Den tidligere sagsredegørelse er vedlagt som bilag til nævnets  

 orientering.
