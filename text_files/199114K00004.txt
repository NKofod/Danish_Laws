Nr BTL 4 Betænkning over Forslag til lov om ændring af lov om en værdipapircentral  

 (Reduktion af ændringsmeddelelser)   

 Nr L 4 1991-92, 1. samling Afgivet af Erhvervsudvalget Afgivet: 19911205 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Nogle af udvalgets spørgsmål til industriministeren og dennes besvarelse  

 heraf er optrykt som bilag til betænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse uændret med følgende bemærkning:
 Baggrunden for dette lovforslag skal søges i en spørgsmålsregn fra  

 Fremskridtspartiet til industriministeren om det aldeles absurde i den mængde  

 skrivelser, landets befolkning modtog fra Værdipapircentralen.
Resultatet er blevet dette lovforslag.
Fremskridtspartiet kan pege på  

 muligheder for at få mængden af meddelelser reduceret yderligere, men finder  

 det absolut vigtigt som et første skridt at få dette lovforslag vedtaget.
Lotte Henriksen (S) Ole Vagn Christensen (S) Sonja Mikkelsen (S)  

 Erling Olsen (S) Nyrup Rasmussen (S) fmd.
Løvig Simonsen (S) Tommy  

 Dinesen (SF) Rahbæk Møller (SF) Sonja Albrink (CD) Flemming Hansen (KF)  

 nfmd.
Kai Dige Bach (KF) Svend Heiselberg (V) Pia Larsen (V) Helge Sander  

 (V) Annette Just (FP) Lone Dybkjær (RV) Lysholm Christensen (KRF) Bilag Nogle af udvalgets spørgsmål til industriministeren og dennes svar herpå Spørgsmål 2:
»Udvalget ønsker oplyst, hvad der er den nærmere begrundelse for, at  

 klagefristen er fastsat til 6 uger.« Svar:
 Ændringen af § 23, stk. 3, 1. punktum, indebærer, at det fremover er  

 registreringen i Værdipapircentralen, der er afgørende for, hvornår  

 klagefristen regnes fra, og ikke som hidtil afsendelsen af meddelelsen efter  

 § 10.
 Denne ændring betyder, at kontohaver ikke kender det eksakte tidspunkt,  

 hvorfra klagefristen regnes, da kontohaver ikke ved præcist, hvornår  

 registreringen i Værdipapircentralen har fundet sted.
 For ikke at ændre retstilstanden til skade for kontohaver, er den  

 almindelige klagefrist foreslået forlænget fra 4 til 6 uger.
 Opmærksomheden henledes endvidere på, at klageafdelingen får mulighed for  

 at beslutte at behandle en klage, som er indgivet efter udløbet af  

 klagefristen.
 Det skønnes ikke, at den udvidede klagefrist vil volde problemer for  

 klageafdelingen eller kunne forringe tilliden til det registreredes  

 rigtighed, idet de hidtidige erfaringer har vist, at der kun indgives et  

 meget lille antal klager.
 Spørgsmål 4:
 »I ministerens besvarelse af spørgsmål 3, jf. bilag 4, er bl.a.  

 anført, at ministeren forventer, at besparelsen ved bortfald af gebyret for  

 meddelelsen vil komme forbrugerne til gode.
Udvalget ønsker oplyst, på hvilket grundlag ministeren har denne  

 forventning.« Svar:
Udsendelse af ændringsmeddelelser medfører omkostninger til porto,  

 kuvertering og trykning (print) af meddelelsen.
Når ændringsmeddelelsen for  

 visse registreringer bortfalder, skal de kontoførende institutter ikke  

 længere afholde disse udgifter.
 Jeg går derfor ud fra, at de kontoførende institutter ikke vil kræve disse  

 omkostninger af forbrugerne, således at gebyret i forbindelse med  

 registreringer, hvor der ikke udsendes ændringsmeddelelser, nedsættes  

 svarende til besparelsen.
