Bekendtgørelse om administrations- og  

 regnskabsinstruks for producentorganisationer1) I medfør af § 10, stk. 1, og § 125, stk. 2, i fiskerilov, jf. lov  

 nr. 281 af 12. maj 1999, samt efter bemyndigelse fastsættes  

 følgende:
Kapitel 1 Indledning § 1. Formålet med bekendtgørelsen er  

 at fastlægge bestemmelser om budgetlægning, administration og  

 regnskabsaflæggelse for de producentorganisationer og sammenslutninger  

 af sådanne, der tager konsumfisk tilbage fra markedet, og som er  

 anerkendt af Fødevareministeriet i henhold til den til enhver tid  

 gældende EU-markedsordning for fiskerivarer og  

 akvakulturprodukter.
§ 2. Producentorganisationens bestyrelse skal  

 sikre, at der for organisationen findes vedtægter, som er i  

 overensstemmelse med reglerne i markedsordningen, og som bl.a. skal indeholde  

 de for producentorganisationens drift nødvendige regnskabs- og  

 budgetbestemmelser.
Disse bestemmelser skal blandt andet foreskrive  

 udarbejdelse af særskilt interventionsregnskab.
Bestyrelsen skal sikre,  

 at vedtægterne opdateres løbende. Ændringer af  

 vedtægterne godkendes af Fødevareministeriet.
Kapitel 2 Revisor § 3. Producentorganisationen indgår aftale  

 med statsautoriseret revisor om revision af organisationens regnskaber.
Kapitel 3 Budget § 4. Producentorganisationens budgetår er  

 kalenderåret.
 Stk. 2. Hvert år inden den 1. oktober fremsender  

 bestyrelsen forslag til budget for det kommende regnskabsår til  

 Fiskeridirektoratets orientering.
 § 5. Budgetforslaget skal omfatte samtlige  

 indtægter og udgifter i producentorganisationen, herunder  

 godtgørelse, som organisationen kan tildeles til dækning af  

 udgifter i forbindelse med udarbejdelse af et operationelt program for hvert  

 fangstår.
Kapitel 4 Dokumentation § 6. For at opfylde kravene i de til enhver tid  

 gældende forordninger vedrørende dokumentation for de  

 finansierede udgifter og de beløb, der skal tilbagebetales til EUGFL,  

 Garantisektionen, skal producentorganisationen til enhver tid stille  

 følgende dokumentation til rådighed:
1)	kopier af de dokumenter (ansøgningsskrivelser,  

 udtagsblanketter, skalatrinsberegninger, foder-/melafregninger m.m.), der  

 sendes til Fiskeridirektoratets centrale del i forbindelse med anmodninger om  

 udbetaling af finansiel udligning/fast støtte, 2)	dokumenter i forbindelse med udbetalinger af godtgørelse til  

 det enkelte medlem, således at specifikke udbetalinger kan  

 identificeres, 3)	dokumenter fra fiskeriinspektoraterne i forbindelse med  

 kommunikation omkring tilbagetagelse af fisk fra markedet, herunder  

 telefonnotater o.lign., og 4)	dokumenter i tilknytning til den udførte fysiske kontrol med  

 udtagne fisk, herunder navnlig dokumenter modtaget fra  

 fiskeriinspektoraterne.
Stk. 2. Dokumenterne skal være til rådighed i  

 mindst 6 år regnet fra det tidspunkt, hvor de er udstedt.
Hvis en sag  

 indbringes for Domstolen, skal dokumenterne være til rådighed i  

 mindst et år efter den pågældende sags afslutning.
Kapitel 5 Producentorganisationens regnskabsførelse § 7. Regnskabsåret følger  

 budgetåret, jf. § 4, stk. 1.
 § 8. Producentorganisationens regnskab  

 føres og udarbejdes i overensstemmelse med god regnskabsskik og skal  

 indeholde indtægter og udgifter i det pågældende  

 regnskabsår samt aktiver og passiver ved årets udløb.  

 Regnskaberne skal føres med mindst samme specifikationsgrad som  

 budgettet.
Stk. 2. Producentorganisationens indtægtskilder  

 skal specificeres.
Den finansielle udligning/faste støtte specificeret  

 for de fiskearter, for hvilke organisationen foretager tilbagetagelse fra  

 markedet i henhold til markedsordningen, skal fremgå af regnskabet.
Stk. 3. Udgifter til administration af  

 interventionsmidlerne kan, bortset fra kontrol med midlernes korrekte  

 anvendelse, ikke afholdes af midler beregnet til finansiel udligning/fast  

 støtte.
Det skal af producentorganisationens regnskab fremgå,  

 hvorledes udgifterne til administration af organisationen er finansieret.
Stk. 4. Ved den årlige regnskabsaflæggelse  

 fremsendes producentorganisationens samlede regnskab med  

 revisionspåtegning og genparter af revisionsprotokollater til  

 Fiskeridirektoratet.
Regnskabet består af et driftsregnskab og en  

 statusopgørelse med oversigt over interventionsfondene.
Regnskabet  

 skal underkastes revision i henhold til den gældende revisionsinstruks  

 om revision af producentorganisationernes interventionsregnskaber m.m.
Stk. 5. Regnskabet skal endvidere være vedlagt en  

 beretning vedrørende producentorganisationens aktiviteter i det  

 forløbne regnskabsår.
Beretningen og regnskabet skal være  

 underskrevet af formanden for producentorganisationens bestyrelse.
 Stk. 6. I det omfang Fiskeridirektoratet eller  

 Direktoratet for FødevareErhverv finder det nødvendigt, kan der  

 til enhver tid kræves specifikation af de enkelte konti i regnskabet,  

 herunder opgørelse over anvendelse af midler til særlige  

 formål eller projekter.
 Stk. 7. Regnskabs- og bilagsmateriale samt andet  

 materiale, der vedrører producentorganisationens midler og  

 administration heraf, kan af Fiskeridirektoratet eller Direktoratet for  

 FødevareErhverv kræves fremlagt til gennemsyn på et  

 hvilket som helst tidspunkt.
 Stk. 8. Regnskabet skal senest 1. juli i det  

 følgende år fremsendes til Fiskeridirektoratets godkendelse.
Kapitel 6 Rigsrevisionen § 9. Rigsrevisionen har ret til at modtage alle  

 indsendte regnskaber, beretninger samt revisionsprotokollater/bilag fra  

 Fiskeridirektoratet.
§ 10. Rigsrevisionen har adgang til at foretage  

 gennemgang af regnskaberne efter loven om revisionen af statens regnskaber  

 m.m.
Rigsrevisionen kan efter samme lov til enhver tid foretage  

 regnskabsmæssig gennemgang på det sted, hvor regnskaberne  

 føres.
Rigsrevisionens beføjelser følger af  

 bestemmelserne i § 4 og § 6 i rigsrevisorloven.
Herefter kan rigsrevisor  

 kræve årsregnskaber, beretninger, bogføringsmateriale,  

 protokoller m.m. forelagt til gennemgang.
 § 11. Rigsrevisionen kan fra Fiskeridirektoratet  

 eller producentorganisationen kræve alle de oplysninger, som  

 Rigsrevisionen skønner er af betydning for regnskabernes  

 prøvelse.
Kapitel 7 Ikrafttrædelse § 12. Direktoratet for FødevareErhverv  

 (Intern Revision), Den Europæiske Revisionsret og Europa-Kommissionens  

 revisorer har adgang til alle oplysninger, der er relevante for revisionen af  

 den fælles markedsordning for fisk og fiskerivarer.
 § 13. Bekendtgørelsen træder i kraft  

 den 1. januar 2002.
Fiskeridirektoratet, den 17. december  

 2001 Jørgen Fredsted /Anette Flensborg 1)   I bekendtgørelsen er medtaget  

 visse definitioner og bestemmelser fra den gældende markedsordning, jf.  

 Rådets forordning (EF) Nr. 104/2000 af 17. december 1999 om den  

 fælles markedsordning for fiskerivarer og akvakulturprodukter, og  

 Kommissionens forordning (EF) Nr. 1663/95 af 7. juli 1995 om  

 gennemførelsesbestemmelser til Rådets forordning (EØF)  

 nr. 729/70, for så vidt angår proceduren for regnskabsafslutning  

 for EUGFL, Garantisektionen.
Rådets forordning (EØF) nr. 729/70  

 er erstattet af Rådets forordning (EF) nr. 1258/99. Ifølge  

 artikel 249 i EF-Traktaten gælder en forordning umiddelbart i hver  

 medlemsstat.
Gengivelsen af disse definitioner og bestemmelser i  

 bekendtgørelsen er udelukkende begrundet i praktiske hensyn og  

 berører ikke de nævnte forordningers umiddelbare gyldighed i  

 Danmark.
