Landsskatteretskendelse  

 vedr.
Indtægt fra legat anset skattefri Klagen skyldes, at indtægt fra legat er anset som skattepligtig.
Landsskatterettens afgørelse Personlig indkomst Indtægt fra Bs legat på  

 40.000 kr. anset af skatteankenævnet som skattepligtig efter  

 statsskattelovens  

 § 4, litra c.
 Landsskatteretten ændrer  

 skatteankenævnets afgørelse således, at legatbeløbet er skattefrit efter  

 ligningslovens  

 § 7, nr. 19.
Sagens oplysninger Klageren er pianist.
Hun er  

 uddannet på Det Kongelige Danske Musikkonservatorium, hvor hun tillige  

 færdiggjorde Solistklassen i 2002. Klageren modtog i indkomståret 2002  

 forskellige legater på i alt 153.000 kr. og havde herudover indtægter i form  

 af  

 SU, honorar fra koncerter m.v. på i alt 89.669 kr.
Klageren medvirkede i alt  

 i  

 29 koncerter i 2002, herunder 14 som solist.
Klageren modtog i 2002 blandt  

 andet et legat fra B på 40.000 kr. ydet som et uansøgt engangsbeløb.
Det  

 fremgår af legatfundatsen for dette legat, at legatet ikke kan søges.  

 Endvidere  

 siger legatfundatsens § 2:
Legatets formål er at yde en  

 årlig legatportion til en pianist med særlige evner  ung eller ældre  

  der er  

 udgået fra Det Kongelige Danske Musikkonservatoriums Solistklasse. Ved brev af den 7. november  

 2002 fik klageren tildelt legatet.
Af brevet fra legatbestyrelsen fremgår  

 følgende:
Kære A Det glæder mig at kunne  

 meddele dig, at bestyrelsen for B, bestående af rektor, prorektor og C, har  

 tildelt dig en legatportion fra ovennævnte fond stor kr. 40.000,00.
 Du bedes venligst returnere  

 vedlagte kopi af nærværende brev i udfyldt stand til Det Kongelige Danske  

 Musikkonservatoriums lønningskontor, hvorefter beløbet vil blive overført til  

 din konto af Danske Forvaltning.
 Legatet er skattepligtigt og  

 indberettes herfra som B-indtægt.
Hjertelig tillykke med tildelingen. Som begrundelse for  

 uddelingen til klageren, har legatbestyrelsen den 22. marts 2004 anført  

 følgende:
 Ved legatuddelingen lægges  

 der vægt på modtagerens særlige evner, og det er vores opfattelse, at legatet  

 ydes udelukkende som en anerkendelse af modtagerens kunstneriske  

 fortjenester.
Betingelsen om at pianisten  

 skal være udgået fra Det Kongelige Danske Musikkonservatoriums Solistklasse  

 betragtes som en generel betingelse, der bare skal være opfyldt på et eller  

 andet tidspunkt.
Pianisten behøver altså ikke at være udgået fra  

 solistklassen  

 samme år, som legatet ydes, men skal bare på et eller andet tidspunkt i sit  

 liv  

 være udgået fra solistklassen.
 Legatet ydes ikke som en  

 præmie for afslutning af solistklassen.
 Ved bedømmelsen af  

 potentielle legatmodtagere lægges vægt på de samlede kunstneriske  

 fortjenester.  

 Pianistens debutkoncert kan indgå ved bedømmelsen på lige fod med andre  

 koncertopførelser, men indgår ikke med særlig vægt.
Ved bedømmelsen af A blev der  

 altså udelukkende lagt vægt på hendes samlede kunstneriske  

 fortjenester. Skatteankenævnets afgørelse Ankenævnet har ved afgørelsen  

 om skattepligt af det modtagne legatbeløb lagt til grund, at legatbestyrelsen  

 ved tildeling af legatportioner lægger afgørende vægt på, om en potentiel  

 modtager  

 kan siges at opfylde kravet om særlige evner.
Der er henset til,  

 at særlige  

 evner ikke er det samme som en hæderspris efter ligningslovens § 7, nr.  

 19,  

 samt at der i bevillingsbrevet af 7. november 2002 intet er nævnt om, at  

 legatet er givet som en hæderspris, der gives som en anerkendelse af  

 modtagerens fortjenester.
Ankenævnet har derfor fundet, at legatet skal  

 medregnes i den skattepligtige indkomst efter statsskattelovens § 4, litra c.
Klagerens påstand og argumenter Klagerens repræsentant henviste  

 til ligningslovens § 7, nr. 19, 2. pkt., som er en udløber af lovforslag af  

 4.  

 april 2002, og som er vedtaget med virkning fra indkomståret 2002. Af  

 bemærkningerne til lovforslaget fremgår, at forslaget skulle forbedre  

 vilkårene  

 for kunstnere og skabe gode rammer for kunsten og kulturen samtidig med, at  

 befolkningen skulle få adgang til et rigt, varieret og mangfoldigt  

 kulturudbud.
Der henvises til Ordbog Over  

 Det Danske Sprog, som giver en beskrivelse af det danske sprog indtil ca.  

 1955.  

 Ordbogen forklarer ordet hæder som et adjektiv, som rummer et udtryk for  

 hæder  

  ærefuld.
Ordet fortjeneste beskrives blandt andet som: Det at fortjene  

 eller  

 gøre sig fortjent til en vis belønning   .. også om udmærkede (aandelige)  

 egenskaber, som fortjener ære, fortrin eller dyd.
Den Danske Ordbog fra 2004  

 forklarer ordet hæder som: Tegn på stor respekt og anseelse, f.eks. i form af  

 rosende omtale eller tildeling af pris eller titel.
Fortjeneste forklares som  

 blandt andet: God gerning, prisværdig handling, indsats der har givet et godt  

 resultat.
Efter fortjeneste: I overensstemmelse med hvad nogens handlemåde,  

 opførsel eller egenskaber berettiger til.
Når der henses til  

 ordbogsfortolkningerne og primært Den Danske Ordbog fra 2004, kan kravene i  

 ligningslovens § 7, nr. 19, 2. pkt., til hædersprisen forstås som: En pris,  

 der  

 udelukkende gives som udtryk for stor respekt og anseelse, og som har  

 karakter  

 af en anerkendelse af modtagerens kunstneriske egenskaber.
Bs legat,  

 der gives  

 til en pianist med særlige evner, må betragtes som en pris, der udelukkende  

 gives som udtryk for stor respekt og anseelse, og som har karakter af en  

 anerkendelse af modtagerens kunstneriske egenskaber.
Legatet er herefter  

 omfattet af skattefritagelsen i ligningslovens § 7, nr. 19, 2. pkt.  

 Skattefriheden  

 er i overensstemmelse med begrundelsen for bestemmelsen, jf. bemærkninger til  

 lovforslaget.
Ankenævnet har opfattet  

 hæderspriser, som en pris, der ofte bliver givet til personer, som har  

 afsluttet  

 deres livsgerning.
Hverken lovforarbejder eller de nævnte ordbøger giver  

 nogen  

 som helst støtte til denne antagelse, der må betragtes som uhjelmet.
Også  

 yngre  

 personer, i starten af deres kunstneriske karriere, kan have egenskaber, der  

 fortjener stor respekt og anseelse.
Legatet blev indberettet som  

 skattepligtig B-indkomst.
Musikkonservatoriet har telefonisk oplyst, at dette  

 skyldes, at legatbestyrelsen ikke var opmærksom på den nye bestemmelse i  

 ligningslovens § 7, nr. 19.
Landsskatterettens bemærkninger og begrundelse I medfør af statsskattelovens  

 § 4 anses som skattepligtig indkomst den skattepligtiges samlede  

 årsindtægter,  

 hvad enten disse hidrører her fra landet eller ikke, bestående af penge eller  

 formuegoder af pengeværdi.
Legater er således i almindelighed  

 indkomstskattepligtige, jf. statsskattelovens § 4, litra c.
 Legater kan dog være  

 indkomstskattefri, jf. ligningslovens § 7, nr. 19, 2. pkt. eller beskattes  

 lempeligere  

 efter ligningslovens § 7 O.
Af bemærkningerne til Forslag  

 til L 188 til lov om ændring af afskrivningsloven og ligningsloven fremgår  

 det,  

 at formålet er at udvide afskrivningsretten for kunstnerisk udsmykning samt  

 at  

 fritage hæderspriser til kunstnere for beskatning og hermed forbedre  

 vilkårene  

 for kunstnere og gøre det mere attraktivt for virksomheder at investere i  

 kunst  

 for herigennem at fremme trivsel og miljø på arbejdspladsen.
Af forarbejderne  

 fremgår endvidere med hensyn til hæderspriser, at forslaget ikke ændrer  

 hovedreglen om, at legater generelt er skattepligtige, men sigter på  

 yderligere  

 lempelser af beskatningen af hæderspriser til personer, som har fortjent en  

 særlig anerkendelse for deres kunstneriske virke.
Når der henses til  

 fundatsen  

 for B og legatbestyrelsens udtalelse af 22. marts 2004, er det  

 Landsskatterettens opfattelse, at legatet på 40.000 kr. er ydet klageren som  

 en  

 anerkendelse af hendes kunstneriske fortjenester, og betingelserne for at  

 anse  

 legatet for skattefrit i henhold til ligningslovens § 7, nr. 19, er opfyldt.  

 Skatteankenævnets kendelse ændres herefter i overensstemmelse hermed.
