Bekendtgørelse om begrænsning af  

 udslip af dampe ved benzinpåfyldning af  

 motorkøretøjer1) I medfør af § 7, stk. 1, nr. 2, § 7 a, § 80 og § 110, stk. 3 og 4,  

 i lov om miljøbeskyttelse, jf. lovbekendtgørelse nr. 698 af 22.  

 september 1998, fastsættes:
Anvendelsesområde § 1. Denne bekendtgørelse fastsætter  

 regler om begrænsning af udslip af dampe ved benzinpåfyldning af  

 biler og motorcykler fra benzinpåfyldningsanlæg på  

 tankstationer, hvor den samlede gennemstrømningsmængde af benzin  

 overstiger 500 m3 pr år.
Definitioner § 2. De i bilag 1 anførte definitioner  

 finder anvendelse.
Krav til udstyr2) § 3. De af § 1 omfattede  

 benzinpåfyldningsanlæg skal være forsynet med udstyr til  

 genindvinding af benzindampe.
Udstyret skal have en genindvindingsgrad  

 på:
1)	mindst 85% under kontrollerede forhold, og 2)	mindst 70% under i praksis forekommende forhold.
 Stk. 2. Ved etablering af genindvindingsudstyr skal den  

 ansvarlige for benzinpåfyldningsanlægget inden udstyret  

 sættes i drift til kommunalbestyrelsen fremsende  

 følgende:
 1)	Gyldigt typecertifikat.
 2)	Kortfattet beskrivelse af den foretagne installation.
 3)	Dokumentation for at anlægget er forskriftsmæssigt  

 installeret og fungerer efter hensigten (f.eks. vedrørende maksimalt  

 tilladt volumenstrøm, maksimalt tilladt modtryk, genindvindingsgrad og  

 rørdimension).
 4)	Angivelse af opstartstidspunkt, attesteret af  

 montør.
 Stk. 3. Ved etablering og efter servicering af
genindvindingsudstyret skal udstyret være indreguleret  

 således, at gasvolumentilbageføringsgraden er 100% (plus/minus  

 5%). Den ansvarlige for benzinpåfyldningsanlægget skal sikre, at  

 der forinden idrifttagning gennemføres en kontrol af  

 gasvolumentilbageføringsgraden som beskrevet i bilag 2, afsnit II.  

 Denne kontrol skal gennemføres af et firma, som er akkrediteret som  

 type A eller C inspektionsorgan i henhold til kriterierne i EN 45004.  

 Måleresultaterne indsættes i miljøsikringshåndbogen,  

 jf. § 4, stk. 5, og bibeholdes i minimum 5 år.
Egenkontrol, inspektion og tilsyn § 4. Den ansvarlige for  

 benzinpåfyldningsanlægget skal ved egenkontrol løbende  

 påse, at genindvindingsudstyret fungerer tilfredsstillende.
Stk. 2. Den i stk. 1 omtalte egenkontrol skal  

 gennemføres mindst en gang i kvartalet, og den skal som minimum  

 omfatte de aktiviteter, som er angivet i bilag 2, afsnit I.
Der skal  

 kvitteres for hver gennemført egenkontrol i  

 miljøsikringshåndbogen, jf. stk. 5. Kvitteringerne bibeholdes i  

 minimum 5 år.
Stk. 3. Som led i den i stk. 1 omtalte egenkontrol skal  

 den ansvarlige for benzinpåfyldningsanlægget mindst hvert andet  

 år lade gennemføre en inspektion som beskrevet i bilag 2, afsnit  

 II.
Denne inspektion skal gennemføres af et firma, som er akkrediteret  

 som type A eller C inspektionsorgan i henhold til kriterierne i EN 45004.  

 Inspektionsrapporten indsættes i miljøsikringshåndbogen,  

 jf. stk. 5, og bibeholdes i minimum 5 år.
 Stk. 4. Såfremt der ved egenkontrollen beskrevet i  

 stk. 1-3 konstateres fejl eller mangler, der ikke umiddelbart kan udbedres,  

 skal den ansvarlige for benzinpåfyldningsanlægget straks tilkalde  

 service i henhold til miljøsikringshåndbogen, jf. stk. 5, og  

 fejlen skal udbedres snarest muligt.
 Stk. 5. For hvert benzinpåfyldningsanlæg skal  

 der udarbejdes en miljøsikringshåndbog, der som minimum skal  

 indeholde følgende punkter:
 1)	Kontaktperson.
 2)	Gyldigt typecertifikat for det installerede system.
 3)	Beskrivelse af egenkontrol, herunder hvor ofte den skal  

 foretages.
 § 5. De i § 4, stk. 3, nævnte akkrediterede  

 firmaer skal hvert år inden udgangen af februar måned til  

 Miljøstyrelsen fremsende en statistik over det foregående  

 kalenderårs inspektioner i henhold til Miljøstyrelsens  

 anvisninger.
Dispensation § 6. Miljøstyrelsen kan efter  

 ansøgning, når særlige forhold foreligger, dispensere helt  

 eller delvis fra reglerne i denne bekendtgørelse.
Straffebestemmelser § 7. Medmindre højere straf er forskyldt  

 efter den øvrige lovgivning straffes med bøde den, der  

 overtræder § 3 og § 4 i denne bekendtgørelse.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelse § 8. Bekendtgørelsen træder i kraft  

 den 18. juni 2001.
 Stk. 2. Samtidig ophæves bekendtgørelse nr.  

 643 af 28. juli 1997 om begrænsning af udslip af dampe ved  

 benzinpåfyldning af motorkøretøjer.
Miljø- og Energiministeriet, den 30. maj  

 2001 Svend Auken /Helge Andreasen Bilag 1 Definitioner Benzin:
 Ethvert oliedestillationsprodukt med eller uden additiver, som har et  

 Reid damptryk (RVP) på 27,6 kPa eller derover, og som er bestemt til  

 brug i motorkøretøjer, bortset fra flaskegas (LPG).
 Benzinpåfyldningsanlæg:
 Ethvert anlæg hvor benzin fra stationære lagertanke  

 overføres til motorkøretøjers brændstoftanke.
 Gasvolumentilbageføringsgrad:
 Forholdet mellem tilbageført benzindamp og tilført  

 benzin bestemt efter proceduren beskrevet i bilag 2, afsnit II.
 Genindvindingsgrad:
Effektiviteten af genindvindingsudstyret bestemt efter  

 TÜV-metoden, eller en anden metode, der er godkendt i en EU-medlemsstat,  

 eller i en stat, der er kontraherende part i EØS-aftalen, for hvilken  

 det kan dokumenteres, at den er lige så pålidelig.
Der skal  

 foretages korrektion for udslip af dampe gennem udluftningsrør fra  

 lagertanke.
 Gennemstrømningsmængde:
 Gennemsnitlige årlige udlevering af benzin fra en tankstation  

 inden for de seneste 3 år.
 Gyldigt typecertifikat:
Typecertifikat for det installerede genindvindingsudstyr, som  

 dokumenterer, at udstyret opfylder de danske krav.
Certifikater udstedt af  

 det svenske Provnings- och Forskningsinstitut (SP) eller af det tyske  

 TÜV, som viser, at udstyret lever op til de regler, der var  

 gældende i henholdsvis Sverige og Tyskland den 1. april 1995 anses i  

 den forbindelse for gyldige.
Certifikater udarbejdet af andre institutioner,  

 som er autoriseret til at gennemføre sådanne målinger, kan  

 også accepteres, såfremt den nødvendige dokumentation  

 foreligger.
 Idrifttagning:
 Første anvendelse af genindvindingsudstyret efter  

 etablering.
 I praksis forekommende forhold:
 Målinger gennemført på biler, der er  

 repræsentative for den aktuelle bilpark.
 Kontrollerede forhold:
 Målinger gennemført på biler, hvis  

 tankåbninger er tilpasset genindvindingsudstyret.
 TÜV-metode:
 Metode fastsat af Technischer Überwachungs-Verein:  

 »Emissionsverminderung beim Tanken«, TÜV-Rheinland, 1990, ISBN  

 3-88585-845-2.
Bilag 2 Kontrolprocedurer I.
Løbende kontrol Den løbende kontrol, jf. § 4, stk. 2, skal udføres i henhold  

 til fabrikantens anvisninger.
Den skal dog som minimum omfatte  

 følgende:
 a) Kontrol af standere for synlige defekter, mislyde m.m.
b) Funktionskontrol: Det kontrolleres, at detailtælleren forbliver  

 på nul, samt at genindvindingsudstyret ikke suger, når der ikke  

 udleveres benzin.
Genindvindingsudstyrets sugeevne testes med anordning, der  

 tydeligt indikerer - visuelt eller akustisk - når udstyret fungerer.  

 Anordningen påsættes pistolens dampindsugning og testen  

 gennemføres under udlevering af benzin med fuld åben pistol.  

 Anordningen kan alternativt være integreret i standeren, monteret  

 permanent.
Kontrollen omfatter hver pistol på alle benzinstandere.
Den  

 anvendte procedure skal være beskrevet i  

 miljøsikringshåndbogen, jf. § 4, stk. 5.
II.
Inspektion Den krævede inspektion, jf. § 4, stk. 3, skal som minimum omfatte en  

 visuel gennemgang af genindvindingsudstyret med henblik på  

 lækager og en bestemmelse af gasvolumentilbageføringsgraden.
 Bestemmelsen af gasvolumentilbageføringsgraden skal ske ud fra en  

 samtidig måling af tilført benzinvolumen og tilbageført  

 benzindamp, som vist i efterfølgende skitse.
Gasvolumentilbageføringsgraden (i %) beregnes som benzinvolumen Gasvolumentilbageføringsgraden skal ligge mellem 87% og 113%  

 bestemt ved maksimalt benzinflow (fuld åben pistol).  

 Gasvolumentilbageføringsgraden bestemmes ved én måling  

 på hvert system.
Ved et system forstås hver kombination af  

 vakuumpumpe og styreenhed.
Ved flere pistoler pr. system udføres ud  

 over inspektionen en funktionskontrol af de øvrige pistoler, jf.  

 afsnit I, pkt. b.
Bestemmelse af gasvolumentilbageføringsgrad A.
Benzinstander B.
Benzinpumpe C.
Vacuumpumpe 1.	Gasmåler.
2. Slange med kobling.
Gasføringsvejen skal alle steder være  

 mindst 12 mm i indvendig diameter med hydraulisk glat indvendig  

 overflade.
 3. Væskeudskiller.
4. Muffe med slange.
Muffen skal slutte tæt om benzinpistolens  

 gasindsugning.
5. Opsamlingsbeholder (udmåling af benzin) 6. Indsugningsrør.
Skal have diameter svarende til slangen til  

 gasmåleren.
2)   Der henvises  

 endvidere blandt andet til bekendtgørelse nr. 161 af 26. april 1985 om  

 brandfarlige væsker.
Ifølge denne bekendtgørelse skal  

 tanke (med tilbehør) enten opfylde de tekniske forskrifter, som i  

 medfør af nævnte bekendtgørelse udsendes af  

 Beredskabsstyrelsen eller være typegodkendt af Beredskabsstyrelsen  

 (tidligere Statens Brandinspektion).
