 Et firma lancerede en tandpastatype, der var tilsat en ny type fluor.
Forbrugerombudsmanden gennemgik markedsføringsmaterialet og udtalte  

 blandt andet på baggrund af en udtalelse fra Tandlægehøjskolen, at  

 markedsføringsmaterialet på en række punkter var vildledende og i strid med  

 markedsføringslovens § 2, stk. 1, idet man gav udtryk for, at produktet var  

 bedre og mere effektivt end andre tandpastaer, uagtet der ikke var  

 videnskabelig belæg herfor.
Forbrugerombudsmanden udtalte desuden, at  

 henvisninger til tandlæger i reklamer, uden at det kunne lægges til grund at  

 produktet var anbefalet af tandlæger som faggruppe, var utilbørligt over for  

 tandlægerne og i strid med markedsføringslovens § 2, stk. 2.
V.
Andre sager vedrørende § 1 og § 2.
 Markedsføring af tandpasta.
Et firma lancerede en ny type tandpasta, hvori var anvendt en anden  

 fluorforbindelse, (Natriumfluorid, NaF) end den fluor, der almindeligvis er  

 tilsat tandpasta.
I sagen forelå en række spørgsmål, om reklameringen for den  

 nye tandpasta var forenelig med markedsføringsloven.
Nedenfor er der er  

 referat af de væsentligste dele af sagen.
 1. Tandlægers inddragelse i markedsføringen.
 I firmaets reklamer havde man bl.a. anvendt angivelserne »Endelig en  

 tandpasta, der opfylder tandlægernes krav«, og »med tandlægernes  

 fluor«, ligesom der var henvist til, hvad »ledende tandlæger  

 siger«.
Efter det i sagen oplyste kunne det ikke lægges til grund, at tandlægerne  

 som faggruppe anbefalede det omhandlede tandpastamærke.
FO fandt derfor de  

 nævnte angivelser vildledende og i trid med markedsføringslovens § 2, stk. 1.  

 Ednvidere fandt FO angivelserne utilbørlige over for tandlægerne og således i  

 strid med markedsføringslovens § 2, stk. 2.
 2. Henvisninger til NaF's anvendelse til fluorskylninger hos  

 tandlæger.
Firmaet havde i markedsføringen på forskellig måde henvist til, at den i  

 tandpastamærket anvendte fluorforbindelse også anvendes til fluorskylninger  

 hos tandlæger.
Københavns Tandlægehøjskole udtalte på et spørgsmål, om der  

 kan drages nogen slutning fra effektiviteten af NaF ved anvendelse i  

 forbindelse med fluorskylning til effektiviteten ved anvendelse som komponent  

 i tandpasta, at de to anvendelsesområder er klinisk så forskellige, at der  

 ikke umiddelbart kan drages slutninger om effekten fra det ene til det andet  

 område.
 På denne baggrund anså FO oplyningen om, at NaF anvendes til  

 fluorskylning, for irrelevant og vildledende.
 3. Påstande og antydninger om tandpastamærkets større  

 cariesforebyggende effekt.
 I reklameringen havde firmaet karakteriseret den i tandpastaen anvendte  

 fluorforbindelse som »den mest effektive fluor«, og det var i  

 tilslutning hertil oplyst, at »resultatet er en fluortandpasta, der  

 giver en betydelig større fluoroptagning i tændernes emalje og beskytter  

 tænderne langt mere effektivt end nogen tandpasta, De kender«.
Tandlægehøjskolen udtalte, at »der er ikke videnskabeligt grundlag  

 for blandt de (mange) fluoridforbindelser, som gennem tiderne har været  

 afprøvet i forskellige kliniske situationer, at fremhæve en enkelt som den  

 mest effektive«.
Endvidere forelå der, såvidt Tandlægehøjskolen var  

 bekendt, ingen videnskabelig dokumentation til støtte for den ovennævnte  

 påstand.
 FO anså derfor angivelserne om NaF's effektivitet og tandpsatamærkets  

 beskyttende virkning for urigtige og vildledende og således i strid med  

 markedsføringslovens § 2, stk. 1.
Særlig med hensyn til de krav, der må stilles i medfør af  

 markedsføringsloven til dokumentation for rigtigheden af påstande om  

 tandpastas cariesforebyggende effekt, blev det på baggrund af den fra  

 Tandlægehøjskolen indhentede udtalelse lagt til grund, at kun kliniske forsøg  

 vil være tilstrækkelig dokumentation.
Det bemærkes herved, at  

 Tandlægehøjskolen i sin udtalelse pointerede, at uanset foreliggende  

 resultater fra laboratorieundersøgelser og dyreforsøg, kan spørgsmålet, om i  

 hvilket omfang de i sagen omhandlede tandpastaer ved almindelig brug har en  

 cariesforebyggende effekt, udelukkende besvares på grundlag af kontrollerede  

 kliniske forsøg.
 FO henstillede til firmaet, at man ophørte med at reklamere i strid med  

 markedsføringsloven som anført ovenfor.
 1978-323-67.
 (* 1) Offentliggjort i Forbrugerombudsmandens årsberetning 1979-1980, side  

 106.
