(Til stiftsøvrighederne) Da det har vist sig, at finansieringen af arbejdet med registrering af  

 gravminder på folkekirkens kirkegårde i henhold til kapitel IV i lov om  

 folkekirkens kirkebygninger og kirkegårde i flere tilfælde har giver  

 anledning til tvivl, skal Kirkeministeriet herved i tilslutning til den i  

 april 1987 af Kirkeministeriet og Statens Museumsnævn i fællesskab udsendte  

 Vejledning om registrering af gravminder meddele følgende vedrørende  

 udgifternes afholdelse m.v.: I.
Registrering af gravminder på kirkegårde, der  

 undergivet provstesyn.
A.
Udgifter, der afholdes af kirkekassen.
 1. Provstesynsudgifter.
 Da den endelige registrering foretages af provstesynet, afholdes de hermed  

 forbundne udgifter af kirkekassen ligesom de øvrige udgifter ved  

 synsforretningen.
 2. Eventuelle udgifter til kartotekskort.
Det forudsættes, at der til udarbejdelse af forslag til registrering af  

 gravminder i almindelighed anvendes de kartotekskort, der sædvanligvis  

 benyttes af museerne i deres registreringsarbejde, og at kortene af museerne  

 stilles vederlagsfrit til rådighed til formålet.
I andre tilfælde må udgifter  

 til fremstilling af kartotekskort til brug ved registrering af gravminder på  

 kirkegården afholdes af kirkekassen.
Udarbejdelsen af kartotekskort må i så  

 fald ske i samråd med den sagkyndige.
 3. Eventuelle udgifter til fotografering.
Eventuelle udgifter til fotografering af de gravminder, der foreslås  

 registreret, afholdes af vedkommende museum.
Der kan dog med provstiudvalgets  

 samtykke af kirkekassen afholdes udgifter til fremstilling af aftryk til  

 anbringelse på kartotekskortene.
Se herved vejledningen side 12-13.
 4. Andre udgifter.
 Der er ikke hjemmel til at afholde andre udgifter end de under 1.-3.  

 nævnte af kirkekassen.
B.
Udgifter, der afholdes af fællesfonden.
 1. Diæter og befordringsudgifter til den sagkyndige.
Fællesfonden afholder udgifter til diæter og befordring til den af  

 museumsrådet udpegede sagkyndige, der sammen med menighedsrådet udarbejder  

 forslag til, hvilke gravminder der skal registreres.
Der tilkommer den  

 sagkyndige time- og dagpenge samt tillæg hertil efter de for statens  

 tjenestemænd gældende regler tillige med godtgørelse for udgifter til  

 befordring efter 1. klasses jernbanetakst.
Såfremt det på grund af afstanden  

 eller andre forhold skønnes hensigtsmæssigt at benytte anden befordring,  

 tilkommer der den sagkyndige godtgørelse herfor efter de for statens  

 tjenestemænd til enhver tid gældende regler.
Den sagkyndige sender gennem museet en opgørelse til menighedsrådet over  

 tilgodehavende diæter og befordringsgodtgørelse.
Menighedsrådet attesterer  

 opgørelsen og videresender den til stiftsøvrigheden til anvisning.
 2. Aflønning i særlige tilfælde.
Kun i særlige tilfælde skal der af fællesfonden afholdes udgifter til  

 aflønning af den sagkyndige.
Herom bemærkes følgende:
 Som det fremgår af Vejledningen om registrering af gravminder forudsættes  

 det, at den sagkyndige, der udpeges af museumsrådet, sædvanligvis er en  

 medarbejder ved det stedlige museum og som sådan aflønnes af museet.
Det fremhæves i vejledningen, at de enkelte museer, hvor det overhovedet  

 er muligt, bør påtage sig opgaven inden for deres eget virkeområde.
Hvor der  

 ikke findes den fornødne etnologiske/kulturhistoriske ekspertise på samtlige  

 museer i et område, forventes det, at der sker en fordeling af arbejdet  

 imellem museerne.
Det er således hensigten, at registreringsarbejdet som hovedregel  

 varetages af museerne uden lønudgifter for folkekirken.
Har et museum  

 vanskeligt ved at afse den fornødne arbejdskraft til denne opgave, må  

 registreringsarbejdet fordeles over en længere årrække, eventuelt 10-15 år.  

 Det må iøvrigt i denne forbindelse erindres, at det - som anført i  

 vejledningen - kun er et begrænset antal gravminder, som kan indstilles til  

 registrering, og at det på grund af arbejdets omfang og af økonomiske hensyn  

 er nødvendigt, at der arbejdes på et meget oversigtligt niveau.
Kun i områder, hvor det lokale museumsvæsen ikke råder over den fornødne  

 ekspertise eller ikke har mulighed for at afse arbejdskraft til at påtage sig  

 registreringsarbejdet, uanset om dette strækkes over en længere årrække, kan  

 museumsrådet blive nødt til at udpege en kvalificeret person udefra.
Denne  

 vil da som regel blive tilknyttet et af de stedlige museer og vil have krav  

 på en aflønning, der fastsættes af museumsrådet i overensstemmelse med  

 gældende overenskomst.
Denne lønudgift skal afholdes af fællesfonden.
Som det fremgår af Statens Museumsnævns skrivelse af 21. august 1989 til  

 museumsrådene og samtlige museer, der følger som bilag til denne  

 cirkulæreskrivelse, har museumsnævnet anmodet museumsrådene om inden d. 15.  

 december 1989 at gøre rede for, om der er områder, hvor det må påregnes, at  

 der ikke er ressourcer til at gennemføre en registrering inden for en  

 tidshorisont på 10-15 år med et skønnet tidsforbrug på omkring 3 1/2 dag pr.  

 landsbykirkegård.
På grundlag af museumsrådenes oplysninger vil Statens  

 Museumsnævn derefter optage drøftelse med Kirkeministeriet særlig med hensyn  

 til registreringens gennemførelse i områder som de nævnte og finansieringen  

 heraf.
Om resultatet af disse drøftelser vil museumsnævnet orientere  

 museumsrådene, ligesom der fra Kirkeministeriet vil blive udsendt en  

 cirkulæreskrivelse herom.
Indtil der i overensstemmelse hermed foreligger nærmere meddelelse om  

 registreringens foretagelse i områder, der ikke dækkes af det lokale  

 museumsvæsen, kan der ikke i dette øjemed - ud over de steder hvor det  

 allerede er sket - udpeges særlige sagkyndige udefra, hvis aflønning afholdes  

 af fællesfonden.
Registreringen af gravminder i sådanne områder må derfor  

 stilles i bero indtil videre.
II.
Registrering af gravminder på kirkegårde, der ikke er undergivet  

 provstesyn.
 Udgifterne i forbindelse med registreringen, der foretages af  

 Nationalmuseet i overensstemmelse med bestemmelserne i § 21, stk. 2, i lov om  

 folkekirkens kirkebygninger og kirkegårde, afholdes af fællesfonden  

 (Københavns stifts fællesfond).
III.
Afsluttende bemærkninger.
Som anført i vejledningen om registrering af gravminder må det påregnes,  

 at registreringsarbejdet vil strække sig over en årrække.
Tidsforløbet vil  

 især være afhængig af museernes muligheder for at indpasse dette arbejde i  

 det øvrige museumsarbejde.
Initiativet til påbegyndelsen af  

 registreringsarbejdet på de enkelte kirkegårde vil normalt udgå fra  

 vedkommende museum.
Menighedsrådene/kirkegårdsbestyrelserne skal derfor ikke  

 foretage sig noget i sagen, men blot afvente en henvendelse fra museet.
 Som et eksempel på, hvorledes registreringsarbejdet kan tilrettelægges,  

 medfølger den i museumsnævnets skrivelse omtalte redegørelse fra  

 museumsinspektør Kirsten Strandgaard.
 Eksemplarer af denne cirkulæreskrivelse bedes fordelt blandt stiftets  

 menighedsråd, provster og provstirevisorer.
Kirkeministeriet, den 21. august 1989 P.M.V.
 E.B.
Finn Langager Larsen /Steen Henriksen eksp. sekr.
Bilag 1 Vedrørende registrering af gravminder Museumsrådene bedes inden 15. december 1989 redegøre for fordelingen  

 af registreringsarbejdet.
 Da der har vist sig at herske nogen usikkerhed dels omkring mulighederne  

 for finansieringen af gravminderegistreringen, dels omkring omfanget og  

 prioriteringen af dette arbejde, har Kirkeministeriet og Nævnet ladet  

 udarbejde en uddybning af den tidligere udsendte vejledning.
 Kirkeministeriet præciserer i den vedlagte cirkulæreskrivelse  

 finansieringsmulighederne for gravminderegistreringen indenfor  

 Kirkeministeriets ressort, mens Nævnet har bedt museumsinspektør ved  

 Odsherreds Museum, Kirsten Strandgaard, der som sekretær for Nævnets  

 referencegruppe vedrørende Nyere tids Kulturhistorie har fulgt arbejdet med  

 udformningen af den tidligere udsendte vejledning, om at redegøre for  

 gravminderegistreringens praktiske gennemførelse i Vestsjællands Amt.
Der er nu forløbet 2 år siden »Vejledning om registrering af  

 Gravminder« udsendtes.
Nævnet formoder derfor, at samtlige museumsråd  

 har taget stilling til den fordeling af ansvarsområderne, som Kirsten  

 Strandgaard skildrer i indledningen af sin redegørelse for praksis i  

 Vestsjællands Amt.
 For at forsøge at nå frem til en endelig afklaring af mulighederne for at  

 gennemføre gravminderegistreringerne skal Nævnet anmode Museumsrådene om  

 inden den 15. december 1989 at oplyse fordelingen af denne specifikke opgave,  

 - og herunder især gøre rede for, om der er områder, hvor det må påregnes, at  

 der ikke er ressourcer til at gennemføre en registrering indenfor en  

 tidshorisont på 10 - 15 år med et skønnet tidsforbrug på omkring 3 1/2 dag  

 pr. landsbykirkegård.
Nævnet vil herefter med Kirkeministeriet tage en samlet drøftelse af  

 museumsrådenes indberetninger med henblik på at tilvejebringe dels en fælles  

 overskuelighed over området, men ikke mindst en så vidt mulig endelig  

 afklaring af finansieringen i de udækkede områder, - som de pågældende råd  

 selvsagt straks derefter vil blive orienteret om.
Indtil da må registreringen  

 i disse områder stilles i bero, jfr.
Kirkeministeriets cirkulæreskrivelse.
Med en så lang tidshorisont, som der her er tale om, kan der naturligvis  

 ske ændringer i museumsrådenes muligheder for at varetage denne opgave.
I så  

 fald skal Nævnet anmode museumsrådet om en orientering herom, således at  

 Nævnet kan drøfte de evt. økonomiske konsekvenser med Kirkeministeriet.
 P.N.V.
Med venlig hilsen Morten Lundbæk Bilag 2 KIRKEGÅRDSREGISTRERING - set fra Vestsjælland Kirsten Strandgaard, Odsherreds Museum Formand for Nyere Tids-udvalget under Vestsjællands Amtsmuseumsråd.
Så enkelt som muligt I Vestsjælland har vi valgt at være hurtige til at reagere på  

 Kirkeministeriets opfordring til museerne om at være med i  

 Kirkegårdsregistreringen.
Vi har valgt at tilrettelægge vores arbejde i åbent samarbejde med  

 provsterne.
Og vi har valgt at betragte kirkegårde som begravelsespladser for  

 eksisterende menigheder og derfor frede meget lidt.
Vi har valgt at  

 respektere menighedsrådenes holdninger til hvad, der skal fredes, men  

 vi har også valgt, atdet er det enkelte museum, der afgør hvor mange  

 kirkegårde, der kan behandles om året.
 Vi har valgt at tillægge information om kirkegårdenes kulturhistorie stor  

 værdi, idet vi derigennem håber at påvirke graveres og kirkegårdsbrugeres  

 sans for den kulturhistoriske dimension, der ligger i »kirkegårdens  

 præg«, »beplantningskarakter« m.m.
 Med andre ord: et enkelt og åbent samarbejde mellem kirkelige myndigheder  

 og museer, hvor det er museerne, der har initiativet.
I gang Efter at Vejledningen var udkommet, holdt Vestsjællands Amtsmuseumsråds  

 Nyere Tids-udvalg et møde for at fastlægge en fælles forståelse af  

 opgaven og af dens mulige løsning hos os.
Udvalget kontaktede derefter museerne i amtet for at få en klarhed over,  

 hvem der fagligt kunne være med til kirkegårdsregistreringen, og hvem der  

 ikke kunne indpasse dette nye arbejdsfelt i museets øvrige virke.
Vi bad  

 museerne om at skravere de kommuner, hvis sogne de ville dække.
På den måde  

 fik vi klart svar på, hvor »de hvide pletter på landkortet« lå,  

 d.v.s. hvor de kirkelige myndigheder selv måtte bekoste registreringen.
 På denne baggrund udpegede Amtsmuseumsrådet i 1987 de museumsinspektører,  

 som stod på listen, til »sagkyndige« i de kommuner, de selv havde  

 påtaget sig.
 De »hvide pletter på landkortet« anmodede Amtsmuseumsrådet  

 museumsinspektør Margit Baad, som er halvtidsansat på Haslev Museum, om at  

 dække.
Samme år inviterede Amtsmuseumsrådet sagkyndige, provster og  

 menighedsrådsformænd i amtet til det endags kursus, (ved museumsinspektør  

 Hasse Nellebjerg Jørgensen og mag. art.
Nina Fabricius) som kan bestilles hos  

 Museumshøjskolen.
Provster og museer mødes I januar 1988 mødtes de sagkyndige med amtets provster til en gensidig  

 orientering om niveau og praksis i det forestående samarbejde.
Et  meget  

 gavnligt møde , som mundede ud i to beslutninger:
- at provster og sagkyndige i fællesskab informerer menighedsrådene  

 kommunevis, - at provster og sagkyndige mødes hvert år i januar for at drøfte årets  

 erfaringer. (Hvordan reagerer menighedsrådene? Fredes (registreres) for  

 meget, eller for lidt? Hvordan er tidsforbruget i forhold til udbytte? etc.) De sagkyndige lovede at færdigregistrere mindst to kirkegårde i 1988, og  

 derefter ca. 2 pr. år i hvert provsti.
Museerne udarbejdede en dias-serie, som viser eksempler på de forskellige  

 gravmindetyper, der evt. kan fredes.
Menighedsrådene i Vestsjællands  

 provstier betalte kopieringen i fællesskab.
Serien bruges ved  

 menighedsrådsorienteringen. (1 serie pr. provsti letter kalenderarbejdet i  

 forbindelse med orienteringsmøderne.) Efter denne sammenkomst foretog de sagkyndige en fælles ekskursion til en  

 mindre landsbykirkegård, som ingen af os kendte.
Her mødtes vi med den  

 stedlige provst, og sammen forsøgsregistrerede vi.
Det var meget nyttigt! Her  

 fandt en gensidig orientering og erfaringsudveksling sted mellem de  

 sagkyndige.
Menighedsrådene Den sagkyndige og provsten udvalgte nu de to sogne i provstiet, hvis  

 kirkegårde skulle registreres i 1988.
 Alle menighedsråd, gravere og præster i den kommune, hvor det (de)  

 udvalgte sogn(e) ligger inviteres af provsten til en fælles  

 orienteringsaften.
På mødet gennemgår provsten loven og vejledningen, og den sagkyndige viser  

 lysbilledserien.
Herefter spørger menighedsrådene løs.
Alt fra overordnede  

 betragtninger til helt lokale forhold diskuteres livligt.
Generelt er man i  

 menighedsrådene bange for, at den sagkyndige skal umyndiggøre både  

 menighedsråd og gravstedsejere.
Så det er vigtigt at slå fast, at gravstedet  

 og gravmindet, så længe der er betalt for gravstedet, tilhører ejerne og ikke  

 offentligheden.
Det fremmer den jævnbyrdige dialog! Den tid der medgår til det ovennævnte informationsarbejde er ikke  

 medregnet i det tidsforbrug, som opregnes i følgende afsnit.
Et arbejde af  

 denne karakter skønnes at være på linie med det normale nyere tids  

 museumsarbejde, idet der også her er tale om bred information til  

 lokalsamfundene om de kulturhistoriske interesser.
Ud og i gang Museet kontakter nu graveren, menighedsrådsformanden og præsten på de  

 kirkegårde, der skal registreres.
De informeres om, hvornår museet vil komme  

 på kirkegården.
De anmodes om at møde op, og graveren bedes have  

 kirkegårdskort parat.
 Arbejdet forløber i store træk således:
 - Den sagkyndige kender sognet fra andet museumsarbejde.
 - Den sagkyndige kommer et par timer før aftalt (evt. dagen før) og gør  

 sig bekendt med kirkegården.
- Sammen drikker vi kaffe i graverkontoret, snakker om kirkegården i  

 almindelighed og specielt fortæller menighedsrådsmedlemmerne, hvad de har  

 tænkt på at frede.
Der snakkes også om kirkegårdens fremtid,  

 (-begravelsesformer, - om der er pres på arealet eller ej, - graverens planer  

 for at bevare det nuværende præg etc.) - Den sagkyndige fortæller, hvordan hun har oplevet kirkegården: Hvilken  

 struktur der ses i dag, tidligere tiders spor, gamle og nye gravskikke,  

 erhvervs- og navnestof, typer af gravminder, det overordnede præg m.v.
En  

 frugtbar gensidig orientering.
- Så er det gerne frokosttid.
De andre går hjem, den sagkyndige bliver i  

 graverhuset og skriver sine observationer ned, både egne og dem fra samtalen,  

 ser på kortene over kirkegården, kigger evt. i protokollerne, og på den  

 baggrund udarbejdes forslaget.
- Graveren og menighedsrådsformanden kommer tilbage, sammen går vi på  

 kirkegården og ser på den sagkyndiges forslag.
Vi ser i protokollen hvor lang  

 tid, der er betalt for de enkelte gravsteder, vi nu har i tankerne.
Er der  

 fare for snarlig nedlæggelse/sløjfning? Eller er der betalt mange år endnu? - Og så vælger vi et par stykker, som vi er enige om.  Hellere for  

 få end for mange.
Sker der pludselige uforudsete ændringer på kirkegården, så  

 er kontakten mellem graver/menighedsråd og museum etableret, og vi kan  

 hurtigt tage sagen op igen.
- Dernæst noteres alle de relevante oplysninger om gravmindet og  

 gravstedet, evt. på de kladdekartotekskort, som Museumstjenesten har ladet  

 udarbejde.
De er meget fine huske-lister både til notering i felten og til  

 brug under samtalerne med menighedsråd, graver og præst.
Det gælder de  

 gravminder, der indstilles til fredning.
Er man i tvivl om nogle, kan  

 optegnelser gøres samtidig, så ligger de klar til evt. fredning  

 (registrering) senere.
 I 1988 blev der her i Vestsjællands Amt fredet mellem 3 og 15 gravminder  

 pr. kirkegård (incl. een bykirkegård).
På store kirkegårde må det nødvendigvis tage et par ekstra dage at  

 besigtige en kirkegård, men en almindelig landsbykirkegård tager ca. 1 1/2  

 dage i felten, incl. fotografering.
Vejrlig og begravelser kan dog afbryde  

 arbejdet.
Fotograferingen er jo kun nødvendig på de kirkegårde, hvor menighedsrådet  

 beder om det, og da kun for de gravsteder, der indstilles til fredning.
Nogle  

 museer vælger dog at tage ca. en film pr. kirkegård (s/h/ og dias) for at  

 dokumentere ikke kun de udvalgte gravsteder, men også det præg kirkegården  

 har i besigtigelsesåret.
De optegnelser, der knyttes hertil, er et led i det  

 almindelige antikvariske arbejde, og som sådan et kulturhistorisk nyttigt  

 biprodukt til selve kirkegårdsregistreringen.
Tiden hertil er ikke medregnet  

 i arbejdet med kirkegårdsregistreringen, ligesom udgiften til film ikke kan  

 pålægges de kirkelige myndigheder.
Såfremt menighedsrådet ønsker aftryk af  

 fotografierne til deres sæt af kartotekskort, kan udgiften hertil dog med  

 provstiudvalgets godkendelse afholdes af kirkekassen.
Hjemme på museet Selv kartotekskortene udfærdiges i 2 eksemplarer, eet til menighedsrådet  

 og eet til museet.
Eventuelle fotografier klæbes på, - hvis det er bestilt,  

 også på det sæt, der sendes til menighedsrådet.
Her er indstillingen jo  

 bekendt, så sagen ekspederes hurtigt videre til provsten.
Tidsforbrug ca. 1  

 dag. 1 udfyldt blåt kort med fotografi koster hos os ca. 15,- kr. (1988).
Vi var så tidligt i gang i Vestsjællands Amt, at der ikke var udarbejdet  

 fælles registreringskort, så derfor har vi valgt at anvende de sædvanlige  

 »blå kort«, som også bruges til museumsgenstande.
Som nævnt sælger  

 Museumstjenesten i dag særlige kartotekskort til gravsteds- og  

 gravminderegistrering.
Synet Selve synet kan enten være et særligt syn eller det kan indpasses i det  

 ordinære treårlige syn.
Et ekstraordinært syn tager ca. 1 time på  

 kirkegården, hvor den sagkyndige mundtligt begrunder udvælgelsen og taler om  

 kirkegårdens og sognets særlige forhold og præg, som derved synliggøres for  

 menighedsråd og provst.
Herefter går vi til kaffebordet og indskriver  

 fredningerne (registreringerne) i protokollerne.
Synet stempler  

 kartotekskortene og eventuelt kirkegårdskortet som anført i vejledningen.
 Tidsforbrug ca. 1/2 dag ved særlige syn, ordinære syn ca. 1 dag.
Skønnet tidsforbrug Det totale skønnede tidsforbrug pr. landsbykirkegård i de områder, hvor  

 museerne selv forestår arbejdet, er ca. 3-5 dage.
Altså knapt 1 arbejdsuge  

 pr. kirkegård! Dog er det vigtigt at understrege de forudsætninger, der er indgået i  

 dette skøn.
 - Lokalkendt museumsinspektør forestår arbejdet.
 - Det arkivalske forarbejde begrænses til Trap og Danmarks Kirker og  

 lignende let tilgængeligt materiale.
Filosofien er den, at viser der sig i felten at være emner, der kræver  

 mere arkivalsk granskning, så udføres det, men først da.
Som hovedregel ved  

 menighedsråd og museumsinspektør tilstrækkeligt om de »kendte«  

 personer i forvejen til at vurdere en evt. fredning af gravmindet.
- Den sagkyndige skal være parat til at udøve et kvalificeret skøn,  

 som så kan diskuteres med menighedsrådet.
Skønnet er baseret på almenviden og  

 ikke på velfunderede specialstudier.
Skismaet skøn/viden er velkendt i andet antikvarisk arbejde.
Vi er i en  

 bestandig vurdering af tidsforbrug versus udbytte.  

 Kirkegårdsregistreringsarbejdet adskiller sig ikke væsentligt fra de mange  

 situationer vedrørende genstandshjemtagelser, hvor forespørgslen er spontan  

 og akut.
 - Det lokale kulturhistoriske museum lægger niveauet for sit engagement,  

 alt efter den vigtighed man lokalt skønner, de »afledte«  

 etnologiske oplysninger/formidlingssituationer har for museets daglige virke.
- Der er tale om landsbykirkegårde.
Bykirkegårde kræver et tillæg  

 på et par dage.
Afslutning Dette var een måde at løse kirkegårdsregistreringen på.
Der findes andre,  

 som passer til andre egne.
Vores erfaringer er, at vores model er smidig for  

 museerne, forståelig for vore kirkelige myndigheder og forsvarlig fagligt  

 set, bl.a. fordi vi årligt justerer hinanden på basis af fælles forståelse af  

 opgaven og på basis af fælles erfaringer fra felten.
