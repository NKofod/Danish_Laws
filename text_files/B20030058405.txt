Bekendtgørelse om lovvalg m.v. ved forsikringsselskabers  

  

 betalingsstandsning, tvangsakkord, tvangsopløsning eller  

  

 konkurs  

1) I medfør af § 271 i lov nr. 453 af 10. juni 2003 om  

 finansiel virksomhed fastsættes:
Kapitel 1 Anvendelsesområde § 1.  

  

 Denne bekendtgørelse finder anvendelse på forsikringsselskaber, herunder  

 tværgående pensionskasser og filialer heraf i lande inden for Den Europæiske  

 Union eller lande, som Fællesskabet har indgået aftale med.
 Stk. 2.  

  

 Denne  

 bekendtgørelse finder ikke anvendelse på genforsikringsvirksomhed.
Kapitel 2 Generelle bestemmelser § 2.  

  

 Anmeldelse  

 af betalingsstandsning, begæring om åbning af forhandling om tvangsakkord,  

 anmodning om tvangsopløsning eller begæring om konkurs af  

 forsikringsselskaber  

 og deres filialer i lande inden for Den Europæiske Union eller lande, som  

 Fællesskabet har indgået aftale med, skal indgives til skifteretten.
 § 3.  

  

 Et  

 forsikringsselskabs betalingsstandsning, tvangsakkord, tvangsopløsning og  

 konkurs gennemføres efter bestemmelserne i dansk lovgivning, medmindre andet  

 er  

 fastsat i denne bekendtgørelse.
Kapitel 3 Underretning, anmeldelse af fordringer og  

 offentliggørelse § 4.  

  

 Når  

 skifteretten opretholder en anmeldelse om betalingsstandsning i et  

 forsikringsselskab, når forhandling om tvangsakkord for et forsikringsselskab  

 åbnes, når et forsikringsselskab underlægges tvangsopløsning eller når et  

 forsikringsselskab erklæres konkurs, og selskabet har filialer i andre lande  

 inden for Den Europæiske Union eller lande, som Fællesskabet har indgået  

 aftale  

 med, skal skifteretten straks via Finanstilsynet underrette  

 tilsynsmyndigheden  

 i værtslandet herom, samt om de mulige konkrete følger heraf.
 § 5.  

  

 Ved  

 opretholdelse af betalingsstandsning, der vil kunne berøre tredjemands  

 rettigheder i et værtsland, skal skifteretten eller det beskikkede tilsyn for  

 skyldneren straks lade et uddrag af afgørelsen herom offentliggøre i De  

 Europæiske Fællesskabers Tidende.
 Stk. 2.  

  

 Uddraget af  

 afgørelsen skal som minimum indeholde oplysning om følgende:
1)  

 	  

    

 retsgrundlaget for  

 afgørelsen, 2)  

 	  

    

 hvilken skifteret,  

 der har truffet afgørelsen, samt 3)  

 	  

    

 navn og adresse for  

 det beskikkede tilsyn.
 § 6.  

  

 Ved  

 åbning af forhandling om tvangsakkord, beslutning om tvangsopløsning eller  

 afsigelse af konkursdekret skal henholdsvis tillidsmændene, likvidator,  

 kurator  

 eller skifteretten sørge for, at afgørelsen herom offentliggøres ved et  

 uddrag  

 af afgørelsen i De Europæiske Fællesskabers Tidende.
 Stk. 2.  

  

 Uddraget af  

 afgørelsen skal som minimum indeholde oplysning om følgende:
1)  

 	  

    

 retsgrundlaget for  

 afgørelsen, 2)  

 	  

    

 hvilken skifteret,  

 der har truffet afgørelsen, samt 3)  

 	  

    

 navn og adresse for  

 tillidsmænd, likvidator eller kurator.
 § 7.  

  

 Når  

 betalingsstandsning, tvangsakkord, tvangsopløsning eller konkurs er indledt,  

 skal skifteretten, det beskikkede tilsyn for skyldneren, tillidsmændene,  

 likvidator eller kurator straks og individuelt skriftligt underrette de  

 kendte  

 kreditorer, som har deres sædvanlige bopæl, hjemsted eller vedtægtsmæssige  

 hjemsted i et andet land inden for Den Europæiske Union eller lande, som  

 Fællesskabet har indgået aftale med, herom.
 Stk. 2.  

  

 Underretningen efter stk. 1 skal navnlig indeholde oplysninger om  

 følgende:
1)  

 	  

    

 frister, 2)  

 	  

    

 sanktioner, hvis  

 fristerne ikke overholdes, 3)  

 	  

    

 hvortil fordringer  

 skal anmeldes, 4)  

 	  

    

 om kreditorer med  

 privilegerede krav, separatiststilling eller anden fortrinsret skal anmelde  

 deres fordring, samt 5)  

 	  

    

 når det drejer sig om  

 forsikringskrav skal underretningen oplyse om de generelle følger for  

 forsikringsaftalerne, herunder især, på hvilken dato disse ophører med at  

 have  

 virkning, samt om de forsikredes rettigheder og pligter i henhold til  

 forsikringsaftalen.
Stk. 3.  

  

 Underretningen  

 efter stk. 1 finder sted på dansk.
Til dette formål benyttes en formular  

 på alle Den Europæiske Unions officielle sprog med overskriften  

 Opfordring til  

 anmeldelse af fordringer.
Angivne frister skal overholdes. Hvis en  

 kendt  

 kreditor har et forsikringskrav, skal underretningen dog gives på det eller  

 et  

 af de officielle sprog i den medlemsstat, hvor kreditor har sin sædvanlige  

 bopæl, sit hjemsted eller vedtægtsmæssige hjemsted.
 § 8.  

  

 Kreditorer,  

 der har deres sædvanlige bopæl, hjemsted eller vedtægtsmæssige hjemsted i et  

 andet land inden for Den Europæiske Union eller lande, som Fællesskabet har  

 indgået aftale med, har ret til at anmelde deres fordringer.
 Stk. 2.  

  

 Fordringer  

 fra kreditorer nævnt i stk. 1 skal behandles på samme måde og med samme  

 rang som tilsvarende fordringer, der kan anmeldes af kreditorer, der har  

 deres  

 sædvanlige bopæl, hjemsted eller vedtægtsmæssige hjemsted her i landet.
 Stk. 3.  

  

 Kreditor  

 skal sende en genpart af eventuel dokumentation for fordringen og anføre  

 fordringens art, hvornår den er opstået, dens størrelse, samt om kreditor  

 påberåber sig, at der er tale om en privilegeret fordring, en  

 separatiststilling eller anden fortrinsret, og hvilke formuegenstande denne  

 sikkerhed omfatter.
Stk. 4.  

  

 Anmeldelse  

 af fordringer efter stk. 1 kan finde sted på det officielle eller et af  

 de  

 officielle sprog i det land, hvor kreditor har sin sædvanlige bopæl, hjemsted  

 eller vedtægtsmæssige hjemsted.
Anmeldelse af fordringer efter stk. 1  

 skal  

 dog være forsynet med overskriften Anmeldelse af fordring på  

 dansk.
Der kan  

 endvidere kræves en oversættelse af anmeldelsen til dansk.
§ 9.  

  

 Udpegning af det beskikkede tilsyn for skyldneren, tillidsmænd, likvidator  

 eller kurator dokumenteres ved en bekræftet genpart af den afgørelse, hvorved  

 tilsynet, tillidsmænd, likvidator eller kurator er udpeget, eller ved enhver  

 anden attest udstedt af skifteretten.
Der kan kræves en oversættelse til det  

 eller et af de officielle sprog i det land inden for Den Europæiske Union  

 eller  

 lande, som Fællesskabet har indgået aftale med, på hvis område det beskikkede  

 tilsyn for skyldneren, tillidsmændene, likvidatoren eller kuratoren ønsker at  

 handle.
 Stk. 2.  

  

 Det beskikkede  

 tilsyn for skyldneren, tillidsmændene, likvidatoren og kuratoren er  

 bemyndiget  

 til i samtlige lande inden for Den Europæiske Union eller lande, som  

 Fællesskabet har indgået aftale med, at udøve alle de beføjelser tilsynet,  

 tillidsmændene, likvidatoren eller kuratoren er bemyndiget til at udøve her i  

 landet, jf. dog stk. 3. Udøvelsen af beføjelserne skal ske under  

 iagttagelse af lovgivningen i de lande, på hvis område de ønsker at handle.
 Stk. 3.  

  

 Det  

 beskikkede tilsyn for skyldnerens, tillidsmændenes, likvidatorens eller  

 kuratorens beføjelser omfatter ikke anvendelse af tvangsmidler eller ret til  

 at  

 afgøre voldgiftsspørgsmål eller bilægge tvister.
 § 10.  

  

 Skifteretten,  

 det beskikkede tilsyn for skyldneren, tillidsmændene, likvidatoren eller  

 kuratoren skal få en betalingsstandsning, tvangsakkord, tvangsopløsning eller  

 konkurs noteret i tingbogen, handelsregisteret og ethvert andet offentligt  

 register, der føres i de andre lande inden for Den Europæiske Union og lande,  

 som Fællesskabet har indgået aftale med.
 Stk. 2.  

  

 Omkostningerne i forbindelse med notering efter stk. 1 betales forud for  

 anden gæld.
Kapitel 4 Lovvalg § 11.  

  

 Virkningerne af betalingsstandsning, tvangsakkord, tvangsopløsning eller  

 konkurs på:
1)  

 	  

    

 arbejdsaftaler og  

 arbejdsforhold afgøres efter lovgivningen i den medlemsstat, hvis lovgivning  

 finder anvendelse på arbejdsaftalen eller arbejdsforholdet, 2)  

 	  

    

 aftaler, der giver  

 brugs- eller købsret til fast ejendom, afgøres efter lovgivningen i den  

 medlemsstat, hvor den faste ejendom er beliggende og 3)  

 	  

    

 rettighederne over  

 fast ejendom, et skib eller et luftfartøj, som kræves noteret i et offentligt  

 register, afgøres efter lovgivningen i den medlemsstat, hvor registeret  

 føres.
 § 12.  

  

 Et  

 forsikringsselskabs betalingsstandsning, tvangsakkord, tvangsopløsning eller  

 konkurs berører ikke en kreditors eller en tredjemands rettigheder over  

 fysiske  

 eller immaterielle genstande, herunder løsøre eller fast ejendom, som  

 tilhører  

 forsikringsselskabet, og som på tidspunktet for betalingsstandsningens,  

 tvangsakkordens, tvangsopløsningens eller konkursens indledning befinder sig  

 på  

 en anden medlemsstats område.
 Stk. 2.  

  

 Stk. 1  

 udelukker ikke søgsmål om nullitet, omstødelse eller anfægtelse af  

 retshandler,  

 som er til skade for samtlige kreditorer.
 § 13.  

  

 Et  

 forsikringsselskabs betalingsstandsning, tvangsakkord, tvangsopløsning eller  

 konkurs berører ikke sælgers rettigheder i henhold til et ejendomsforbehold,  

 når den genstand, hvori der er taget ejendomsforbehold, på tidspunktet for  

 betalingsstandsningens, tvangsakkordens, tvangsopløsningens eller konkursens  

 indledning befinder sig i en anden medlemsstat end den, hvor  

 betalingsstandsningen, tvangsakkorden, tvangsopløsningen eller konkursen er  

 indledt.
 Stk. 2.  

  

 Et  

 forsikringsselskabs betalingsstandsning, tvangsakkord, tvangsopløsning eller  

 konkurs berettiger ikke til ophævelse eller annullering af salg af et aktiv,  

 der er leveret, og forhindrer ikke køberen i at erhverve ejendomsretten til  

 aktivet, når dette på tidspunktet for betalingsstandsningens,  

 tvangsakkordens,  

 tvangsopløsningens eller konkursens indledning befinder sig i en anden  

 medlemsstat end den, hvor betalingsstandsningen, tvangsakkorden,  

 tvangsopløsningen eller konkursen er indledt.
 Stk. 3.  

  

 Stk. 1  

 og 2 udelukker ikke søgsmål om nullitet, omstødelse eller anfægtelse af  

 retshandler, som er til skade for samtlige kreditorer.
 § 14.  

  

 Et  

 forsikringsselskabs betalingsstandsning, tvangsakkord, tvangsopløsning eller  

 konkurs berører ikke en kreditors ret til at kræve sin fordring modregnet i  

 forsikringsselskabets fordring, når den lovgivning, der gælder for selskabets  

 fordring, tillader en sådan modregning.
 Stk. 2.  

  

 Stk. 1  

 udelukker ikke søgsmål om nullitet, omstødelse eller anfægtelse af  

 retshandler,  

 som er til skade for samtlige kreditorer.
 § 15.  

  

 Uanset § 12 afgøres virkningerne af en betalingsstandsning,  

 tvangsakkord,  

 tvangsopløsning eller konkurs for de rettigheder og forpligtelser, som  

 henholdsvis tilkommer og påhviler deltagerne i et reguleret marked,  

 udelukkende  

 efter lovgivningen i den medlemsstat, hvis lovgivning finder anvendelse på  

 det  

 pågældende marked.
 Stk. 2.  

  

 Stk. 1  

 udelukker ikke et søgsmål om nullitet, omstødelse eller anfægtelse af  

 retshandler, som er til skade for samtlige kreditorer, af betalinger eller  

 transaktioner i henhold til den lovgivning, der finder sted på det pågældende  

 marked.
 § 16.  

  

 Nullitet, omstødelse eller anfægtelse af retshandler, som er til skade for  

 samtlige kreditorer, skal ikke afgøres efter dansk ret, når den, der har nydt  

 godt af retshandlen kan godtgøre, at:
1)  

 	  

    

 retshandlen er  

 omfattet af en anden medlemsstats lovgivning, og 2)  

 	  

    

 denne lovgivning på  

 ingen måde giver mulighed for at anfægte retshandlen i det pågældende  

 tilfælde.
§ 17.  

  

 Hvis et forsikringsselskab ved en retshandel indgået efter opretholdelsen af  

 en  

 betalingsstandsning, åbning af forhandling om tvangsakkord, beslutning om  

 tvangsopløsning eller afsigelse af konkursdekret, mod modydelse afhænder 1)  

 	  

    

 fast ejendom, 2)  

 	  

    

 et skib eller et  

 luftfartøj, som kræves noteret i et offentligt register, eller 3)  

 	  

    

 værdipapirer eller  

 andre papirer, hvis eksistens eller overførsel forudsætter notering i et  

 register, på en konto eller i en værdipapircentral, der indehaves af eller er  

 beliggende i en medlemsstat, afgøres retshandlens gyldighed efter lovgivningen i den  

 medlemsstat, på hvis område den faste ejendom befinder sig, eller hvor  

 registeret, kontoen eller værdipapircentralen føres eller administreres.
 § 18.  

  

 Virkningerne af betalingsstandsning, tvangsakkord, tvangsopløsning eller  

 konkurs for en verserende retssag om et aktiv eller en rettighed, der indgår  

 i  

 bomassen, afgøres efter lovgivningen i den medlemsstat, hvor retssagen  

 verserer.
Kapitel 5 Ikrafttræden § 19.  

  

 Bekendtgørelsen træder i kraft den 30. juni 2003.
 § 20.  

  

 Bekendtgørelsen gælder ikke for Færøerne og Grønland.
Økonomi- og Erhvervsministeriet, den 24.  

 juni 2003 Bendt Bendtsen /Henrik Bjerre-Nielsen 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 2001/17/EF, EF-Tidende L 110, s. 28  

 (likvidationsdirektivet).
