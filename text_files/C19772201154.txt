(Til samtlige under  

 indenrigsministeriet hørende skoler) Under henvisning til drøftelser på skoleledermødet i Brande den 26. april  

 1977 fastsættes følgende retningslinier vedrørende befordringsgodtgørelse til  

 deltidsansatte lærere, der er bosiddende i større afstand fra vedkommende  

 skole:
 Der kan principielt ikke ydes befordringsgodtgørelse - eller time- og  

 dagpenge - til deltidsansatte lærere, idet de for undervisning m.v. fastsatte  

 vederlag forudsættes at være bruttobeløb, der skal omfatte dækning af  

 udgifter til befordring mellem bopæl og arbejdssted.
 Skolerne har dog adgang til at ansøge indenrigsministeriet om dispensation  

 fra hovedreglen.
såfremt der ikke er mulighed for at ansætte tilstrækkelig kvalificerede  

 lærerkræfter, der bor i nærheden af vedkommende skoler, og såfremt der er et misforhold mellem aflønningen og befordringsudgifterne.
 En eventuel godtgørelse for befordringsudgifter vil ikke kunne overstige  

 udgifterne ved benyttelse af billigste offentlige transportmiddel.
Dispensation kan kun forventes givet for maximalt et undervisningsår af  

 gangen.
Man skal samtidig anmode om, at skolernes ansøgninger indeholder  

 detaljerede oplysninger, herunder om fag, antal timer, størrelsen af  

 befordringsudgifterne pr. gang samt skolens forventede udgifter på årsbasis,  

 til vurdering af ansøgningen.
 Det tilføjes, at der fortsat vil være adgang til uden forelæggelse for  

 indenrigsministeriet at dække befordringsudgifter m.v. ved enkeltstående  

 arrangementer med foredragsholdere eller gæsteforelæsere.
 P.M.V.
 E.B.
