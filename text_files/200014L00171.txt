Betænkning afgivet af Skatteudvalget den  

 30. november 2000 Betænkning over Forslag til lov om ændring af  

 ligningsloven, lov om VækstFonden og forskellige andre love (Beskatning ved aflønning i form af aktier,  

 tegningsretter og aktiekøberetter) [af skatteministeren (Ole Stavad)] 1. Ændringsforslag Der er af skatteministeren stillet to  

 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2000 og var til  

 1. behandling den 24. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 6 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Erhvervenes Skatteudvalg og IT-Brancheforeningen, DVCA og Handelskammeret.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 9 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse med de stillede  

 ændringsforslag.
 Et andet mindretal i udvalget (KF, KRF og FRI)  

 indstiller lovforslaget til forkastelse ved 3. behandling.  

 Mindretallet vil stemme imod ændringsforslag nr. 1 og for  

 ændringsforslag nr. 2.
Et tredje mindretal i udvalget (V) indstiller  

 lovforslaget til forkastelse ved 3. behandling.
Mindretallet vil  

 stemme imod ændringsforslag nr. 1 og hverken for eller imod  

 ændringsforslag nr. 2.
Et mindretal (V, KF og KRF) mener ikke, at den  

 aktieaflønningsordning, der foreslås i lovforslaget, i noget  

 nævneværdigt omfang vil bidrage til at løse nystartede  

 virksomheders problemer med at rekruttere og fastholde dygtige medarbejdere  

 eller til at fremme udbredelsen af aktier m.v. til medarbejdere og dermed  

 medvirke til at styrke aktiekulturen i Danmark.
Den foreslåede ordning  

 med VækstFonden er tung og bureaukratisk og vil formentlig kun blive  

 anvendt af ganske få virksomheder.
V, KF og KRF bemærker med hensyn til beskatningen af  

 warrants, at efter de hidtil gældende regler omfatter ligningslovens §  

 28 om udskydelse af personalegodebeskatningen til udnyttelsestidspunktet  

 eller afståelsestidspunktet kun køberetter til aktier  

 (aktieoptioner), hvorimod tegningsretter til aktier (warrants) som  

 udgangspunkt beskattes på tildelingstidspunktet, dvs. at tegningsretter  

 i dag bliver beskattet på tildelingstidspunktet som personlig indkomst,  

 mens efterfølgende værdistigninger beskattes lempeligere i form  

 af aktieindkomst.
I det fremsatte lovforslag foreslås, at reglerne i  

 ligningslovens § 28 udvides til også at omfatte tegningsretter til  

 aktier under de samme betingelser og regler, som gælder for  

 køberetterne.
Flytningen af beskatningstidspunktet for tegningsretter  

 til aktier til udnyttelsestidspunktet indebærer, at hele  

 tegningsrettens værdi bliver beskattet som personlig indkomst på  

 udnyttelsestidspunktet.
V, KF og KRF finder, at en flytning af  

 beskatningstidspunktet til udnyttelsestidspunktet - som foreslået i  

 lovforslaget - kan indebære en skærpet beskatning af  

 tegningsretter til aktier, f.eks. i den situation, hvor markedsværdien  

 af et selskab stiger efter tildelingen af tegningsretter.
En strammere  

 beskatning af warrants vil gøre det vanskeligere at tiltrække  

 dygtige medarbejdere til nye virksomheder.
Mange veluddannede afviser  

 allerede i dag job i nystartede virksomheder, fordi den mulige gevinst ikke  

 står mål med risikoen, og en vedtagelse af lovforslaget vil  

 gøre det værre endnu.
Virksomhederne mister evnen til at fastholde dygtige  

 medarbejdere og muligheden for at tiltrække de medarbejdere, der er  

 brug for fra udlandet, hvis lovgivningen i Danmark ikke giver reelle  

 muligheder for virksomhederne til at tilbyde konkurrencedygtige  

 løsninger.
Det vil være en meget uheldig udvikling, og V, KF og  

 KRF har derfor den intention at udforme et forslag, der i langt højere  

 grad imødekommer virksomhedernes konkrete behov for en holdbar,  

 fleksibel og ubureaukratisk model for tildeling af aktier, aktieoptioner og  

 warrants til medarbejdere.
 Et fjerde mindretal i udvalget (DF) vil  

 redegøre for sin stilling til lovforslaget og de stillede  

 ændringsforslag ved 2. behandling.
 Et femte mindretal i udvalget (CD) vil  

 redegøre for sin stilling til lovforslaget og de stillede  

 ændringsforslag ved 2. behandling.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller mindretal i udvalget ikke altid afspejler et  

 flertal/mindretal i Folketinget.
4. Ændringsforslag med bemærkninger Ændringsforslag Til § 1 Af	skatteministeren, tiltrådt af et mindretal (S,  

 SF, RV og EL):
 1) I det under nr. 5 foreslåede § 28, stk.  

 4, udgår 1. og 2. pkt., og i stedet indsættes  

 som nye punktummer:
» [Indskrænkning af selskabets fradragsret ved ydelse  

 af tegningsretter] Af	skatteministeren, tiltrådt af et flertal (S, KF,  

 SF, RV, EL, KRF og FRI):
 2) I det under nr. 9 foreslåede § 28 B, stk.  

 3, ændres »100/68« til: »100/70 «.
[Konsekvensændring som følge af  

 nedsættelse af selskabsskatteprocenten] Bemærkninger Til nr. 1 Ved ændringen sker der en mindre indskrænkning  

 i den foreslåede fradragsret for selskabet for de udgifter, der er  

 forbundet med ydelsen af tegningsretter til medarbejdere m.v.
Baggrunden for den foreslåede fradragsret for  

 selskabet er, at selskabet bør have fradragsret for udgifter, der kan  

 sidestilles med en driftsomkostning.
Begrundelsen for at give selskabet  

 fradragsret for forskellen mellem aktiernes markedskurs på  

 tegningstidspunktet og favørkursen, selv om der reelt er tale om en  

 udgift for de øvrige aktionærer, har således været,  

 at der er tale om en udgift, som fremtræder som en form for  

 lønudgift.
Hvor den medarbejder m.v., som har modtaget tegningsretten  

 som vederlag, afstår tegningsretten, således at denne  

 efterfølgende udnyttes af den nye erhverver, vil der imidlertid i  

 forhold til forskelsbeløbet - forskellen mellem aktiernes markedskurs  

 på tegningstidspunktet og favørkursen - ikke længere  

 være tale om en udgift, der på nogen måde kan siges at  

 fremtræde som en form for lønudgift.
Dette gælder, uanset  

 hvem tegningsretten afstås til.
Det foreslås derfor, at selskabet ikke har  

 fradragsret for tegningsrettens værdi på udnyttelsestidspunktet,  

 dvs. for forskellen mellem aktiernes markedskurs på tegningstidspunktet  

 og favørkursen, såfremt der inden udnyttelsen har været en  

 eller flere mellemliggende afståelser af tegningsretten.
Betingelsen  

 for fradragsretten for tegningsrettens værdi på  

 udnyttelsestidspunktet er således, at tegningsretten udnyttes af den  

 medarbejder m.v., der i sin tid modtog tegningsretten som vederlag.
For så vidt angår køberetter til  

 aktier, er der ikke behov for nogen justering af fradragsreglerne, idet  

 selskabets fradragsret følger direkte af statsskattelovens § 6, litra  

 a, om fradragsret for driftsomkostninger.
Ved en udnyttelse af  

 aktiekøberetten efter en eller flere mellemliggende afståelser,  

 således at udnyttelsen ikke foretages af den medarbejder m.v., der i  

 sin tid modtog aktiekøberetten som vederlag, vil køberettens  

 værdi på udnyttelsestidspunktet - forskellen mellem aktiernes  

 markedskurs på udnyttelsestidspunktet og favørkursen - ikke  

 udgøre en driftsudgift for selskabet.
Der vil dermed allerede efter  

 gældende regler ikke være fradragsret for denne udgift som en  

 driftsomkostning.
Da selskabets opfyldelse af køberetter kræver  

 en levering af aktier, vil der for selskabet tillige være tale om et  

 aktiesalg, hvor afståelsessummen her vil være den  

 favørkurs, som indehaveren af køberetten kan erhverve aktierne  

 til.
Er der for selskabet tale om et salg med tab, vil dette tab kunne  

 fradrages efter aktieavancebeskatningslovens regler.
 For selskaber, der yder tegningsretter under en generel  

 medarbejderaktieordning, er det foreslået, at selskabet skal kunne  

 fradrage udgifter ved ydelsen af tegningsretterne som en driftsomkostning,  

 jf. lovforslagets § 1, nr. 1. Da en eventuel afståelse af de tildelte  

 tegningsretter vil betyde, at de pågældende tegningsretter ikke  

 længere er omfattet af reglerne i ligningslovens § 7 A om  

 medarbejderaktieordninger, er der heller ikke her behov for en justering af  

 fradragsreglen.
Til nr. 2 Der er tale om en konsekvensændring som følge  

 af, at selskabskatteprocenten med vedtagelsen af L 30, Forslag til lov om  

 ændring af forskellige skattelove. (Nedsættelse af skattesatsen  

 for selskaber samt virksomhedsskatteprocenten) nedsættes fra 32 til  

 30.
Når aktieaflønningsordningen anvendes, skal  

 der efter bestemmelsen foretages en omregning af værdien af de aktier,  

 som medarbejderen modtager.
Begrundelsen er, at medarbejderen  

 vederlægges med aktier uden et efterfølgende skattetræk.  

 Værdien af de modtagne aktier skal omregnes til den værdi,  

 vederlaget ville have udgjort for medarbejderen, såfremt det var blevet  

 udbetalt til medarbejderen som almindelig lønindkomst med fuld  

 fradragsret for selskabet.
Omregningsfaktoren 100/68 er fastsat under  

 hensyntagen til, at selskabet ved en opgivelse af fradragsretten for en  

 uændret nettoaflønning af medarbejderen kan nøjes med at  

 udstede/opkøbe aktier til en værdi, der udgør 68 pct. af  

 den værdi, som selskabet ellers skulle have udstedt/opkøbt  

 aktier for.
De 68 pct. er fastlagt ud fra en selskabsskatteprocent på  

 32. Når selskabsskatteprocenten nedsættes til 30, skal  

 omregningsfaktoren derfor tilsvarende ændres til 100/70.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Kristian Thulesen Dahl (DF)  

  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 To tidligere besvarelser vedrørende lovforslag nr.
L 289,  

 1999-2000, fra skatteministeren 2 Meddelelse om, at betænkningsafgivelse forventes inden jul 3 Spm. 1 om konsekvenser af ændringerne vedrørende  

 tegningsretter, til skatteministeren Spm. 2 om konsekvenser af ændringen af beskatningstidspunkt for  

 tegningsretter, til skatteministeren Spm. 3 om betydningen, hvis de foreslåede regler om tegningsretter  

 havde været gældende de seneste år, til skatteministeren Spm. 4 om de skattemæssige forhold i relation til tegningsretter og  

 aktieoptioner for udlændinge, der flytter midlertidigt til Danmark, til  

 skatteministeren 4 Spm. 5 om erhvervsfolks kritik i artikel i Børsen, til  

 skatteministeren Spm. 6 om fordele/ulemper ved beskatning af aktier på  

 afhændelsestidspunktet, til skatteministeren Spm. 7 om konsekvens for medarbejdere af udviklingen på det seneste,  

 hvis lovforslagets regler havde været gældende, og hvis en regel  

 om beskatning ved afhændelse havde været gældende 5 Hovedtræk af lovforslaget i oversigtsform 6 Henvendelse fra Erhvervenes Skatteudvalg 7 Henvendelse fra IT-Brancheforeningen, DVCA og Handelskammeret 8 Meddelelse om tidspunkt for betænkningsafgivelse m.v.
