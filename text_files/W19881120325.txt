 Udtalt, at man ingen indvendinger havde imod, at der blev videregivet  

 oplysninger om strafbare forhold fra Det centrale Kriminalregister med  

 henblik på samkøring med oplysninger fra Det psykiatriske Centralregister til  

 brug for et forskningsprojekt, der vedrørte sammenhængen mellem kriminalitet  

 og psykisk sygdom.
 »Justitsministeriet anmodede Registertilsynet om en udtalelse om  

 videregivelse af oplysninger fra Det centrale Kriminalregister til brug for  

 et forskningsprojektet på »Psykologisk« Institut.
Projektet vedrørte en undersøgelse af sammenhæng mellem kriminalitet og  

 psykisk sygdom.
Fra Det centrale Personregister (CPR) ønskedes oplysninger om  

 personnummer, civilstand og stillingsbetegnelse for samtlige kvinder og mænd,  

 født i Danmark i perioden 1. januar 1944 31. december 1947. Fra Det centrale  

 Kriminalregister ønskedes oplysninger om sager vedrørende overtrædelse af  

 straffeloven, færdselsloven og politivedtægten m.v. med angivelse af paragraf  

 og tidspunkt for overtrædelsen samt oplysninger om sanktioner eller andre  

 retsfølger for de personer, der indgik i undersøgelsen.
Oplysningerne ville  

 blive samkørt med oplysninger fra Det psykiatriske Centralregister om  

 indlæggelser med angivelse af tidspunkt og varighed samt udskrivningsdiagnose  

 for hver indlæggelse vedrørende de omhandlede personer.
Oplysningerne fra Det centrale Kriminalregister og Det psykiatriske  

 Centralregister ville efter det oplyste blive sendt direkte fra de  

 registeransvarlige myndigheder til en nærmere angivet person hos  

 »Kommunedata« I/S, der ville forestå samkøringen.
Oplysningerne fra  

 samkøringen ville herefter blive udleveret på magnetbånd i anonymiseret form  

 til »Psykologisk« Institut.
 Det fremgik af henvendelsen, at Rigspolitichefen på Justitsministeriets  

 anmodning havde afgivet en udtalelse om sagen, samt at projektet var godkendt  

 af Den »Videnskabsetiske »Komite« for »København og  

 »Frederiksberg« kommuner.
Sagen blev behandlet på et møde i Registerrådet, og Registertilsynet  

 udtalte herefter, at man ingen indvendinger havde imod, at der blev  

 videregivet oplysninger som beskrevet fra Det centrale Kriminalregister til  

 brug for det nævnte forskningsprojektet.
Tilsynet henstillede, at  

 videregivelsen fra Det centrale Kriminalregister skete på nærmere angivne  

 vilkår.
 Registertilsynets årsberetning 1988 s. 43.
