Nr BSF 22 Forslag til folketingsbeslutning om oprettelse af en reorganiseringsfond Fremsat af Rahbæk Møller (SF) Tommy Dinesen (SF) Gade (SF) Lilli  

 Gyldenkilde (SF) Jes Lunde (SF) Jens Thoft (SF) den 12. november 1992 Folketinget opfordrer regeringen til at fremsætte lovforslag om oprettelse af en reorganiseringsfond efter følgende retningslinjer:
 1) Fonden skal råde over en kapital, der gør det muligt at overtage  

 lukningstruede virksomheder med henblik på ved reorganisering og  

 kapitaltilførsel at føre levedygtige dele af virksomhederne videre.
 2) Til fonden skal desuden være knyttet en iværksættergruppe, som skal yde  

 konsulentbistand til mulige iværksættere blandt de ansatte på de dele af  

 virksomhederne, der lukkes.
Bemærkninger til forslaget Beslutningsforslaget skal ses i sammenhæng med det samtidig fremsatte  

 forslag B 21 om statslån til iværksættere.
Som påvist i B 21 har Danmark en  

 usædvanlig passiv iværksætterpolitik.
Det foreslås derfor, at der gøres en  

 særlig indsats.
Det foreliggende beslutningsforslag handler om en indsats i  

 situationer, hvor en større virksomhed må lukke og beskæftigelsen på en egn  

 derfor er alvorligt truet.
I Sverige har man udviklet metoder til at håndtere sådanne situationer.  

 Der er således etableret tryghedsråd, der går ind med konsulentbistand til  

 medarbejdere på lukningstruede virksomheder for at hjælpe eventuelle  

 iværksættere i gang.
Det er rådenes erfaring, at 20 pct. af de ansatte har  

 iværksætterideer, og at halvdelen af disse er seriøse nok til faktisk at føre  

 til iværksættelse.
Tryghedsrådene har været med til at starte 5.000  

 virksomheder med i gennemsnit 5 ansatte.
En sådan indsats kræver for at få succes, at der er midler til at få  

 projekterne finansieret.
I Sverige har der også på forskellig vis været afsat  

 offentlige midler hertil.
Det foreslås derfor, at der oprettes en fond, der  

 kan finansiere iværksætterprojekter i disse situationer.
I mange tilfælde har lukning af større virksomheder skabt meget store  

 problemer for de berørte lokalområder.
De svenske erfaringer viser, at en  

 ordning som den foreslåede vil medvirke til at begrænse disse problemer.
 Beslutningsforslaget er i øvrigt en genfremsættelse af det i  

 folketingsåret 1991-92 fremsatte B 36, se Folketingstidende 1991-92,  

 forhandlingerne sp. 3557 og sp. 5313 samt tillæg A sp. 3485.
