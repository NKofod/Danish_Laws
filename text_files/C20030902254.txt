 Skrivelse med orientering om tilbagebetaling  

 af for meget udbetalt pension, den supplerende engangsydelse og  

 lovhenvisninger ved afgørelser om førtidspension.
(Til samtlige kommuner m.fl.) Baggrunden for denne orienteringsskrivelse er, at  

 Socialministeriet har kunnet konstatere, at der hersker en vis usikkerhed  

 vedrørende de gældende regler om tilbagebetaling af for meget  

 udbetalt pension, udbetaling af den supplerende engangsydelse og  

 angående lovhenvisninger i forhold til afgørelser for  

 førtidspensionister, der er tilkendt pension i henhold til de regler,  

 der var gældende indtil 1. januar 2003.
Tilbagebetaling af for meget udbetalt pension Efter pensionslovens § 33 skal der ikke kræves  

 tilbagebetaling af for meget forudbetalt pension, hvis afdøde  

 pensionist, var gift, samlevende med en pensionist eller havde en samlever,  

 der er indsat som arving efter afdøde.
 I de tilfælde, hvor der modsat kræves  

 tilbagebetaling, kan kommunen i henhold til § 34, stk. 4, i  

 bekendtgørelse om social pension og § 41, stk. 4, i  

 bekendtgørelse om førtidspension, invaliditetsydelse,  

 bistandstillæg og plejetillæg tilkendt efter reglerne før  

 1. januar 2003, opgive krav på tilbagebetaling, hvis beløbet  

 må anses for uerholdeligt, eller de økonomiske og administrative  

 omkostninger ved afkrævningen står i misforhold til  

 tilbagebetalingskravet.
Endvidere er det sådan, at kommunen fra den 1.  

 januar 2003 skal gennemføre betalingskrav efter lovens §§ 42-43  

 ved en tilbagebetalingsordning, som fastsættes under hensyn til, hvad  

 pensionisten kan betale uden at komme til at mangle det nødvendige til  

 sit eget eller familiens underhold.
Denne regel gælder for alle  

 førtidspensionister og folkepensionister.
 Ved gennemførelsen af tilbagebetalingskrav skal der  

 således tages hensyn til den, som tilbagebetalingskravet rettes mod  

 herunder til pågældendes økonomiske muligheder for at  

 afholde kravet.
Den supplerende engangsydelse For at være berettiget til den supplerende  

 engangsydelse, skal betingelserne for at modtage ydelsen være opfyldt  

 den 1. januar 2003. Dvs. at pensionisten skal have været berettiget til  

 folkepension inden den 1. januar 2003, og at det er indtægts- og  

 formueforholdene pr. 1. januar 2003 som lægges til grund.
Ændringer i de økonomiske forhold efter denne  

 dato er uden betydning for berettigelsen til og størrelsen af den  

 supplerende engangsydelse.
Kun ændringer i indkomst- og formueforhold,  

 som ligger før denne dato, men som pensionisten først  

 orienterer kommunen om efter den 1. januar 2003, fx i forbindelse med at  

 kommunen undersøger, om betingelserne for tildeling af engangsydelsen  

 er opfyldt, eller i forbindelse med at borgeren klager over kommunens  

 afgørelse vedrørende engangsydelsen, kan give anledning til en  

 ændret beregning af engangsydelsen.
Hvis pensionisten er blevet skilt eller har ophævet  

 samlivet før den 1. januar 2003, beregnes engangsydelsen alene  

 på baggrund af pensionistens økonomiske forhold.
Tilsvarende  

 gælder for den tidligere ægtefælle/samlever, såfremt  

 pågældende ligeledes er berettiget til engangsydelsen.
 Bliver pensionisten skilt eller ophæves samlivet den  

 1. januar 2003 eller senere, beregnes engangsydelsen efter de forhold, der  

 var gældende før den 1. januar 2003, hvilket betyder, at det er  

 de samlede økonomiske forhold for pensionisten og den tidligere  

 ægtefælle/samlever, der har betydning for udbetalingen af  

 engangsydelsen.
En pensionist, der lever adskilt fra sin  

 ægtefælle som følge af, at den ene har fået ophold i  

 plejehjem, betragtes i relation til pensionsloven som enlig.
Dette  

 gælder også i forhold til opgørelsen af likvid formue og  

 således i forhold til beregningen af den supplerende engangsydelse.
I  

 sådanne tilfælde medregnes formuen hos den ægtefælle,  

 der er registreret som ejer af formuen.
Er pensionisten død før den 1. januar 2003  

 sker der ingen udbetaling af engangsydelsen.
Hvis pågældende var  

 gift eller samlevende med en pensionist, skal den efterlevende betragtes som  

 enlig pr. 1. januar 2003 i relation til berettigelsen til engangsydelsen,  

 også uanset om der udbetales efterlevelsespension.
Dør pensionisten den 1. januar 2003 eller senere -  

 men før udbetalingen af engangsydelsen har fundet sted - udbetales den  

 beregnede engangsydelse til pensionistens dødsbo.
Det er således  

 uden betydning for retten til engangsydelsen, at den ikke er kommet til  

 udbetaling på dødsfaldstidspunktet.
Reglen, om at engangsydelsen  

 udbetales sammen med pensionen for februar måned, er alene en  

 udbetalingsregel.
Lovhenvisninger ved afgørelser for  

 førtidspensionister Som bekendt trådte førtidspensionsreformen i  

 kraft den 1. januar 2003. Det betyder, at afgørelser, der  

 vedrører folkepensionister og førtidspensionister, der er  

 omfattet af de nye regler, skal træffes i henhold til bestemmelserne i  

 lov om social pension, jf. lovbekendtgørelse nr. 697 af. 21. august  

 2002.
 For personer, der er tilkendt førtidspension,  

 invaliditetsydelse eller bistands- og plejetillæg, eller for hvem der  

 er påbegyndt sag herom inden den 1. januar 2003, er en række af  

 de tidligere gældende bestemmelser i lov om social pension opretholdt,  

 jf. § 6, stk. 4, i lov nr. 285 af 25. april 2001. Når der  

 træffes afgørelse i sådanne sager - fx om tildeling af  

 helbredstillæg - skal der derfor henvises til den tidligere  

 gældende bestemmelse, som den så ud i pensionsloven indtil 1.  

 januar 2003, dvs. § 17 a i lov om social pension som fortsat  

 gælder i medfør af § 6, stk. 4, i lov nr. 285 af 25. april  

 2001.
 Der henvises i øvrigt til vejledning nr. 104 af 23.  

 oktober 2002 om førtidspensionsregler før den 1. januar 2003,  

 der gengiver de bestemmelser, der er opregnet i § 6, stk. 4, i lov nr.  

 285 af 25. april 2001.
