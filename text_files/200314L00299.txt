Betænkning afgivet af Skatteudvalget den 5. december 2003 Betænkning over Forslag til lov om  

 ændring af selskabsskatteloven, fusionsskatteloven og ligningsloven (Indgangsværdier for afskrivningsberettigede aktiver samt  

 kreditlempelse ved sambeskatning) [af skatteministeren (Svend Erik Hovmand)] 1. Ændringsforslag Skatteministeren har stillet 7 ændringsforslag til lovforslaget.
2. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 11. november 2003. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 5 møder.
Høring Lovforslaget blev sendt i høring samtidig med fremsættelsen.
Den  

 6. november 2003 sendte skatteministeren de indkomne høringssvar samt et  

 notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Dansk Industri og  

 Foreningen af Statsautoriserede Revisorer  

                                                                      .
 Skatteministeren har over for  

 udvalget kommenteret de skriftlige henvendelser til udvalget.
Spørgsmål Udvalget har stillet 52 spørgsmål til skatteministeren til  

 skriftlig besvarelse, som denne har besvaret, bortset fra spørgsmål med  

 sammenhæng til den kommende undersøgelseskommission.
Spørgsmål 43-45 er alene  

 foreløbigt besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 mindretal  

  

 i  

 udvalget (S, SF og RV) indstiller lovforslaget til  

  

 vedtagelse uændret.  

  

 Mindretallet vil stemme hverken for eller imod  

 de stillede ændringsforslag.
 Socialdemokratiets og Det Radikale Venstres medlemmer af  

 udvalget bemærker følgende:
 Lovforslaget kommer 2 år og nogle mia. kr. for sent til at lukke  

 det skattehul, som åbenbart nu har givet flere store koncerner  

 milliardfradrag.
Én koncern har fået forøget sit afskrivningsgrundlag med flere  

 mia. kr. som følge af en intern omstrukturering i koncernen.
Det betyder på  

 almindeligt dansk, at man får et milliardstort fradrag.
Det er dybt utilfredsstillende, at skatteministeren ved  

 fremsættelsen af sit lovforslag nr.
L 99 i folketingsåret 2001-02, 2.  

 samling,  

 besluttede at tage det afsnit ud af SR-regeringens lovforslag nr.
L 61 fra  

 folketingsåret 2001-02, 1. samling, som kunne have lukket skattehullet.
Ved sin aktive handling i form af svar fra april 2002 til  

 Folketinget på spørgsmål 36, som omdelt på bilag 71 til nr.
L 99, meddeler  

 skatteministeren Folketingets Skatteudvalg, at han ikke til enhver tid vil  

 være  

 modstander af at gennemføre det element fra SR-regeringens lovforslag nr.
L  

 61,  

 der kunne have lukket skattehullet, men det var ikke regeringens prioritering  

 at gennemføre det.
Når regeringen fravalgte at lukke ovennævnte skattehul, var det  

 tydeligvis også fordi, lovforslag nr.
L 99 var stærkt begunstigende for en  

 række erhvervsvirksomheder, og så kunne man jo ikke have et afsnit med, der  

 lukkede  

 et kæmpe skattehul.
 Dette hul, der åbenbart efter bemærkningerne giver et fradrag på  

 flere mia. kr., skulle ikke lukkes uanset at opskriften hertil lå klar fra  

 den  

 tidligere skatteminister.
 At fradragene så blev så store, at selv skatteministeren blev  

 tvunget til at agere, bortforklarer ikke den passivitet, skatteministeren  

 tidligere har udvist.
Ansvaret for denne sag ligger ét sted.
Det er hos den nuværende  

 skatteminister.
Hvis alt det, statsministeren har sagt om konsekvens, skal  

 stå  

 til troende, så er der her virkelig en sag, der fortjener konsekvens.
Problemet skyldes som sagt udelukkende den nuværende regerings  

 manglende vilje til at lukke hullet ved at følge op på den tidligere  

 regerings  

 lovforslag.
Alt var serveret på et sølvfad.
Det blev vraget, og nu ligger der  

 en regning på flere mia. kr.
Det er sagen i en nøddeskal.
Socialistisk  

 Folkepartis medlem af udvalget konstaterer, at forløbet omkring dette  

 lovforslag har været ganske skandaløst.
Viden om et gigantisk hul i  

 skattelovgivningen havde man allerede først i oktober 2001, hvor lovforslag  

 nr.  

 L 61 blev fremsat med det formål at lukke hullet.
Trods  

 gentagne advarsler genfremsattes lovforslaget ikke efter regeringsskiftet  

   

 heller ikke, da man i folketingsåret 2001-02, 2. samling, fremsatte  

 lovforslag  

 nr.
L 99, der indeholdt en række af de samme elementer, som i øvrigt havde  

 været indeholdt i lovforslag nr.
L 61. Denne problemstilling blev påpeget  

 under  

 udvalgsbehandlingen af dette forslag, men skatteministeren afviste på  

 daværende  

 tidspunkt at tage initiativ til at lukke hullet.
Imidlertid  

 valgte mindst én dansk virksomhed at udnytte hullet med det resultat, at de  

 danske skatteydere gik glip af skatteindtægter i milliardklassen.
Først efter  

 dette tab valgte skatteministeren at fremsætte nærværende lovforslag.
 Udvalgsbehandlingen  

 har antaget farceagtige dimensioner, efterhånden som regeringens skandaløse  

 håndtering af sagen er rullet op − kulminerende i nedsættelsen af  

 undersøgelseskommissionen i december 2003.
 SF  

 vil støtte dette lovforslag, men ærgrer sig selvfølgelig voldsomt over  

 regeringens totale mangel på rettidig omhu, som har kostet skatteyderne dyrt.  

 Havde lovforslaget været fremsat ved regeringens tiltrædelse, kunne den sag  

 have været undgået.
 Udvalgsarbejdet  

 har imidlertid vist, at der er endnu et hul i forbindelse med ligningslovens  

 §  

 5 H og selskabsskattelovens § 31, stk. 6. SF vil derfor udvise rettidig omhu  

 og  

 stille ændringsforslag om at lukke dette hul  også inden der foreligger  

 konkrete sager, der koster samfundet dyrt.
 Et  

  

 andet mindretal  

  

 i  

 udvalget (EL) indstiller lovforslaget til  

  

 vedtagelse.  

  

 Mindretallet vil stemme for ændringsforslag nr. 3, 4, 5 og 7 og imod  

 ændringsforslag  

 nr. 1, 2 og 6.
 Enhedslisten tilslutter sig Socialdemokratiets og Det Radikale  

 Venstres politiske bemærkninger.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af et  

  

 flertal  

  

 (V, DF, KF og KD):
Til § 1 1)  

  

 I det under  

  

 nr. 2  

  

 foreslåede  

  

 § 8 B, stk.  

 1, 1. pkt.,  

  

 ændres »fuld dansk eller udenlandsk beskatning« til: »dansk  

 eller udenlandsk beskatning«.
[Kravet til beskatningen ændres fra »fuld beskatning« til  

 »beskatning«] 2)  

  

 I den under  

  

 nr. 4  

  

 foreslåede affattelse af  

  

 §  

 31, stk. 6, 2. pkt.,  

  

 ændres »fuld dansk eller udenlandsk beskatning« til:  

 »dansk eller udenlandsk beskatning«.
[Kravet til beskatningen ændres fra »fuld beskatning« til:  

 »beskatning«] Af  

 	  

    

  

 skatteministeren,  

  

 tiltrådt af et  

  

 flertal  

  

 (V, DF, KF, KD og EL):
Til § 2 3)  

  

    

  

 I den under  

  

 nr. 1  

  

 foreslåede  

 affattelse af  

  

 § 15, stk. 2, 4. pkt., § 15  

 b, stk. 1, 10. pkt.,  

  

 og  

  

 § 15 d, stk.  

 3, 8. pkt.,  

  

 ændres »som følge af fusionen er« til: »bliver«.
[Redaktionel ændring] Til § 4 4)  

  

 I  

  

 stk. 2, 1. pkt.,  

  

 ændres »inddraget under dansk beskatning inden  

 fremsættelsesdagen« til: »erhvervet inden den 9. oktober 2003«.
[Præcisering af bestemmelsen] 5)  

  

 I  

  

 stk. 2, 2. pkt.,  

  

 ændres »inddrages under dansk beskatning« til:  

 »erhverves«.
[Præcisering af bestemmelsen] Af  

 	  

    

  

 skatteministeren,  

  

 tiltrådt af et  

  

 flertal  

  

 (V, DF, KF og KD):
 6)  

  

 I  

  

 stk. 3, 1. pkt.,  

  

 ændres »inddraget under dansk beskatning den 9.  

 oktober 2003« til: »inddraget under dansk beskatning eller erhvervet i  

 indkomståret 1997 eller senere, men inden den 9. oktober 2003«.
[Indsættelse af tidsbegrænsning i ikrafttrædelsesbestemmelsen] Af  

 	  

    

  

 skatteministeren,  

  

 tiltrådt af et  

  

 flertal  

  

 (V, DF, KF, KD og EL):
 7)  

  

 I  

  

 stk. 3, 4. pkt.,  

  

 indsættes efter »inddragelse under dansk  

 beskatning«: »eller erhvervelsen«.
[Præcisering af bestemmelsen] Bemærkninger Til nr. 1 og 2 I forbindelse med høringen  som foregik efter fremsættelsen   

 blev der rejst tvivl, om der er sket »fuld beskatning«, hvis  

 anskaffelsessummerne i udlandet indekseres, hvis der er en lavere sats ved  

 kapitalgevinster end selskabsskattesatsen, eller hvis der sker  

 ejertidsnedsættelse af avancebeskatningen som i  

 ejendomsavancebeskatningslovens  

 § 6, stk. 3.
Dette har aldrig været tanken.
Det foreslås derfor, at  

 bestemmelserne tydeliggøres.
Bestemmelserne skal ikke være afhængige af, om  

 der  

 er sket »fuld beskatning«, men kun af, om der er sket »beskatning«.
De  

 ovenfor  

 nævnte eksempler vil dermed ikke medføre, at bestemmelsen skal anvendes.
Der blev endvidere rejst tvivl, om den foreslåede formulering af  

 bestemmelserne skulle medføre, at de finder anvendelse i tilfælde, hvor der  

 ikke er sket en faktisk skattebetaling som følge af anvendelsen af fremførte  

 underskud.
Det har imidlertid heller aldrig været tanken.
 Bestemmelsen skal fortolkes således, at i tilfælde, hvor det  

 overdragende selskabs negative indkomst i indkomståret mindskes som følge af  

 overdragelsen, anses det overdragende selskab for at være blevet beskattet.
Til nr. 3 Der er tale om en redaktionel ændring.
Til nr. 4, 5 og 7 Udtrykket »inddraget under dansk beskatning« i lovforslagets §  

 4, stk. 2, kan gøre det uklart, om den særlige ikrafttrædelsesbestemmelse  

 også  

 gælder i rent danske koncernforhold.
Det foreslås derfor præciseret, at  

 ikrafttrædelsesbestemmelsen omfatter aktiver, som er erhvervet inden den 9.  

 oktober  

 2003.
Til nr. 6 Som nævnt i kommentarerne til Foreningen af Statsautoriserede  

 Revisorers høringssvar bør der − blandt andet for at lette den  

 administrative byrde på de selskaber, som har erhvervet immaterielle aktiver  

 fra koncernforbundne selskaber, − indsættes en tidsbegrænsning i  

 lovforslagets  

 § 4, stk. 3.
Efter afskrivningslovens § 40 kan der afskrives på erhvervede  

 immaterielle aktiver med indtil 1/7 årligt.
Tidsbegrænsning foreslås derfor  

 sat  

 til immaterielle aktiver erhvervet (eller inddraget under dansk beskatning,  

 for  

 så vidt angår aktiver oparbejdet af selskabet selv, jf. lovforslagets § 1,  

 nr.  

 1 og 3) i det igangværende indkomstår eller de forudgående 6 indkomstår.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Gitte Seeberg (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Sophie Hæstorp Andersen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 27 Bilagsnr.
Titel 1 Forslag til lov om ændring af selskabsskatteloven,  

 fusionsskatteloven og ligningsloven og resumé af forslaget 2 Høringssvar og høringsnotat, fra skatteministeren 3 Tidsplan for udvalgets behandling af lovforslaget 4 Spm. 1 om, hvornår den konkrete sag, som har foranlediget  

 lovforslaget, blev indbragt for Ligningsrådet, til skatteministeren Spm. 2 om, hvornår ministeren fik kendskab til den i  

 lovforslaget indeholdte problemstilling vedrørende to huller i  

 selskabsbeskatningen, til skatteministeren Spm. 3, om den tidligere regerings lovforslag nr.
L 61,  

 som ikke blev færdigbehandlet inden valget, havde til hensigt at lukke  

 hullerne i selskabsbeskatningen, til skatteministeren Spm. 4 om, hvorfor den del af lovforslag nr.
L 61, som  

 havde til formål at lukke hullerne i skattelovgivningen, ikke kom med i  

 lovforslag nr.
L 99 fremsat af ministeren efter valget, samt begrundelse  

 herfor, til skatteministeren Spm. 5, om ministeren var bekendt med hullerne i  

 selskabsbeskatningen, da han fremsatte lovforslag nr.  

    

 L 99, til skatteministeren Spm. 6 om ministerens ansvar for indgriben ved kendskab  

 til gældende regler, der indebærer en risiko for utilsigtede provenutab, til  

 skatteministeren Spm. 7, om ministeren finder det ansvarligt at undlade at  

 gribe ind over for huller i lovgivningen, som indebærer risiko for utilsigtet  

 provenutab, til skatteministeren Spm. 8, om ministeren mener, at regeringen først skal  

 gribe ind, når der foreligger en konkret afgørelse, der understøtter kendt  

 viden omkring huller i selskabsbeskatningen, til skatteministeren Spm. 9, om det, at der ikke foreligger en konkret afgørelse  

 fra Ligningsrådet, er ensbetydende med, at en minister ikke kan fremsætte  

 lovforslag om ændring af regler, til skatteministeren Spm. 10 om antal sager, hvor man har benyttet sig af  

 hullerne i selskabsbeskatningsreglerne, samt hvilke selskaber der er tale om,  

 til skatteministeren Spm. 11 om, hvornår og hvordan ministeren er blevet  

 orienteret og rådgivet om problemstillingerne vedrørende hullerne i  

 selskabsbeskatningsreglerne,  

 til skatteministeren Spm. 12 om oversendelse af sagsakter m.v. vedrørende Ligningsrådets  

 behandling og afgørelse af den konkrete sag, til skatteministeren 5 Spm. 13 om betydningen af det udenlandske  

 beskatningsniveau i relation til den foreslåede anvendelse af § 8 b og § 31,  

 stk. 6, i selskabsskatteloven, til skatteministeren Spm. 14 om, hvornår arbejdet med modernisering af det  

 nuværende sambeskatningsinstitut med henblik på lovgivning afsluttes og  

 lovforslaget  

 fremsættes, til skatteministeren 6 Spm. 15 om redegørelse for Ligningsrådets afgørelse af  

 19/6-01, til skatteministeren Spm. 16 om omgåelsesmuligheder i ligningslovens § 5 H,  

 til skatteministeren Spm. 17 om den annoncerede modernisering af det gældende  

 regelsæt for sambeskatning mellem koncernselskaber, til skatteministeren 7 § 20-spørgsmål nr.
S 703 og S 704 om, at ministeren  

 bevidst holder et hul i skattelovgivningen åbent 8 Spm. 18 om ikrafttrædelsesbestemmelsens betydning for  

 afgivne bindende forhåndsbeskeder, der har virkning for indkomstår påbegyndt  

 efter 9/10-03, til skatteministeren Spm. 19, om forslagets ikrafttrædelsesbestemmelse vil få  

 konsekvenser for den konkrete sag i Ligningsrådet, til skatteministeren 9 Spm. 20 om kommentar til Ligningsrådets afgørelse af  

 19/6-03, til skatteministern Spm. 21, om bestemmelsen i SEL § 31, stk. 1, 6. pkt., kan  

 omgås, til skatteministeren Spm. 22 om anmodning om teknisk bistand til udarbejdelse  

 af ændringsforslag, til skatteministeren 10 1. udkast til betænkning 11 Svar på spm. 20 om kommentar til Ligningsrådets afgørelse  

 af 19/6-03, fra skatteministeren Svar på spm. 21, om bestemmelsen i SEL § 31, stk. 1, 6.  

 pkt., kan omgås, fra skatteministeren Svar på spm. 22 om anmodning om teknisk bistand til  

 udarbejdelse af ændringsforslag, fra skatteministeren 12 Ændringsforslag fra skatteministeren 13 Foreløbigt svar på spm. 1 om, hvornår den konkrete sag,  

 som har foranlediget lovforslaget, blev indbragt for Ligningsrådet, fra  

 skatteministeren Foreløbigt svar på spm. 2 om, hvornår ministeren fik  

 kendskab til den i lovforslaget indeholdte problemstilling vedrørende to  

 huller  

 i selskabsbeskatningen, fra skatteministeren Foreløbigt svar på spm. 3, om den tidligere regerings  

 lovforslag nr.
L 61, som ikke blev færdigbehandlet inden valget, havde til  

 hensigt at lukke hullerne i selskabsbeskatningen, fra skatteministeren Foreløbigt svar på spm. 4 om, hvorfor den del af  

 lovforslag nr.
L 61, som havde til formål at lukke hullerne i  

 skattelovgivningen, ikke kom med i lovforslag nr.
L 99 fremsat af ministeren  

 efter valget, samt begrundelse herfor, fra skatteministeren Foreløbigt svar på spm. 5, om ministeren var bekendt med  

 hullerne i selskabsbeskatningen, da han fremsatte lovforslag nr.
L 99, fra  

 skatteministeren Foreløbigt svar på spm. 6 om ministerens ansvar for  

 indgriben ved kendskab til gældende regler, der indebærer en risiko for  

 utilsigtede provenutab, fra skatteministeren Foreløbigt svar på spm. 7, om ministeren finder det  

 ansvarligt at undlade at gribe ind over for huller i lovgivningen, som  

 indebærer risiko for utilsigtet provenutab, fra skatteministeren Foreløbigt svar på spm. 8, om ministeren mener, at  

 regeringen først skal gribe ind, når der foreligger en konkret afgørelse, der  

 understøtter kendt viden omkring huller i selskabsbeskatningen, fra  

 skatteministeren Foreløbigt svar på spm. 9, om det, at der ikke foreligger  

 en konkret afgørelse fra Ligningsrådet, er ensbetydende med, at en minister  

 ikke kan fremsætte lovforslag om ændring af regler, fra skatteministeren Foreløbigt svar på spm. 10 om antal sager, hvor man har  

 benyttet sig af hullerne i selskabsbeskatningsreglerne, samt hvilke selskaber  

 der er tale om, fra skatteministeren Foreløbigt svar på spm. 11 om, hvornår og hvordan  

 ministeren er blevet orienteret og rådgivet om problemstillingerne vedrørende  

 hullerne i selskabsbeskatningsreglerne, fra skatteministeren Foreløbigt svar på spm. 12 om oversendelse af sagsakter  

 m.v. vedrørende Ligningsrådets behandling og afgørelse af den konkrete sag,  

 fra skatteministeren 14 Svar på spm. 13 om betydningen af det udenlandske  

 beskatningsniveau i relation til den foreslåede anvendelse af § 8 b og § 31,  

 stk. 6, i selskabsskatteloven, fra skatteministeren Svar på spm. 14 om, hvornår arbejdet med modernisering af  

 det nuværende sambeskatningsinstitut med henblik på lovgivning afsluttes og  

 lovforslaget fremsættes, fra skatteministeren 15 Svar på spm. 15 om redegørelse for Ligningsrådets  

 afgørelse af 19/6-01, fra skatteministeren Svar på spm. 16 om omgåelsesmuligheder i ligningslovens §  

 5 H, fra skatteministeren Svar på spm. 17 om den annoncerede modernisering af det  

 gældende regelsæt for sambeskatning mellem koncernselskaber, fra  

 skatteministeren 16 Svar på spm. 18 om ikrafttrædelsesbestemmelsens betydning  

 for afgivne bindende forhåndsbeskeder, der har virkning for indkomstår  

 påbegyndt efter 9/10-03, fra skatteministeren Svar på spm. 19, om forslagets ikrafttrædelsesbestemmelse  

 vil få konsekvenser for den konkrete sag i Ligningsrådet, fra  

 skatteministeren 17 Henvendelse af 24/11-03 fra Dansk Industri 18 Spørgsmål nr.
S 864 om forløbet vedrørende det  

 milliardstore fradrag, til skatteministeren 19 Spørgsmål nr.
S 823 om, at skatteministeren har afvist at  

 tage initiativ til lukning af det kendte skattehul, til skatteministeren 20 Statsministerens besvarelse af spørgsmål nr.
S 653-656, S  

 703 og S 704 21 Spm. 23 om, hvornår redegørelsen og svarene på spørgsmål  

 1-11 forventes at tilgå udvalget, til skatteministeren 22 2. udkast til betænkning 23 Spm. 24 om opfølgning på ministerens svar på spørgsmål 13  

 om betydningen af det udenlandske beskatningsniveau i relation til den  

 foreslåede  

 anvendelse af § 8 B og § 31, stk. 6, i selskabsskatteloven, til  

 skatteministeren Spm. 25 om opfølgning på ministerens svar på spørgsmål 16  

 om omgåelsesmuligheder i ligningslovens § 5 H, til skatteministeren Spm. 26 om redegørelse for, hvordan lovforslaget  

 forhindrer omgåelsesmuligheder i ligningslovens § 5 H, til skatteministeren Spm. 27 om opfølgning på ministerens svar på spørgsmål 20  

 om rækkevidden af ligningslovens § 5 H, til skatteministeren Spm. 28 om opfølgning på ministerens svar på spørgsmål 21  

 om, hvorvidt selskabsskattelovens § 31, stk. 1, 6. pkt., kan omgås, til  

 skatteministeren Spm. 29 om, hvorvidt det ikke er ministerens ansvar at  

 gribe ind, hvis ministeren har kendskab til omgåelsesmuligheder i gældende  

 regler, til skatteministeren Spm. 30 om opfølgning på ministerens svar på spørgsmål 22  

 om omgåelsesmuligheder for datterselskaber, til skatteministeren Spm. 31 om muligheden for dobbeltfradrag i relation til  

 sambeskattede selskaber, til skatteministeren 24 Orientering om udskydelse af betænkningsafgivelse over  

 lovforslaget 25 Kommentar fra skatteministeren til henvendelse af  

 24/11-03 fra Dansk Industri 26 Spm. 32 om kommentar til artikel fra Jyllands-Posten  

 27/11-03 »TDC fik millioner ud af fiktivt salg«, til skatteministeren 27 Statsministerens brev af 27/11-03 til Folketingets  

 formand vedrørende nedsættelse af undersøgelseskommission om TDC-sagen 28 Spm. 33 om den skattetænkning (»double dip«), som TDC  

 ifølge Jyllands-Posten den 27/11-03 har benyttet sig af, til skatteministeren Spm. 34, om det er hensigtsmæssigt, at det samme aktiv i  

 to forskellige lande kan betragtes skattemæssigt som havende to forskellige  

 ejere, til skatteministeren Spm. 35, om TDCs udnyttelse af »double dip«-fidusen er  

 en form for skattetænkning, som ministeren bifalder, til skatteministeren Spm. 36 om at forhindre, at TDC eller andre virksomheder  

 i fremtiden kan få skattefordele for de samme aktiver både i Danmark og et  

 eller flere andre lande, til skatteministeren 29 Henvendelse af 28/11-03 fra Foreningen af  

 Statsautoriserede Revisorer 30 Spørgsmål nr.
S 961 om TDCs anvendelse af dobbelt  

 fradrag, til skatteministeren 31 Spm. 37 om konsekvenserne, hvis lovforslaget først bliver  

 færdigbehandlet i 2004, til skatteministeren 32 Spm. 38 om udkast til kommissorium for undersøgelse af  

 begivenhedsforløb, til skatteministeren Spm. 39 om betydning af beslutningen om nedsættelse af en  

 undersøgelseskommission, til skatteministeren 33 Spm. 40, om bestemmelse i ligningslovens § 5 H er nødvendig,  

 til skatteministeren Spm. 41 om Ligningsrådets fortolkning af ligningslovens §  

 5, til skatteministeren Spm. 42 om teknisk bistand til udarbejdelse af  

 ændringsforslag, der sikrer, at den anførte omgåelse ikke kan forekomme, til  

 skatteministeren Spm. 43 om opstramning af reglerne i ligningslovens § 5 H  

 og selskabsskattelovens § 31, stk. 1, 6. pkt., til skatteministeren Spm. 44, om der i Told- og Skattestyrelsens retsafdeling  

 verserer sager, der vedrører disse bestemmelser, til skatteministeren Spm. 45 om tilsvarende oplysninger, for så vidt angår  

 Told- og Skattestyrelsens Selskabsrevisionsafdeling, til skatteministeren Spm. 46 om at bekræfte det i nærværende forslag anførte  

 om de provenumæssige konsekvenser, til skatteministeren 34 Spm. 47 om at tilsende udvalget alle de bilag og  

 sagsakter m.v., som ministeren har udleveret til pressen efter reglerne om  

 offentlighed i forvaltningen, til skatteministeren 35 Svar på spm. 37 om konsekvenserne, hvis lovforslaget  

 først bliver færdigbehandet i 2004, fra skatteministeren 36 Svar på spm. 23 om, hvornår redegørelsen og svarene på  

 spørgsmål 1-11 forventes at tilgå udvalget, fra skatteministeren 37 Spm. 48 om kommentar til henvendelsen fra Dansk Industri,  

 hvor det foreslås, at den reelt tilbagevirkende kraft ved lovforslaget ændres  

 , til skatteministeren 38 Spm. 49 om høringsskemaet i bemærkningerne til lovforslag  

 nr.
L 61, 2001-02, 1. samling, vedrørende den foreslåede ændring af  

 selskabsskattelovens  

 § 31, stk. 6, til skatteministeren 39 Spm. 50 om Told- og Skattestyrelsens reaktion på notatet  

 af 16/10-2000 vedrørende Tele Danmark A/S, til skatteministeren 40 Spm. 51, om Ligningsrådet har behandlet skattesager for  

 de to nævnte koncerner, til skatteministeren 41 Betænkningsafgivelse over L 27 udskudt 42 Svar på spm. 48 om kommentar til henvendelsen fra Dansk  

 Industri, hvor det foreslås, at den reelt tilbagevirkende kraft ved  

 lovforslaget ændres , til skatteministeren 43 Svar på spm. 49 om høringsskemaet i bemærkningerne til  

 lovforslag nr.
L 61, 2001-02, 1. samling, vedrørende den foreslåede ændring  

 af selskabsskattelovens § 31, stk. 6, fra skatteministeren 44 Svar på spm. 50 om Told- og Skattestyrelsens reaktion på  

 notatet af 16/10-2000 vedrørende Tele Danmark A/S, fra skatteministeren 45 Svar på spm. 51, om Ligningsrådet har behandlet  

 skattesager for de to nævnte koncerner, fra skatteministeren 46 Spm. 52, om der har været to andre sager i Ligningsrådet,  

 der har været behandlet efter samme lovgrundlag som den sag, der omtales i  

 lovforslaget, til skatteministeren 47 Svar på spm. 38 om udkast til kommissorium for  

 undersøgelse af begivenhedsforløb, fra skatteministeren Svar på spm. 39 om betydning af beslutningen om  

 nedsættelse af en undersøgelseskommission, fra skatteministeren 48 Svar på spm. 46 om at bekræfte det i nærværende forslag  

 anførte om de provenumæssige konsekvenser, fra skatteministeren 49 Svar på spm. 47 om at tilsende udvalget alle de bilag og  

 sagsakter m.v., som ministeren har udleveret til pressen efter reglerne om  

 offentlighed  

 i forvaltningen, fra skatteministeren 50 Svar på spm. 52, om der har været to andre sager i  

 Ligningsrådet, der har været behandlet efter samme lovgrundlag som den sag,  

 der omtales i lovforslaget, fra skatteministeren 51 Spørgsmål nr.
S 1042-1045 om dobbelt fradrag for  

 skattemæssige afskrivninger på samme aktiviteter m.v., til skatteministeren 52 Svar på spørgsmål nr.
S 823 vedrørende initiativ til  

 lukning af det kendte skattehul, fra skatteministeren 53 Meddelelse vedrørende spørgsmål til statsministeren og  

 skatteministeren om TDC-sagen 54 Svar på spm. 24 om opfølgning på ministerens svar på  

 spørgsmål 13 om betydningen af det udenlandske beskatningsniveau i relation  

 til den foreslåede anvendelse af § 8 B og § 31, stk. 6, i  

 selskabsskatteloven,  

 fra skatteministeren Svar på spm. 25 om opfølgning på ministerens svar på  

 spørgsmål 16 om omgåelsesmuligheder i ligningslovens § 5 H, fra  

 skatteministeren Svar på spm. 26 om redegørelse for, hvordan lovforslaget  

 forhindrer omgåelsesmuligheder i ligningslovens § 5 H, fra skatteministeren Svar på spm. 27 om opfølgning på ministerens svar på  

 spørgsmål 20 om rækkevidden af ligningslovens § 5 H, fra skatteministeren Svar på Spm. 28 om opfølgning på ministerens svar på  

 spørgsmål 21 om, hvorvidt selskabsskattelovens § 31, stk. 1, 6. pkt., kan  

 omgås, fra skatteministeren Svar på spm. 29 om, hvorvidt det ikke er ministerens  

 ansvar at gribe ind, hvis ministeren har kendskab til omgåelsesmuligheder i  

 gældende regler, fra skatteministeren Svar på spm. 30 om opfølgning på ministerens svar på  

 spørgsmål 22 om omgåelsesmuligheder for datterselskaber, fra skatteministeren Svar på spm. 31 om muligheden for dobbeltfradrag i  

 relation til sambeskattede selskaber, fra skatteministeren 55 Svar på spm. 32 om kommentar til artikel fra  

 Jyllands-Posten 27/11-03, »TDC fik millioner ud af fiktivt salg«, fra  

 skatteministeren 56 Svar på spm. 33 om den skattetænkning (»double dip«), som  

 TDC ifølge Jyllands-Posten den 27/11-03 har benyttet sig af, fra  

 skatteministeren Svar på spm. 34, om det er hensigtsmæssigt, at det samme  

 aktiv i to forskellige lande kan betragtes skattemæssigt som havende to  

 forskellige ejere, fra skatteministeren Svar på spm. 35, om TDCs udnyttelse af »double  

 dip«-fidusen er en form for skattetænkning, som ministeren bifalder, fra  

 skatteministeren Svar på spm. 36 om at forhindre, at TDC eller andre  

 virksomheder i fremtiden kan få skattefordele for de samme aktiver både i  

 Danmark og et eller flere andre lande, fra skatteministeren 57 Svar på spm. 40, om bestemmelse i ligningslovens § 5 H er  

 nødvendig, fra skatteministeren Svar på spm. 41 om Ligningsrådets fortolkning af  

 ligningslovens § 5, fra skatteministeren Svar på spm. 42 om teknisk bistand til udarbejdelse af  

 ændringsforslag, der sikrer, at den anførte omgåelse ikke kan forekomme, fra  

 skatteministeren Svar på spm. 43 om opstramning af reglerne i  

 ligningslovens § 5 H og selskabsskattelovens § 31, stk. 1, 6. pkt, fra  

 skatteministeren Svar på spm. 44, om der i Told- og Skattestyrelsens  

 retsafdeling verserer sager, der vedrører disse bestemmelser, fra  

 skatteministeren Svar på spm. 45 om tilsvarende oplysninger, for så vidt  

 angår Told- og Skattestyrelsens Selskabsrevisionsafdeling, fra  

 skatteministeren 58 Kommentar fra skatteministeren til henvendelse af  

 28/11-03 fra Foreningen af Statsautoriserede Revisorer 59 Udkast til kommissorium for undersøgelseskommissionen 60 Udkast til kommissorium for undersøgelseskommissionen,  

 fra justitsministeren Bilag 2 Nogle af udvalgets spørgsmål og skatteministerens  

 svar herpå Spørgsmål og svar er optrykt efter ønske fra SF.
 Spørgsmål 16:
Kan ministeren bekræfte, at også ligningslovens § 5 H giver  

 mulighed for at unddrage sig beskatning ved, at der overføres virksomhed til  

 et  

 datterselskab, der ved overførslen ikke er sambeskattet med det danske  

 moderselskab? I bekræftende fald vil det efter ministerens opfattelse så ikke  

 være hensigtsmæssigt at lukke dette skattehul i forbindelse med  

 gennemførelsen  

 af L 27? Svar:
Det fremgår af bemærkningerne til det lovforslag, hvor  

 ligningsloven § 5 H (og den tilsvarende bestemmelse i selskabsskattelovens §  

 31, stk. 1, 6. pkt., om erhvervelse af underskudsgivende udenlandske  

 selskaber)  

 blev foreslået, at »Formålet med denne bestemmelse [selskabsskattelovens § 31, stk.  

 1, 6. pkt.], er at forhindre koncerner, der køber danske selskaber, i at  

 indskyde allerede erhvervede underskudsgivende udenlandske selskaber i en  

 dansk  

 sambeskatning med henblik på at fjerne et skattepligtigt overskud i et dansk  

 selskab.
Tilsvarende foreslås det [i ligningslovens § 5 H], at et dansk  

 selskab eller en dansk fond ikke skal kunne fradrage underskud fra et  

 udenlandsk fast driftssted eller en udenlandsk fast ejendom, som erhverves  

 fra  

 et koncernforbundet selskab.« Det fremgår af Ligningsrådets afgørelse, at ligningslovens § 5 H  

 også finder anvendelse på erhvervelser, som et udenlandsk sambeskattet  

 selskab  

 foretager, hvilket også er klart forudsat i lovforslagets bemærkninger.
 Med Ligningsrådets fortolkning af ligningslovens § 5 H kan ovennævnte  

 formål med bestemmelsen omgås, ved at lade det udenlandske datterselskab  

 erhverve det faste driftssted inden sambeskatningen påbegyndes.
 Der kan imidlertid stilles spørgsmålstegn ved om den pågældende  

 bestemmelse i ligningslovens § 5 H er nødvendig, når det sikres, at  

 overførslen  

 af underskud fra udenlandske datterselskaber kun er en rentefri skattekredit,  

 som tilbagebetales, når de tidligere underskudsgivende selskaber begynder at  

 give underskud.
Med dette lovforslag sker der netop en sikring af  

 genbeskatningen.
Dette sker ved en justering af reglen om lempelse for  

 udenlandsk skat samtidigt med, at det sikres, at indgangsværdierne ikke er  

 kunstigt høje.
 Overvejelser om nødvendigheden af ligningslovens § 5 H (og den  

 tilsvarende bestemmelse i selskabsskattelovens § 31, stk. 1, 6. pkt.) indgår  

 i  

 moderniseringsovervejelserne.
 Spørgsmål 21:
Kan ministeren bekræfte, at det af afsnit 3.1.5. »Koncerninterne  

 erhvervelser« i »Frivillig og tvungen sambeskatning af selskaber«, 2001 af  

 Anja  

 Svendgaard (vedlagt), fremgår, at bestemmelsen i SEL § 31, stk. 1, 6. pkt.,  

 kan  

 omgås, og at bestemmelsen i LL § 5 H ikke løser dette problem? Og hvad er i  

 givet fald ministerens kommentar til det anførte? Svar:
 Anja Svendgaard skriver i sin bog (side 52-53):
 »Bestemmelsen i SEL § 31, stk. 1, 6. pkt., kan omgås ved, at  

 udenlandske underskudsgivende aktiviteter i et koncernforbundet selskab eller  

 et samlet underskudsgivende udenlandsk koncernforbundet selskab først  

 overdrages til en personlig aktionær eller et selskab, der ikke omfattes af  

 KGL  

 § 4, stk. 2, der efterfølgende overdrager de underskudsgivende aktiviteter  

 eller hele det underskudsgivende selskab til et til formålet oprettet dansk  

 selskab og overdrager dette nye selskab til det danske moderselskab.
Der synes ikke umiddelbart at være nogen nem løsning på  

 ovenstående problem.
Bestemmelsen om koncerninterne erhvervelser kunne  

 eventuelt udformes således, at den tillige hindrer erhvervelser af tidligere  

 koncernforbundne selskaber.
Herved ville der være dæmmet op for den  

 situation,  

 hvor koncernforbindelsen afbrydes midlertidigt ved at overdrage et samlet  

 underskudsgivende udenlandsk selskab til en personlig aktionær eller et  

 selskab, som ikke omfattes af KGL § 4, stk. 2. Ved at indføre en sådan  

 bestemmelse er der imidlertid også risiko for, at lovgiver herved forhindrer  

 forretningsmæssigt velbegrundede opkøb af tidligere koncernforbundne  

 selskaber.« Jeg er ikke uenig i disse betragtninger vedr.  

 selskabsskattelovens § 31, stk. 1, 6. pkt.
 Som anført i min besvarelse af spørgsmål 16 kan der imidlertid  

 stilles spørgsmålstegn ved om de pågældende bestemmelser i  

 selskabsskattelovens  

 § 31, stk. 1, 6. pkt. og den tilsvarende i ligningslovens § 5 H er nødvendig,  

 når det sikres, at overførslen af underskud fra udenlandske datterselskaber  

 kun  

 er en rentefri skattekredit, som tilbagebetales, når de tidligere  

 underskudsgivende selskaber begynder at give underskud.
 Jeg henviser i øvrigt til min besvarelse af spørgsmål 16.
 Spørgsmål 30:
I ministerens besvarelse af spørgsmål 22, jf.
L 27  bilag 11,  

 om teknisk bistand til udformning af  

    

  

 ændringsforslag har ministeren anført, at det  

    

  

 ikke fremgår af spørgsmålet, om omgåelsen  

 skal forhindres i både de situationer, hvor datterselskabet erhverves fra  

 ikke-uafhængige parter, som ikke er omfattet af kursgevinstlovens § 4, stk.  

 2,  

 og de situationer, hvor datterselskabet midlertidigt ejes af uafhængige  

 parter,  

 men tidligere har været ejet af ikke-uafhængige parter.
Ministeren bedes i  

 den  

 sammenhæng oplyse, om der i begge situationer foreligger omgåelsesmuligheder  

 samt de forskellige konsekvenser, hensyn og eventuelle betænkeligheder, der  

 gør  

 sig gældende ved indgriben med et ændringsforslag af den pågældende art i den  

 ene henholdsvis den anden situation.
 Svar:
 De to omgåelsessituationer, hvor et selskab i sambeskatningen  

 indirekte har  

    

  

 erhvervet et datterselskab  

 fra et koncernforbundet selskab, er:
Erhvervelsen sker via et midlertidigt salg til en ikke-uafhængig  

 part, som ikke er omfattet af kursgevinstlovens § 4, stk. 2, f.eks. en fysisk  

 person, som kontrollerer koncernen.
Den fysiske person videresælger til  

 selskabet i sambeskatningen.
Erhvervelsen sker via et midlertidigt salg til et uafhængigt  

 selskab.
Det uafhængige selskab videresælger til selskabet i sambeskatningen.
I begge omgåelsessituationer må det forudsætte, at det  

 midlertidige ejerskab er reelt  og ikke proforma.
Er det midlertidige  

 ejerskab  

 et rent proforma ejerskab, vil konstruktionen være omfattet af bestemmelsen i  

 §  

 31, stk. 1, 6. pkt.
Specielt i situation 2 vil jeg vurdere, at sandsynligheden for  

 omgåelse er minimal, idet den kræver en reel opgivelse af ejerskabet ved  

 overdragelse til uafhængig tredjemand.
Jeg har alligevel taget initiativ til  

 en  

 nøje undersøgelse af problemstillingen.
Skatteministeriet er ikke i besiddelse af oplysninger om hvilke  

 udenlandske selskaber, som ejes af danske selskaber eller hermed  

 koncernforbundne selskaber, og som  

    

  

 danske selskaber ville kunne inddrage under dansk sambeskatning som  

 anført i spørgsmålet.
Det er derfor hverken muligt at skønne over størrelsen  

 af  

 det umiddelbare provenutab som følge af underskuddene eller over det  

 rentetab,  

 som skatteudskydelsen ved en sambeskatning  

    

  

 kunne medføre.
 Jeg kan herudover henvise til min besvarelse på spørgsmålene 21  

 og 25.
