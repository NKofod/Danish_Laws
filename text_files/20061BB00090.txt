Fremsat den 8. februar 2007 af  

 Simon Emil Ammitzbøll (RV), Marianne Jelved (RV),  

 Naser Khader (RV) og Morten Østergaard (RV) Forslag til folketingsbeslutning om  

 dansk støtte til irakiske flygtninge Folketinget opfordrer  

 regeringen til at støtte UNHCRs hjælp til irakiske flygtninge med 50  

 mio. kr.
Bemærkninger til forslaget FNs flygtningeorganisation UNHCR anslår, at op til 50.000  

 irakere flygter fra Irak hver måned.
I dag opholder 2 millioner irakiske  

 flygtninge sig uden for Irak, og 1,7 millioner personer er internt fordrevne.  

 Omkring 12 pct. af alle irakere er dermed tvunget bort fra deres hjem på  

 grund  

 af den stigende vold.
UNHCR har anmodet  

 verdenssamfundet om akut hjælp til at løfte denne monumentale humanitære  

 opgave.
Således er der behov for 60 millioner USD svarende til ca. 350 mio.  

 kr.  

 her og nu.
Danmark har både som del  

 af den amerikansk ledede koalition i Irak og som et rigt samfund et ansvar  

 for  

 at hjælpe de irakiske flygtninge.
Derfor bør den danske regering sætte sig i  

 spidsen for en international indsats for at hjælpe i denne humanitære  

 katastrofesituation.
Dansk støtte til UNHCR vil endvidere være i tråd med den  

 danske nærområdeindsats.
Ved at gå forrest med 50  

 mio. kr. her og nu og følge op med en aktiv diplomatisk indsats kan Danmark  

 vise reel humanitær aktivisme.
Danmark bør i den forbindelse gå sammen med  

 andre rige lande  

  

  

 eksempelvis de nordiske  

 lande eller EU.
Skriftlig fremsættelse Simon Emil Ammitzbøll  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om dansk støtte til irakiske flygtninge.
(Beslutningsforslag nr.
B 90).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
