Kendelse fra Pressenævnet i sag nr.  

 23/1999 Dansk Bil-Forhandler Union har klaget til  

 Pressenævnet over et indslag bragt i Nyhederne på TV 2 den 15.  

 februar 1999, idet unionen mener, at god presseskik er tilsidesat.
 Indslaget var sålydende:
"Studie speak: Tro aldrig på en  

 brugtvognsforhandler.
Det lille ordsprog kommer ikke af ingenting.
Told og  

 Skat har netop afsløret storstilet svindel med  

 kilometertællerne.
 Lotte  Hveisel: Bilen her har kørt 143.345  

 kilometer, det fortæller i hvert fald dens kilometertæller.
 Speak: Men det kan man ikke altid stole på  

 ifølge Told og Skat i Esbjerg.
 Bent  O.  Jeppesen, Funktionschef, Told og Skat, Esbjerg:  

 Det man har konstateret i en enkelt sag, det er, at der i et antal biler, som  

 er importeret fra udlandet, er justeret med speedometeret.
Speak: I 55 tilfælde ud af ca. 100 importerede biler  

 opdagede Told og Skat, at forhandlerne har svindlet med kilometertallet.  

 Svindlen var opstået ved, at man spolede tallet frem.
Hvis en Mercedes,  

 der har kørt 150.000 kilometer bliver svindlet til det dobbelte, ja  

 så bliver bilen billigere, og dermed sparer forhandleren 100.000 i  

 afgift.
 B.O.J.: Man kan tage den helt drastiske, at man simpelthen  

 skifter speedometer huset, eller også kan man justere på de  

 høje tal på speedometeret, enten manuelt eller ved hjælp  

 af værktøj, boremaskine f.eks.
Ejvind  Sølvason, Civilingeniør: Jeg er  

 blevet bedraget.
Jeg køber den jo efter det, der står  

 på.
 Speak: Men forhandleren kan skrue kilometertallet tilbage,  

 og så er det køberen, der bliver snydt.
 Bent  Hansen, pensionist: Den første bil jeg  

 købte, var der fiflet med kilometertallet.
Speak: Hvordan reagerer du på sådan noget? B.H.: Jeg blev sur.
Klaus  Ising  Hansen, brugtvognsforhandler: Jeg tror, at  

 der er snyd med kilometertællerne i denne her branche, men det  

 gælder ikke på brugtimportørerne alene, det gælder  

 for hele branchen.
Så om du køber en bil ved en  

 brugtbilimportør, eller du køber en bil ved en autoriseret  

 forhandler, så løber man den sammen risiko.
Studie speak: Told og Skat råder købere til  

 at bede om bl.a. servicebogen, når de køber en importeret bil af  

 en brugtvognsforhandler." Klageren har anført, at sætningen "Stol  

 aldrig på en brugtbilforhandler", der indledte indslaget, er  

 ærekrænkende for hele branchen, ikke mindst fordi sætningen  

 blev udråbt til et ordsprog.
Klageren har i den forbindelse anført, at det er  

 uomtvisteligt, at der findes brådne kar også i klagerens branche,  

 men at man ikke behøver at nedgøre hele branchen.
Det blev i  

 øvrigt fremhævet i indslaget med  Klaus  Ising  Hansen, at man  

 løber samme risiko, hvis man handler med en autoriseret  

 forhandler.
TV 2 har i en udtalelse anført, at  

 studieværtens oplæg skal ses i sin helhed og ikke løsrevet  

 i brudstykker.
Herved fremgår det, at studieværtens oplæg  

 ikke er en generel beskrivelse af troværdigheden i branchen, men at det  

 henviser til det konkrete eksempel fra Esbjerg, som omtales i indslaget.  

 Når det således i indslaget faktisk dokumenteres, at der er  

 manipuleret med en række importerede bilers kilometertællere, har  

 studieværtens oplæg dækning i indslaget.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om der er fremsat  

 ærekrænkende udtalelser.
Pressenævnet finder, at studieværtens  

 oplæg betragtet i sin helhed har tilstrækkelig dækning i  

 indslagets omtale af Told og Skat's afsløring af justering af  

 kilometertællerne i 55 af 100 biler.
Da indslaget samtidig bragte en  

 udtalelse fra en brugtvognsforhandler om, at man løber samme risiko  

 ved en autoriseret forhandler som ved en brugtvognsforhandler, er god  

 presseskik ikke tilsidesat i forbindelse med indslaget.
 Afsagt den 14. april 1999.
