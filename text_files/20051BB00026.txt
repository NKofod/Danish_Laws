Fremsat den 4. november 2005 af Per Clausen (EL),  

 Jørgen Arbo‑Bæhr (EL), Line Barfod (EL),  

 Majbrit Berlau (EL),  

 Rune Lund (EL) og Frank Aaen (EL) Forslag til folketingsbeslutning om  

 initiativer, som modvirker butiksdød og udtynding af grundlaget for  

 detailhandelen  

 i nærområderne Folketinget opfordrer regeringen til at fremsætte en lovpakke,  

 som forbedrer de mindre, lokale butikkers konkurrencemulighed i forhold til  

 store lavprisbutikker og butikscentre, samt iværksætte initiativer, som  

 vender  

 udviklingen, med henblik på   

 	  

 at forbedre  

 ikkebilisters indkøbsmuligheder i byerne,   

 	  

 at styrke de små  

 samfunds overlevelsesevne,   

 	  

 at reducere den  

 voksende miljøbelastning fra den øgede bilisme som følge af centralisering af  

 dagligvarehandelen og   

 	  

 at reducere de samfundsomkostninger,  

 der følger af denne øgede bilaktivitet.
 Indsatsen skal bestå af følgende fire elementer:
 1.  

 	  

 Fjernelse af  

 afskrivningsmulighederne for alle butikstyper samt indførelse af en  

 miljøafgift  

 knyttet til størrelsen af kundeparkeringsarealer ved større butikker og  

 centre.
 2.  

 	  

 Anbringelse af provenuet  

 fra miljøafgiften på kundeparkeringsarealer i en statslig butiksfond, som  

 støtter bevarelsen af og oprettelse af små lokale dagligvarebutikker i  

 områder,  

 hvor lokalt engagement tilskynder hertil.
 3.  

 	  

 Etablering af  

 offentlige servicefunktioner i lokalbutikker i de tyndt befolkede områder.
 4.  

 	  

 Forpligtelse af Dansk  

 Tipstjeneste til at placere forhandlingen af koncernens spilleprodukter i små  

 og mellemstore butikker.
Bemærkninger til forslaget Almindelige bemærkninger Beslutningsforslaget er en delvis genfremsættelse af  

 beslutningsforslag nr.
B 74 fra folketingsåret 1996-97 (se Folketingstidende  

 1996-97, tillæg A side 2679 og 2682).
Planloven har siden 1997 bremset for tilgangen af nye varehuse  

 og lavprisvarehuse.
Overordnet set har denne lov været en succes.
Hvis ikke  

 planloven var blevet strammet i midten af 1990erne, ville situationen i  

 dansk  

 dagligvarehandel i dag have været fundamentalt anderledes, og markedsandelen  

 for de små handlende havde været væsentlig mindre.
De nu fastsatte grænser for butiksstørrelser og regler om  

 udlægning af arealer til butiksformål er således rammen for den planlægning,  

 kommunerne skal udføre på detailhandelsområdet.
Efter kommunalreformen skal  

 miljøministeren fastsætte regler for beliggenheden af større butikker og for  

 butiksområder uden for bymidten, svarende til de nuværende  

 regionplanretningslinjer.
Det er tilsvarende miljøministeren, der fastsætter  

 regler for beliggenheden af de centrale byområder i hovedstadsområdet.
Det  

 forudsættes, at ministeren i den forbindelse redegør for de særlige  

 planlægningsmæssige  

 begrundelser for fastsættelse af eventuelle butiksstørrelser på mere end  

 3.000 m²  

 for dagligvarebutikker  

 og  

 1.500 m²  

 for udvalgsvarebutikker.
Der verserer for tiden en række sager om byggerier af større  

 butikker og butikscentre som følge af en række overskridelser af reglerne for  

 detailhandelsbyggeri.
Regeringen har nedsat et udvalg, der skal se på  

 detailhandelsudviklingen, vurdere, om de nuværende regler har haft den  

 tilsigtede virkning, og vurdere behovet for at justere bestemmelserne for  

 størrelser af butikker og butikscentre og deres placering.
Forslagsstillerne  

 ser frem til den debat, der i den forbindelse bliver om den ønskede  

 butiksstruktur.
Fokus for detailhandelsplanlægningen bliver ofte kommunernes  

 konkurrence om at få større butikskæder til at placere en stor butik i netop  

 deres kommune.
I denne konkurrence glemmes et vigtigt formål med planloven,  

 som  

 er at fremme et varieret butiksudbud i mindre og mellemstore byer samt i de  

 enkelte bydele i de større byer at sikre, at arealer til butiksformål  

 udlægges,  

 hvor der er god tilgængelighed, og at fremme en samfundsmæssig bæredygtig  

 detailhandelsstruktur, hvor transportafstandene i forbindelse med indkøb er  

 begrænsede.
 Forslagsstillerne mener, der mangler fokus på udviklingen af de  

 små butikker og på, hvordan man styrker det nære butiksliv.
Analyseinstituttet Vilstrup har netop gennemført en undersøgelse  

 for De Samvirkende Købmænd om befolkningens holdning til varehuse og  

 storcentre.
Heraf fremgår det, at over 70 pct. af de adspurgte mener, det er  

 vigtigt med en stram planlov, og at det er vigtigt at begrænse antallet af  

 storcentre  

 og varehuse.
Dette indikerer, at forbrugerne gerne vil have et udbud af  

 butikker, der sikrer, at de nære indkøbsmuligheder er til stede.
 Det er ikke kun et spørgsmål om manglende fokus på den  

 almindelige detailhandel i planlægningssammenhænge, men i høj grad også et  

 spørgsmål om konkurrenceforholdet mellem storcentre og de mindre butikker.
Der skal gennemføres indgreb over for de eksisterende storcentre,  

 så konkurrenceforholdet over for de mindre butikker bliver mere lige og  

 samfundsomkostningerne ved de store centre også betales af disse.
Ud fra et  

 ønske om oprigtigt at opnå et varieret butiksudbud i mindre og mellemstore  

 byer  

 skal der iværksættes en særlig indsats, som får vendt udviklingen.
Den lokale  

 dagligvarehandel skal genopbygges både på brokvartererne og i landsbyerne.  

 Med  

 den nye kommunale struktur er der en fare for, at kommuner prioriterer at  

 udvikle få store centre, der gør betingelserne for mindre detailhandel  

 umulige,  

 så vel i kommunens mindre byer som i de større centre.
I de seneste 20-30 år har vi set en voldsom vækst i opførelsen  

 af butiksbyggerier.
En relativt stor del af de nye butikker ligger i de  

 større  

 provinsbyer frem for i de mindre samfund og relativt mange butikker placeres  

 i  

 udkanten af byerne ved de store indfaldsveje, hvor biltilgængeligheden er  

 stor.  

 Butikker søger sammen i centre, som placerer sig i tilknytning til trafikale  

 hovedårer og med ringe kontakt til det kollektive trafiknet.
Samtidig bliver  

 butikkerne større og større, og der er en stigende overkapacitet, som skærper  

 konkurrencen.
Resultatet er en voldsom koncentrering af detailhandelen i få  

 centerdannelser.
Denne udvikling har medført en kraftigt øget bilkørsel, samtidig  

 med at en stadig større del af de danske husstande får længere til  

 dagligvarebutikker, hvilket igen ansporer befolkningen til at anskaffe bil.
I  

 denne planlægning glemmes tilsyneladende, at der trods alt er 40 pct. af de  

 danske husstande, der ikke har bil.
Derfor er et væsentligt formål med  

 beslutningsforslaget  

 at sikre en udvikling, som trækker butikkerne tilbage til befolkningen   

 ikke  

 alene i byerne, men også i de tyndt befolkede egne af landet, hvor netop  

 lokale  

 butikker er en vigtig brik med hensyn til at modvirke affolkningen.
Udviklingen har medført en kraftig stigning i befolkningens  

 daglige transportarbejde.
Stigningen er faktisk større end stigningen i  

 transporten mellem bolig og arbejde.
Faste kunder i storbutikker kører langt  

 mere i bil end kunder, der ikke handler her.
Folketinget har med sin  

 tilslutning til ratifikation af Kyotoprotokollen bekræftet målsætningen om at  

 reducere Danmarks udledning af CO2  

 med 21 pct., men primært på grund af trafikudviklingen bliver det  

 vanskeligere  

 og vanskeligere at opfylde denne målsætning.
Bilernes miljøbelastning handler  

 dog ikke alene om CO2, men også om forurenende og  

 sundhedsskadelige  

 stoffer i udstødningen som f.eks. partikler og kvælstofoxider.
En øget  

 bilmængde støjer mere, kræver plads med udbygning og vedligeholdelse af  

 vejnettet og belaster sygehusudgifterne voldsomt.
 En omlægning af butiksstrukturens udvikling har derfor også en  

 række miljøfordele og samfundsøkonomiske fordele.
 Beslutningsforslaget tager fat på de  

 eksisterende storbutikker og centre og sætter gang i en udvikling, som kan  

 støtte genopbygningen af en decentral dagligvarehandel.
 Kun en politisk styring, som gennemfører alle disse fire  

 elementer, vil kunne sikre en miljørigtig og samfundsrigtig udvikling af  

 butiksstrukturen  

 i Danmark.
Bemærkninger til forslagets enkelte punkter Ad 1.
I dag kan der foretages skattemæssig afskrivning på bygninger,  

 der benyttes til butikshandel, herunder lavprisvarehuse og storcentre.  

 Afskrivningsreglerne  

 tillader investorerne en årlig afskrivning på 6 pct. af anskaffelsessummens  

 kontantværdi, indtil 60 pct. er afskrevet, hvorefter afskrivningen nedsættes  

 til 2 pct. årligt.
Det er således muligt at afskrive 60 pct. af investeringen  

 i  

 løbet af 10 år.
De favorable afskrivningsregler fungerer som en magnet på  

 investormiljøet i Danmark, hvilket samfundsmæssigt er uansvarligt, når der  

 allerede i dag er en massiv overkapacitet i butiksarealet.
Udviklingen har  

 således langt overhalet afskrivningsreglernes eventuelle samfundsmæssige  

 berettigelse.
Forslagsstillerne foreslår, at der gennemføres en ændring af  

 afskrivningsloven, så det ikke længere er muligt at afskrive bygninger til  

 butiksformål.
Konsekvensen vil være, at det bliver langt mindre attraktivt at  

 investere i storcentre og lavprisvarehuse.
En ændring af afskrivningsreglerne  

 kan f.eks. ske ved at nedtrappe afskrivningsprocenten over en kort årrække.
Den anden del drejer sig om indførelse af en miljøafgift, som  

 pålægges butikker med egne parkeringsarealer til biler.
Miljøafgiftens  

 størrelse er relateret til bilparkeringsarealets størrelse.
Arealer til  

 cykelparkering  

 er undtaget for afgift.
Miljøafgiften udregnes på basis af en anslået gennemsnitlig  

 meromkostning, som en gennemsnitlig bilkunde til et gennemsnitligt  

 storcenter/lavprisbutik udløser for samfundet, idet der heri indregnes bl.a.  

 miljøbelastning, vejbyggeri og -vedligeholdelse samt hospitalsudgifter.
Der  

 er  

 således tale om beregning af en fælles kvadratmeterafgift for alle butikkers  

 bilparkeringsarealer.
Miljøafgiften forventes at blive på adskillige tusinde  

 kroner pr. parkeringsplads.
Miljøafgiften pålægges ligeledes kommuner eller andre, som  

 stiller parkeringsarealer til rådighed for butikker.
Der kan overvejes  

 indført  

 en afgiftsfri bundgrænse på et mindre antal parkeringspladser.
 Sigtet med miljøafgiften er således at pålægge store butikker og  

 centre den reelle meromkostning, som deres butikstype påfører samfundet for  

 herved at stille de mindre, lokale butikker, som ikke påfører samfundet disse  

 udgifter, mere lige i konkurrencen.
 Ad 2.
 En indsats, som alene stopper bygning af nye store butikker og  

 forringer deres konkurrenceevne i forhold til de små lokale butikker, er dog  

 ikke nok.
 Skal der sættes gang i en proaktiv alternativ udvikling, skal  

 kommuner, beboergrupper og landbysamfund anspores til at genoprette  

 dagligvarebutikker  

 i nærheden af, hvor folk bor.
 Derfor foreslår forslagsstillerne, at provenuet fra  

 miljøafgiften på kundeparkeringsarealer anbringes i en statslig butiksfond,  

 som  

 støtter bevarelsen af og oprettelse af små lokale dagligvarebutikker i  

 områder,  

 hvor lokalt engagement tilskynder hertil.
Forslagsstillerne ønsker, at butiksfonden helt eller delvis  

 overtager eller etablerer butikslokaler, som udlejes til grupper eller  

 indkøbsforeninger.
Lejens størrelse udmøntes i form af en omsætningsafgift.  

 Det  

 er en forudsætning for butiksfondens deltagelse, at butikken drives som et  

 nonprofitforetagende.
Butiksfonden ledes af en bestyrelse med repræsentanter fra  

 interesseorganisationer og fagforbund for de mindre butikker, fra kommuner  

 samt  

 fra miljøorganisationer.
Sekretariatsfunktionen henlægges til  

 Miljøministeriet.
Ad 3 Det skal være lettere at være samfundsborger i de tyndt  

 befolkede områder.
Derfor foreslås, at det offentlige benytter lokale  

 nonprofitdagligvarebutikker i landdistrikterne til at varetage en række  

 serviceydelser, som det offentlige ikke selv finder rimeligt at drive i  

 forhold  

 til befolkningsgrundlaget, og som det private ikke finder rentabelt.
Det kan eksempelvis dreje sig om   

 	  

 post - og biblioteksfunktioner,   

 	  

 informationskontor i  

 form af fremlæggelse af offentlige informationspapirer fra skattevæsen m.v.,   

 	  

 billetsalg til DSB,  

 teatre og biografer m.v.
 Det skal dog bemærkes, at butiksfonden ikke må kunne misbruges  

 til at nedlægge eksisterende offentlige institutioner, som så erstattes af en  

 service via en nonprofitdagligvarebutik.
Endvidere bør der udarbejdes et offentligt tilbud om bank-,  

 giro- og apoteksfunktioner, da disse funktioner i dag er underlagt  

 markedsvilkår  

 og derfor søger væk fra de små samfund.
Her har det øvrige samfund en  

 forpligtelse til at give den lokale befolkning en service, som det private  

 ikke  

 kan  dels af servicehensyn, dels for at styrke lokalsamfundet og  

 minimere  

 transportbehovet og dels for at bidrage til at sikre det økonomiske grundlag  

 for små lokale dagligvarebutikker.
 Det skal i denne sammenhæng bemærkes, at en række af disse  

 funktioner kan forenkles meget ved anvendelse af ny edb-teknik.
 Ad 4.
 Af yderligere konkrete tiltag, der ville understøtte detailhandelen  

 i nærområderne, foreslås, at Dansk Tipstjeneste, hvor staten er hovedaktionær  

 med 80 pct. af aktierne, forpligtes til at placere forhandlingen af  

 koncernens  

 spilleprodukter i små og mellemstore butikker med henblik på at støtte en  

 bæredygtig udvikling i detailhandelen.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om initiativer, som modvirker butiksdød og udtynding af  

 grundlaget for detailhandelen i nærområderne.
(Beslutningsforslag nr.
B 26).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
