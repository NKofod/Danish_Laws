Tilladelse til principskifte ved den  

 skattemæssige opgørelse af værdienaf igangværende arbejder for fremmed  

 regning - teknologiløsninger til trådløsetelefoner Anmodning Der blev anmodet  

 om tilladelse til principskifte vedrørende den skattemæssige opgørelse af  

 igangværende  

 arbejder for fremmed regning fra og med indkomståret 2003 for A A/S.
Afgørelse Ligningsrådet  

 imødekom anmodningen.
Beskrivelse af de  

 faktiske forhold A A/S drev  

 virksomhed med udvikling af teknologiløsninger til trådløse telefoner for  

 store  

 telefonproducenter.
Udviklingen skete normalt for fremmed regning i henhold  

 til  

 indgående udviklingskontrakter.
A A/S havde hidtil  

 anvendt faktureringsprincippet som skattemæssigt periodiseringsprincip for  

 udviklingskontrakterne,  

 hvorfor selskabet havde indtægtsført honorarer for kontraktsudvikling i takt  

 med, at kunderne var faktureret.
Bortset fra refunderede udlæg havde  

 selskabet  

 alene faktureret i henhold til opnåede "milestones". Udgifterne  

 vedrørende kontraktsudvikling var fradraget i takt med, at de var afholdt.  

 Samme principper var fulgt regnskabsmæssigt i A A/S's eksterne årsregnskaber  

 til og med årsregnskabet 2001/2002.
Som følge af den  

 nye årsregnskabslov, der trådte i kraft den 1. januar 2002, havde A A/S  

 ændret  

 regnskabsmæssigt princip for igangværende udviklingsarbejder for fremmed  

 regning.
Fra og med indkomståret 2003 (regnskabsåret 2002/2003) anvendte  

 selskabet produktionskriteriet i årsrapporten.
Dette indebar, at arbejderne  

 blev aktiveret til salgsværdien af det udførte arbejde.
Salgsværdien blev  

 typisk opgjort på baggrund af færdiggørelsesgraden på balancedagen og det  

 samlede forventede udviklingshonorar på det enkelte udviklingsarbejde.
Dette  

 regnskabsprincip medførte, at A A/S regnskabsmæssigt aktiverede de direkte  

 omkostninger, de indirekte omkostninger og acontofortjeneste som værdi af  

 igangværende udviklingsarbejder for fremmed regning.
A A/S anmodede  

 derfor om tilladelse til, at selskabet fra og med indkomståret 2003 også  

 skiftede skattemæssigt opgørelsesprincip for igangværende udviklingsarbejder,  

 således at den skattemæssige værdi heraf blev opgjort som summen af de  

 direkte  

 omkostninger, de indirekte omkostninger og acontofortjeneste.
Herved kunne  

 selskabet også fremover anvende samme regnskabsmæssige og skattemæssige  

 princip  

 ved periodiseringen af igangværende udviklingsarbejder for fremmed regning.
Ansøgningen om  

 principskifte var begrundet i rent administrative forhold, idet selskabet  

 ikke  

 ønskede at opgøre værdien af igangværende udviklingsarbejder efter to  

 forskellige principper.
En sådan opgørelse ville være byrdefuld for selskabet  

 rent administrativt og dermed omkostningskrævende, idet der så ville blive  

 tale  

 om to sideløbende registreringsforløb.
 Selskabets revisor  

 oplyste endvidere, at der ikke lå skattemæssige hensyn bag ønsket om  

 principskifte.  

 Principskiftet medførte en forøgelse af A A/S's skattepligtige indkomst for  

 indkomståret  

 2003 på 4,2 mio. kr.
Skatteforvaltningen  

  

 fandt, at anmodningen om  

 principskifte for opgørelsen af igangværende arbejder fra og med indkomståret  

 2003 kunne imødekommes, såfremt opgørelsesprincippet blev anvendt på samtlige  

 igangværende arbejder.
Skatteforvaltningen henså til, at ansøgningen var  

 begrundet  

 i rent administrative forhold, samt at der ud fra de foreliggende oplysninger  

 ingen skattemæssige hensyn sås at ligge bag ønsket om principskifte.
 Told- og Skatteregionen  

  

 tiltrådte  

 skatteafdelingens udtalelse.
Told- og Skattestyrelsen  

  

 udtalte, at det  

 fremgår af Ligningsvejledningen 2005-2, afsnit  

  

 E.B.2.6.2.1  

, at det én gang  

 valgte princip for opgørelsen af værdien af igangværende arbejder skal  

 anvendes  

 uændret år for år.
Udgangspunktet er således, at der ikke kan ændres princip.  

 Efter ansøgning tillades principskifte dog, når det skønnes rimeligt under  

 hensyn til virksomhedens forhold.
Det var oplyst, at  

 selskabet hidtil havde anvendt faktureringsprincippet ved opgørelsen af  

 igangværende  

 arbejder både regnskabsmæssigt og skattemæssigt.
Som følge af den nye  

 årsregnskabslov, der som hovedregel har virkning for regnskabsår, som  

 begynder  

 den 1. januar 2002 eller senere, skulle A A/S anvende produktionsprincippet  

 ved  

 den regnskabsmæssige opgørelse af igangværende arbejder.
Derfor ønskede  

 selskabet samtidigt også at ændre det skattemæssige opgørelsesprincip til  

 produktionsprincippet,  

 således at selskabet fortsat kunne benytte samme regnskabs- og skattemæssige  

 princip for værdiansættelse af igangværende arbejder.
 Lov nr. 448 af 7.  

 juni 2001 om erhvervsdrivende virksomheders aflæggelse af årsregnskab m.v.  

 (årsregnskabsloven), der trådte i kraft den 1. januar 2002, og ændringsloven  

 hertil, der trådte i kraft den 1. april 2004, har fået betydning for  

 regnskabsaflæggelsen vedrørende igangværende arbejder.
Selvom det ikke  

 fremgår helt klart af hverken lovteksten eller bemærkningerne til  

 lovforslaget  

 til den nye årsregnskabslov, er det såvel Erhvervs- og Selskabsstyrelsens som  

 de store revisionsfirmaers opfattelse, at årsregnskabsloven forudsætter, at  

 igangværende arbejder for fremmed regning opgøres efter  

 produktionsprincippet.  

 Dette støttes af årsregnskabslovens § 49 samt kravet om aktivering af  

 igangværende arbejder som et tilgodehavende, hvilket forudsætter opgørelse  

 til  

 salgsværdi.
Det fremgår af årsregnskabsloven, at det som hovedregel kun er  

 virksomheder og selskaber i regnskabsklasserne B - D inkl., der har pligt til  

 at udarbejde et årsregnskab, hvorfor det alene er virksomheder og selskaber i  

 disse regnskabsklasser, der skal anvende produktionsprincippet ved opgørelsen  

 af værdien af igangværende arbejder.
A A/S's revisor  

 havde overfor Told- og Skattestyrelsen oplyst, at selskabet var omfattet af  

 regnskabsklasse  

 D.
Selskabet skulle derfor regnskabsmæssigt opgøre sine igangværende arbejder  

 efter produktionsprincippet.
Da A A/S hidtil  

 havde benyttet faktureringsprincippet regnskabsmæssigt, medførte den nye  

 årsregnskabslovs  

 krav om anvendelse af produktionsprincippet et "ufrivilligt",  

 regnskabsmæssigt principskifte for selskabet.
Ved den skattemæssige opgørelse  

 af igangværende arbejder havde selskabet hidtil ligeledes anvendt  

 faktureringsprincippet, da man havde ønsket at anvende samme regnskabs- og  

 skattemæssige princip herfor.
A A/S's anmodning om tilladelse til at skifte  

 skattemæssigt opgørelsesprincip fra fakturerings- til produktionsprincippet,  

 måtte derfor efter styrelsens opfattelse anses for en afledet konsekvens af  

 ændringerne i årsregnskabsloven.
 Som følge heraf  

 fandt styrelsen, at det ansøgte burde imødekommes.
 Ligningsrådet  

  

 tiltrådte indstillingen.
