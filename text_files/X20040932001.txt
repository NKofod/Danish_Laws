Beskatning ved afståelse af byggeret til opførelse af ejerlejligheder i  

 ny tagetage på ejerlejlighedsejendom Ligningsrådet har i en bindende forhåndsbesked  

 taget stilling til spørgsmålet om anvendelse af  

 ejendomsavancebeskatningslovens  

 § 1 og § 8, stk. 1.
Spørgsmål Er medlemmerne af Ejerforeningen X omfattet af  

 skattefritagelsesbestemmelsen i § 8 i ejendomsavancebeskatningsloven ved  

 afståelse af byggeretten til opførelse af Y nye ejerlejligheder til beboelse  

 i  

 en ny tagetage på ejerlejlighedsejendommen Z? Svar Ja, de medlemmer, der ejer en  

 beboelsesejerlejlighed, og som opfylder betingelserne for skattefritagelse i  

 §  

 8, stk. 1, i ejendomsavancebeskatningsloven, vil være skattefri af deres  

 andel  

 af vederlaget for afståelse af byggeretten, idet det er forudsat, at det  

 enkelte medlem kun modtager en del af salgsprovenuet svarende til  

 fordelingstallet for den pågældende lejlighed, se sagsfremstilling og  

 begrundelse.
For så vidt angår de medlemmer, der ikke opfylder  

 betingelserne i ejendomsavancebeskatningslovens § 8, stk. 1, om  

 ejerlejlighedens  

 status og benyttelse, herunder beboelseskravet, indstilles det, at  

 spørgsmålet  

 besvares med et nej, idet fortjenesten vil være skattepligtig efter § 1 i  

 ejendomsavancebeskatningsloven.
Det er herved forudsat, at det enkelte medlem  

 kun modtager en del af salgsprovenuet svarende til fordelingstallet for den  

 pågældende lejlighed, se sagsfremstilling og begrundelse.
Beskrivelse af de faktiske forhold Ejendommen indeholder i alt x ejerlejligheder.
Det  

 er oplyst, at den eksisterende bygning ikke indeholder noget loft, idet taget  

 er fladt.
 Ejerforeningen X agter at foreslå, at der  

 indrettes Y nye boliger (ejerlejligheder) i en ny tagetage på  

 ejerlejlighedsejendommen.
 Ifølge ansøgningen om byggetilladelse er der tale  

 om påbygning af en tagetage med saddeltag på den eksisterende bygning, der er  

 med fladt tag.  

  

    

  

 Kommunalbestyrelsen har på sit møde den 12. marts 2002 besluttet at  

 principgodkende, at de pågældende boliger indrettes i en ny tagetage.
Samtidig har kommunalbestyrelsen godkendt, at  

 projektet desuden omfatter renoveringsarbejder på bygningens facader samtidig  

 med, at der via elevator og svalegange sikres niveaufri adgang til samtlige  

 boliger og klinikker i bygningen.
Projektet er privat finansieret.
 Forinden der indgås endelig aftale om overdragelse  

 af byggeretten til P til den nye tagetage, ønskes oplyst, om de enkelte ejere  

 af ejerlejlighederne vil være fritaget for beskatning af fortjenesten ved  

 overdragelsen.  

  

    

  

 Ejerforeningens vedtægter fremgår af Boligministeriets normalvedtægt af 14.  

 juni 1966 med senere ændring, i det omfang normalvedtægten ikke er fraveget  

 ved  

 foreningens eget tillæg til normalvedtægten.
Told- og Skattestyrelsens indstilling og  

 begrundelse Ved nærværende anmodning om bindende  

 forhåndsbesked ønskes Ligningsrådets stillingtagen til, om de enkelte  

 medlemmer  

 af Ejerforeningen X vil blive beskattet af en eventuel fortjeneste ved  

 ejerforeningens salg af byggeretten til opførelsen af Y lejligheder i en ny  

 tagetage, herunder om bestemmelsen i ejendomsavancebeskatningslovens § 8,  

 stk.  

 1, vil finde anvendelse.
 I den konkrete sag er det styrelsens udgangspunkt,  

 at de enkelte medlemmer er rette indkomstmodtager i relation til den  

 pågældende  

 fortjeneste ved et salg af byggeretten vedrørende tagarealet.
Ejendomsretten til tagarealet er efter styrelsens  

 opfattelse knyttet direkte til medlemmernes ejendomsret til en lejlighed i  

 ejerlejlighedsejendommen.
Som følge heraf er det derfor også styrelsens  

 opfattelse, at retten til at disponere over tagarealet, herunder byggeretten,  

 må anses for at indgå som en del af ejendomsretten over ejerlejligheden.
 Det er herved forudsat, at der ikke er sket  

 opdeling (udstykning) af tagarealet fra ejerlejlighedsejendommens fælles  

 bestanddele.
 Fortjeneste ved salg af fast ejendom medregnes ved  

 opgørelsen af den skattepligtige indkomst efter reglerne i § 1 i  

 ejendomsavancebeskatningsloven.
 Efter § 8, stk. 1, i  

 ejendomsavancebeskatningsloven gælder dog, at fortjeneste ved afståelse af  

 en-  

 og tofamilieshuse og ejerlejligheder ikke medregnes, hvis ejendommen har  

 tjent  

 til bolig for ejeren eller dennes husstand i en del af eller hele den  

 periode,  

 hvori denne har ejet lejligheden, og hvor ejendommen har opfyldt  

 betingelserne  

 for at kunne afstås skattefrit. § 8, stk. 2, omhandler betingelserne for, at  

 sommerhusejendomme og lign., der har været benyttet til privat formål, kan  

 afstås skattefrit.
 Medlemmer, der ejer en beboelsesejerlejlighed, og  

 som bebor eller har beboet lejligheden, vil kunne sælge  

 beboelsesejerlejligheden  

 skattefrit, når de angivne betingelser i § 8, stk. 1, i  

 ejendomsavancebeskatningsloven  

 er opfyldt.
Hvis en ejerlejlighed kan sælges skattefrit efter  

 den nævnte bestemmelse i ejendomsavancebeskatningsloven, vil en del af en  

 sådan  

 ejerlejlighed, ligeledes kunne sælges skattefrit.
Det er dog en forudsætning  

 herfor, at den del af ejendomsretten til lejligheden, der sælges, overdrages  

 efter reglerne om delsalg, dvs. at aftalen om afståelsen er betinget af  

 opdeling (udstykning), men at opdeling endnu ikke er sket, jf.
TfS 2000, 829  

 LR.
Det indstilles, at spørgsmålet besvares med et ja,  

 for så vidt angår de medlemmer, der ejer en beboelsejerlejlighed, og hvor  

 betingelserne for skattefritagelse i § 8, stk. 1, i  

 ejendomsavancebeskatningsloven  

 i øvrigt er opfyldt.
Det er herved forudsat, at det enkelte medlem kun  

 modtager  

 en del af salgsprovenuet svarende til fordelingstallet for den pågældende  

 lejlighed.
For så vidt angår de medlemmer, der ikke opfylder  

 betingelserne i ejendomsavancebeskatningslovens § 8, stk. 1, om  

 ejerlejlighedens status og benyttelse, herunder beboelseskravet, indstilles  

 det, at spørgsmålet besvares med et nej, idet fortjenesten vil være  

 skattepligtig efter § 1 i ejendomsavancebeskatningsloven.
Det er herved  

 forudsat, at det enkelte medlem kun modtager en del af salgsprovenuet  

 svarende  

 til fordelingstallet for den pågældende lejlighed.
 Det er forudsat, at de enkelte medlemmer ikke er  

 næringsdrivende ved handel med fast ejendom.
 Styrelsen skal bemærke, at der ikke herved er  

 taget stilling til, hvorledes vederlaget for afståelse af byggeretten skal  

 opgøres skattemæssigt.
 Ligningsrådet  

  

 tiltrådte indstillingerne.
