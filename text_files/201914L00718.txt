Betænkning afgivet af Erhvervsudvalget den 23. april 2020 Betænkning over Forslag til lov om ændring af lov om finansiel virksomhed, lov om forvaltere af alternative investeringsfonde m.v., lov om investeringsforeninger m.v. og forskellige andre love (Ændringer som følge af PEPP-forordningen, ændring af reglerne for outsourcing og præcisering af reglerne om forsikringsmægleres uafhængighed) [af erhvervsministeren (Simon Kollerup)]:
1. Ændringsforslag Erhvervsministeren har stillet 6 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Nye Borgerlige, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af erhvervsministeren, tiltrådt af udvalget:
 1) I den under nr. 5 foreslåede affattelse af § 72 a affattes stk. 3, nr. 5, således:
 »5) krav til indholdet af kontrakten,«.
[Lovteknisk ændring] 2) I den under nr. 6 foreslåede § 72 b ændres i stk. 6, nr. 1, »deres videreoutsourcing« til: »tjenesteyderens videreoutsourcing«.
[Sproglig ændring] Til § 4 3) I den under nr. 5 foreslåede affattelse af § 39, stk. 3, der bliver stk. 4, affattes nr. 5 således:
 »5) krav til indholdet af kontrakten og«.
[Lovteknisk ændring] Til § 5 4) I den under nr. 4 foreslåede affattelse af § 62 affattes stk. 3, nr. 5, således:
 »5) krav til indholdet af kontrakten og«.
[Lovteknisk ændring] Til § 9 5) I stk. 7 ændres »lovforslagets § 4, nr. 10,« til: »denne lovs § 4, nr. 6,«.
[Ændring af henvisning] 6) I stk. 8 ændres »De bekendtgørelser og forskrifter der er udstedt med hjemmel i bestemmelser, der ændres ved« til: »Regler udstedt i medfør af bestemmelser, der ændres ved«, og »5, nr. 5« til: »5, nr. 4«.
[Sproglig ændring og ændring af henvisning] Bemærkninger Til nr. 1, 3 og 4 Der er tale om en lovteknisk ændring.
Det foreslås, at der i de foreslåede §§ 72 a og 72 b i lov om finansiel virksomhed og det foreslåede § 39, stk. 3, i lov om betalinger foretages en lovteknisk ændring, så »krav, som outsourcingkontrakten skal indeholde, og som skal være aftalt i outsourcingkontrakten,« og »krav, som outsourcingkontrakter skal indeholde og som skal være aftalt i outsourcingkontrakter,« ændres til »krav til indholdet af kontrakten,«.
Det vurderes, at »krav, som outsourcingkontrakten skal indeholde« materielt er det samme som »krav, som skal være aftalt i outsourcingkontrakten«, hvorfor en simplificering er hensigtsmæssig.
Der er således ikke tale om en indholdsmæssig ændring.
Til nr. 2 Der er tale om en sproglig ændring.
Det foreslås, at der i det foreslåede § 72 b, stk. 6, nr. 1, foretages en sproglig ændring fra bestemt flertal til bestemt ental, så »deres videreoutsourcing« ændres til »tjenesteyderens videreoutsourcing«, hvorved der sker en præcisering af subjektet.
Der er ikke tale om en indholdsmæssig ændring.
Til nr. 5 Der er tale om ændring af en henvisning.
Det foreslås, at henvisningen til »lovforslagets § 4, nr. 10« i § 9, stk. 7, ændres til »denne lovs § 4, nr. 6«.
Til nr. 6 Der er tale om en sproglig ændring.
Det foreslås, at »De bekendtgørelser og forskrifter der er udstedt med hjemmel i bestemmelser, der ændres ved« ændres til »Regler udstedt i medfør af bestemmelser der ændres ved«.
Den sproglige ændring skal simplificere sætningen.
Der er ikke tale om en indholdsmæssig ændring.
Der er derudover tale om ændring af en henvisning.
Det foreslås, at henvisningen til »§ 5, nr. 5« i § 9, stk. 8, ændres til »§ 5, nr. 4«.
4. Udvalgsarbejdet Lovforslaget blev fremsat den 5. februar 2020 og var til 1. behandling den 18. februar 2020. Lovforslaget blev efter 1. behandling henvist til behandling i Erhvervsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 15. november 2019 dette udkast til udvalget, jf.
ERU alm. del  bilag 72. Den 5. februar 2020 sendte erhvervsministeren høringssvarene og et høringsnotat til udvalget.
Den 18. februar 2020 sendte erhvervsministeren supplerende høringssvar og høringsnotat til udvalget.
Bilag Under udvalgsarbejdet er der omdelt 8 bilag på lovforslaget.
Spørgsmål Udvalget har under udvalgsarbejdet stillet 15 spørgsmål til erhvervsministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Camilla Fabricius (S) Thomas Jensen (S) Henrik Møller (S) Kasper Roug (S) nfmd.
Malte Larsen (S) Orla Hav (S) Rasmus Stoklund (S) Katrine Robsøe (RV) Ruben Kidde (RV) Theresa Berg Andersen (SF) Ina Strøjer-Schmidt (SF) Victoria Velasquez (EL) Rune Lund (EL) Uffe Elbæk (UFG) Torsten Schack Pedersen (V) Preben Bang Henriksen (V) Lars Christian Lilleholt (V) fmd.
Anne Honoré Østergaard (V) Christoffer Aagaard Melson (V) Hans Christian Schmidt (V) Tommy Ahlers (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Rasmus Jarlov (KF) Alex Vanopslagh (LA) Alternativet, Nye Borgerlige, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
