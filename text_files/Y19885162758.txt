Udtalt, at opstilling af en eller flere vindmøller, hvor forbruget til  

 den private husholdning kun udgør en mindre del, skal betragtes som udøvelse  

 af selvstændig virksomhed (* 1) Arbejdsløshedskassen for Selvstændige Erhvervsdrivende Vedrørende kassens j.nr. 6 S 090222-/EL.
 Ved brev af 5. august 1988 har kassen for et medlem forespurgt, om  

 opstilling af en vindmølle vil medføre, at retten til efterløn bortfalder.
Det er oplyst, at al strøm skal aftages af elværket, hvilket antages at  

 give en indtægt på ca. 125.000 kr. årligt.
Prisen for opsætning af møllen vil  

 være ca. 700.000 kr.
 Medlemmet skal momsregistreres og vil være berettiget til at få  

 energitilskud fra Energistyrelsen.
 I den anledning skal man henvise til direktoratets brev af 19. januar  

 1988, j.nr. 88-1231-2121 (kassens j.nr. 6-H 080130/EL), hvor man blandt andet  

 har udtalt, at opstilling af en eller flere vindmøller, hvor forbruget til  

 den private husholdning kun udgør en mindre del, skal betragtes som udøvelse  

 af selvstændig virksomhed.
 Direktoratet kan henholde sig til denne udtalelse.
 P.D.V.
 E.B.
