Skriftlig fremsættelse (14. november 2003) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 distributionstilskud til visse periodiske blade og tidsskrifter (Lovforslag nr.
L 85).
 Hovedformålet med lovforslaget er at give hjemmel til  

 oprettelse af en pulje under Kulturministeriet til fordeling blandt udgivere  

 til distribution i Danmark af visse periodiske blade og tidsskrifter, som på  

 ideelt grundlag bidrager til demokratisk debat, kulturel og samfundsmæssig  

 oplysning og fremme af foreningslivet.
 Regeringen har valgt at afgrænse tilskudsordningen til  

 publikationer af almennyttig eller humanitær karakter eller inden for  

 områderne  

 kultur, undervisning, idræt og miljø.
 Det foreslås at nedsætte et udvalg, der skal behandle  

 ansøgningerne og træffe endelig afgørelse om tilskudsspørgsmålet.
Lovforslaget er fremsat med henblik på opfyldelsen af det på  

 finanslovsforslaget 2004 fremsatte forslag om en ny pulje til  

 bladdistribution  

 under Kulturministeriet.
Lovforslaget fremsættes samtidig med behandlingen af  

 finansloven for 2004.
