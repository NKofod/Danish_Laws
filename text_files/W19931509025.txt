Et 3 1/2 måned gammelt barn blev pludselig højfebril og frembød  

 almensymptomer.
En vagtlæge blev kontaktet.
Han opfordrede moderen til at  

 søge egen læge 3 timer senere.
Han indlagde barnet med diagnosen meningitis,  

 som senere blev bekræftet.
Patientklagenævnet fandt grundlag for kritik af vagtlægen, idet man  

 fandt at spædbørn kan være alvorligt syge af infektioner og kan være  

 vanskelige at vurdere for forældrene.
Selv nøje telefonisk udspørgen vil ofte  

 ikke være tilstrækkeligt til at udelukke alvorlig sygdom, hvorfor spædbørn må  

 undersøges af en læge på vide indikationer.
Sagen omhandler et 3 1/2 måneder gammelt barn, der pludselig blev  

 højfebril og frembød almensymptomer.
Barnet havde blandt andet grædt meget  

 samt været en anelse hæs og havde ikke villet die.
Forældrene kontaktede vagtlægen kl. 5 om morgenen.
Han fandt ikke grundlag  

 for at tilse barnet på baggrund af de oplyste symptomer samt hans udspørgen.
 Vagtlægen oplyste moderen om, at feber hos småbørn, der ikke er særligt  

 påvirkede, ofte skyldes virus, og opfordrede moderen til at søge egen læge 3  

 timer senere.
Egen læge fandt 3 timer senere ikke tegn til nakke/rygstivhed eller  

 punktformede udslæt, men barnet alment påvirket, påfaldende sløv, slap uden  

 tilstrækkelig reaktion på stimuli.
Han indlagde barnet akut på  

 børneafdelingen under diagnosen meningitis.
Her blev der foretaget lumbal punktur og iværksat behandling med  

 antibiotika samtidig med, at barnet blev lagt i respirator.
Senere  

 undersøgelse viste, at det drejede sig om såkaldt haemophilus influenza  

 meningit.
 På initiativ af børneafdelingen blev sagen indberettet til  

 embedslægeinstitutionen, idet afdelingens læger fandt, at et højfebrilt barn  

 under 6 måneder har en »signifikant højere risiko for en alvorlig  

 bakteriel infektion end større børn«.
Såvel Sundhedsstyrelsen som Patientklagenævnet fandt, at  

 vagtlægen havde udvist manglende omhu og samvittighedsfuldhed, jf. lægelovens  

 § 6, stk. 1, idet spædbørn kan være alvorligt syge af infektioner, specielt i  

 den aldersgruppe, som barnet tilhørte, og kan være vanskelige at vurdere for  

 barnets forældre.
Selv nøje telefonisk udspørgen vil ofte ikke være  

 tilstrækkelig til at udelukke alvorlig sygdom, hvorfor spædbørn må undersøges  

 af en læge på vide indikationer.
