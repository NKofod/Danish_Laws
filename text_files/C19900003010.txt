Bestemmelserne om ydelser og honorering 1. Som led i Boligministeriets handlingsplan for  

 afbureaukratisering er det besluttet at ophæve bestemmelserne om, at ydelser  

 og honorering indenfor teknisk rådgivning i statslig og offentlig støttet  

 bygge- og anlægsvirksomhed - og herunder på byfornyelsesområdet - skal  

 fastsættes på grundlag af specialnormerne for teknisk rådgivning.
 2. Følgende bestemmelser bortfalder derfor fra  

 1.3.1990:
 - Boligstyrelsens cirkulæreskrivelse af 1.9.1979 om nye regler for teknisk  

 rådgivning og bistand indenfor almennyttigt byggeri mv.
- Byggestyrelsens cirkulæreskrivelse af 1.9.1979 om nye regler for teknisk  

 rådgivning og bistand ved statslige og statsstøttede byggearbejder - Byggestyrelsens cirkulæreskrivelse af 16.1.1981 om planlægningsnormen - Boligstyrelsens cirkulæreskrivelse af 19.8.1985 om teknisk rådgivning og  

 bistand inden for almennyttigt byggeri mv.
 - Byggestyrelsens cirkulæreskrivelse af 26.3.1986 om nye regler for  

 rådgivning og bistand ved have- og landskabsarbejder.
 Samtidig bortfalder alle øvrige administrative forskrifter og supplerende  

 skrivelser on specialnormforhold.
 3. De specialnormer, som bygherrerne herefter ikke er  

 forpligtet til at følge, er følgende:
»Specialnorm for bygningsarbejder, arkitekter«, juni 1977 »Specialnorm for bygningskonstruktioner, ingeniører (74)», juni  

 1977 »Specialnorm for bygningsinstallationer, ingeniører (74)», juni  

 1977 »Specialnorm for anlægsarbejder, ingeniører (74)», marts 1977.  

 (Revideret pr. juli 1978) »Specialnorm for planlægning (80)», juni 1980 »Specialnorm for have- og landskabsarbejder,  

 landskabsarkitekter«, april 1986.
4. Fremtidig fastlægges ydelser og honorering for  

 teknisk rådgivning i den enkelte rådgivningsaftale.
Hver statslig eller  

 offentlig støttet bygherre træffer selv beslutning om, hvilke aftalevilkår  

 der kan accepteres.
Dog skal alle aftaler ske på grundlag af ABR 89 (se punkt  

 6).
Fra rådgiverorganisationerne foreligger eller vil fremkomme nye vejledende  

 ydelsesbeskrivelser for henholdsvis arkitekt- og ingeniørbistand samt  

 aftaleformularer.
Bygherrerne kan benytte disse som grundlag for  

 rådgivningsaftaler, men er ikke forpligtet hertil.
 Bygherrernes opmærksomhed henledes på, at Boligministeriet ikke har taget  

 stilling til vejledende honorarsatser, der måtte blive udsendt af  

 rådgivningsorganisationerne.
 5. Bygge- og Boligstyrelsen udsender herefter ikke  

 retningslinier eller vejledning om ydelser og honorarer.
 På det støttede byggeris område vil alene rammebeløbet blive krævet  

 overholdt.
 Indenfor statsbyggeriets område kan Slots- og Ejendomsstyrelsen,  

 Bygningstjenesten, give statsbygherrerne råd om konkrete rådgiverforhold.
 Bygge- og Boligstyrelsen vil i samarbejde med prismyndighederne generelt  

 følge udviklingen på honorarområdet.
ABR 89 6. Almindelige bestemmelser for teknisk rådgivning og  

 bistand' (ABR), der indeholder de generelle juridiske regler for teknisk  

 rådgivning, er fortsat obligatoriske i statslig og statsstøttet bygge- og  

 anlægsvirksomhed.
ABR udsendes i en revideret udgave, benævnt ABR 89, og det  

 er denne udgave, der fra 1.3.1990 skal lægges til grund ved aftaler.
 Som en væsentlig tilføjelse er der i ABR 89 medtaget bestemmelser om  

 budgetansvar, der tidligere fremgik af de nu ophævede specialnormer.
 De statslige og statsstøttede bygherrer bør være meget tilbageholdende med  

 at fravige ABR 89 og med at acceptere forslag fra rådgiverside herom.
 Indenfor boligbyggerilovens- og ældreboliglovens områder, hvor der kan  

 være fastsat grænser for byggeudgifterne (rammebeløb), vil disse rammebeløb  

 blive krævet overholdt.
 Spørgsmål om brugen og forståelsen af ABR 89 kan forelægges Bygge- og  

 Boligstyrelsen's 1. kontor.
Et eksemplar af ABR 89 vil blive eftersendt snarest.
Yderligere  

 eksemplarer kan erhverves ved henvendelse til Praktiserende Arkitekters Råd  

 eller Foreningen af Rådgivende Ingeniører.
Overgangssager 7. Aftaler, indgået på baggrund af de nu ophævede  

 bestemmelser, berøres ikke af ophævelsen, men opgaverne skal færdiggøres på  

 de aftalte betingelser.
 8. Af hensyn til allerede indgåede aftaler på grundlag  

 af de nu bortfaldne honorarnormer, vil Bygge- og Boligstyrelsen i en to-årig  

 periode fortsat regulere og offentliggøre basisprocenter for henholdsvis  

 arkitekt- og ingeniørbistand.
