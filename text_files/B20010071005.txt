Bekendtgørelse om støtte til produktion af markfrø  

1) I medfør af § 1, stk. 1, § 4 og § 24 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 818 af 3. november 1999,  

 fastsættes:
 § 1.  

  

 Bestemmelserne i denne bekendtgørelse vedrører ydelse af produktionsstøtte  

 til  

 markfrø i henhold til Det Europæiske Fællesskabs bestemmelser om støtte  

 indenfor frøsektoren.
 § 2.  

  

 For  

 at få produktionsstøtte til markfrø skal frøfirmaerne, udover hvad der følger  

 af fællesskabsbestemmelserne, lade partier af frø analysere enten af  

 Plantedirektoratet, et af Plantedirektoratet autoriseret  

 frøanalyselaboratorium, et frøfirmas eget laboratorium, der er godkendt af  

 Plantedirektoratet efter bilag 1, eller lade partier af frø analysere  

 officielt  

 i en anden EU-medlemsstat.
 Stk. 2.  

  

 Et frøfirmas  

 laboratorium kan godkendes til at foretage analyse af frø af hør, græsser og  

 bælgplanter, hvis laboratoriet opfylder bestemmelserne i bilag 1.  

 Godkendelsen  

 gælder så længe laboratoriet opfylder disse bestemmelser eller skriftligt  

 afmelder godkendelsen over for Plantedirektoratet.
 Stk. 3.  

  

 Plantedirektoratet eller en prøvetager, der er autoriseret af  

 Plantedirektoratet, udtager prøver af frøpartierne til brug for analyser  

 efter  

 stk. 1.
 Stk. 4.  

  

 De i artikel 2 i  

 forordning 1674/72 nævnte frøavlskontrakter og formeringserklæringer skal  

 registreres hos Plantedirektoratet.
§ 3.  

  

 Størrelsen af den produktionsstøtte, der tilkommer hver frøavler, fastsættes  

 enten 1)  

 	  

    

 på grundlag af vægten  

 af et parti, der er sammensat af 2 eller flere delpartier, fremkommet ved  

 oprensning af det af avleren producerede og leverede frø (før en eventuel  

 omregning til normalkvalitet), såfremt en beregning baseret på delpartiernes  

 vægt og deres analyseresultater viser, at det sammensatte parti opfylder de i  

 fællesskabsbestemmelserne fastsatte kvalitetskrav, eller 2)  

 	  

    

 på grundlag af vægten  

 af hvert enkelt af de delpartier, der er fremkommet ved oprensningen, hvis  

 analysen af prøver af delpartierne viser, at de kvalitetskrav, der er fastsat  

 i  

 fællesskabsbestemmelserne, er opfyldt.
 Stk. 2.  

  

 Støttebeløbet  

 fastsættes efter den gennemsnitsberegning, der er angivet i stk. 1, nr. 1,  

 hvis  

 ansøgningen indeholder oplysninger om resultatet af en sådan  

 gennemsnitsberegning.  

 Indeholder ansøgningen ikke oplysninger om resultatet af en  

 gennemsnitsberegning, vil støtten blive fastsat på grundlag af vægten af de  

 enkelte delpartier, der opfylder kvalitetskravene, jf. stk. 1, nr. 2.
§ 4.  

  

 Produktionsstøtten udbetales til frøavleren efter ansøgning.
Ved ansøgningen  

 skal anvendes en formular, som frøfirmaerne modtager fra Plantedirektoratet  

 og  

 fremsender til frøavleren.
 Stk. 2.  

  

 Ansøgningen skal  

 underskrives af frøavleren samt det frøfirma, hvormed frøavleren har  

 kontraheret,  

 og skal sendes til Plantedirektoratet i 2 eksemplarer.
Stk. 3.  

  

 Ansøgningen skal  

 være modtaget i Plantedirektoratet senest den 30. juni efter hvert års høst.  

 Modtages ansøgningen efter ansøgningsfristens udløb, nedsættes støttebeløbet  

 med 1% pr. dag.
Ansøgninger, der modtages efter den tiende dag, vil ikke  

 blive  

 behandlet.
Er den sidste dag af ansøgningsfristen en lørdag, søndag eller en  

 helligdag, udløber fristen den forudgående hverdag.
Er tiendedagen en lørdag,  

 søndag eller en helligdag, udløber fristen med udgangen af den følgende  

 hverdag.
 Stk. 4.  

  

 Udover hvad der  

 følger af fællesskabsbestemmelserne skal ansøgningen bl.a. indeholde følgende  

 oplysninger:
 1)  

 	  

    

 Navn og adresse på  

 det frøfirma, hvormed ansøgeren har kontraheret.
 2)  

 	  

    

 Frøets art og sort.
3)  

 	  

    

 Vægten af hvert  

 enkelt delparti, uanset om delpartierne opfylder de i  

 fællesskabsbestemmelserne  

 fastsatte kvalitetskrav.
Ved delpartier forstås de partier frø, der er  

 fremkommet ved oprensning af det parti frø, der er produceret og leveret af  

 frøavleren, og som afregnes over for avleren (før en eventuel omregning til  

 normalkvalitet).
 4)  

 	  

    

 Resultatet for hver  

 enkelt delparti af en analyse af en fra delpartiet hidrørende prøve indenfor  

 de  

 fastsatte grænser for partiets størrelse, der er udtaget og analyseret efter  

 officielt godkendte regler.
 5)  

 	  

    

 Resultatet af den i §  

 3, stk. 1, nr. 1 angivne gennemsnitsberegning, såfremt støtten ønskes fastsat  

 på grundlag heraf, foretaget for hvert enkelt af analysekravene og med  

 angivelse af, hvilke delpartier gennemsnitsberegningen vedrører.
 Stk. 5.  

  

 Støttebeløbet  

 udbetales af Direktoratet for FødevareErhverv.
 § 5.  

  

 De  

 delpartier, der fremkommer ved oprensning af et parti frø, hvortil der søges  

 produktionsstøtte, skal være opført specificeret i firmaets lagerbog under  

 den  

 pågældende frøavlers navn.
 Stk. 2.  

  

 Delpartiernes  

 identitet med det hovedparti, hvorfra de hidrører, skal til enhver tid kunne  

 dokumenteres af vedkommende frøfirma på grundlag af firmaets rensebog.
 § 6.  

  

 Kontrollen med overholdelsen af betingelserne for ydelse af produktionsstøtte  

 varetages af Plantedirektoratet.
 Stk. 2.  

  

 Frøfirmaerne  

 skal efter Plantedirektoratets anvisninger i deres regnskab foretage alle  

 nødvendige optegnelser vedrørende det frø, der er omfattet af  

 produktionsstøtteordningen, herunder de i § 5 omhandlede oplysninger.
 Stk. 3.  

  

 Frøfirmaerne  

 skal opbevare en kopiprøve af de officielt eller de af en autoriseret  

 prøvetager udtagne prøver af alle delpartierne indtil 1. januar i det  

 efterfølgende produktionsår.
 Stk. 4.  

  

 Optegnelser og  

 bilag, herunder kopi af analysebeviser fra en anden EU-medlemsstat,  

 frøavlskontrakter og formeringserklæringer, rensebøger, lagerbøger og genpart  

 af afregninger skal opbevares i mindst 5 år.
 Stk. 5.  

  

 Frøavleren skal  

 opbevare kopi af kontrakt om fremavl, markplan, forretningsbøger og øvrigt  

 regnskabsmateriale i mindst 5 år.
 Stk. 6.  

  

 Frøfirmaet og  

 frøavleren skal yde Plantedirektoratet den nødvendige bistand ved  

 kontroleftersyn.
 § 7.  

  

 Overtrædelse af § 5 og § 6, stk. 2-6, straffes med bøde, medmindre højere  

 straf  

 er forskyldt efter kapitel 5 i lov om administration af Det Europæiske  

 Fællesskabs forordninger om markedsordninger for landbrugsvarer m.v.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 8.  

  

 Bekendtgørelsen træder i kraft den 11. august  

    

 2001 og har virkning for alle ansøgninger om produktionsstøtte til  

 markfrø, der indgives i produktionsåret 2001/2002 og efterfølgende  

 produktionsår.
 Stk. 2.  

  

 Samtidig ophæves  

 bekendtgørelse nr. 566 af 30. juni 1993 om støtte til produktion af markfrø.
Direktoratet for FødevareErhverv, den 1.  

 august 2001 Arent B.
Josefsen /Inga Steen Jensen Bilag 1 Betingelser for godkendelse af firmalaboratorier, jf.  

 bekendtgørelsens § 2, stk. 1 og 2 1)  

 	  

    

 Krav til faglig viden 1.1)  

 	  

    

 Den  

 faglige leder af laboratoriet skal have en grundig og ajourført viden om  

 frøanalyser og skal inden for de seneste to år have deltaget i et af  

 Plantedirektoratets kurser i frøanalyse.
1.2)  

 	  

    

 Laboratoriets  

 analysemedarbejdere skal have relevant faglig ekspertise og skal regelmæssigt  

 deltage i Plantedirektoratets kurser for analysemedarbejdere.
Mindst  

 halvdelen  

 af laboratoriets analysemedarbejdere skal inden for de seneste to år have  

 deltaget i et sådant kursus.
 2)  

 	  

    

 Krav til  

 laboratorieudstyr, analysemetoder m.m.
 2.1)  

 	  

    

 Laboratoriet  

 skal være udstyret med det apparatur, der er nødvendigt for at kunne foretage  

 analyser for renhed, antal frø af andre arter, og spireevne i  

 overensstemmelse  

 med Plantedirektoratets analyseregler, der er baseret på regler fastsat af  

 ISTA  

 (Den Internationale Sammenslutning af Frøkontrolstationer).
 2.2)  

 	  

    

 Analyseresultaterne  

 skal registreres på skemaer, der udformes af Plantedirektoratet.
1)  I bekendtgørelsen er  

 medtaget visse bestemmelser  

 fra Rådets forordning nr. 1674/72 af 2. august 1972 om fastsættelse af  

 almindelige regler om ydelse og finansiering af støtte inden for frøsektoren  

 og  

 Kommissionens forordning nr. 1686/72 af 2. august 1972 om gennemførelse af  

 visse regler om støtte inden for frøsektoren.
Ifølge art. 249 i EF-traktaten  

 gælder en forordning umiddelbart i hver medlemsstat.
Gengivelse af disse  

 bestemmelser i bekendtgørelsen er således udelukkende begrundet i praktiske  

 hensyn og berører ikke de nævnte forordningers umiddelbare gyldighed i  

 Danmark.
