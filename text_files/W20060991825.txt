Fravalg  

 af efterløn, dispensation herfor ikke mulig Ankenævnet har behandlet Deres klage på møde den 6.  

 juli 2006.
Nævnet traf denne A F G Ø R E L S  

 E De kan ikke få dispensation, således at De kan  

 indbetale efterlønsbidrag med tilbagevirkende kraft fra den 1. april 1999.
 De kan derfor ikke opnå ret til efterløn.
 Ankenævnet tiltræder således Arbejdsdirektoratets  

 afgørelse af den 9. januar 2006.
B E G R U N D E L S E Ankenævnet har lagt til grund, at De er født den 6.  

 april 1957 og at De har været medlem af en a-kasse fra den 1. juli 1984.
Nævnet har endvidere lagt til grund,   

 	  

 at De af a-kassen i  

 februar 1999 skriftligt blev vejledt om efterlønsreformen, herunder at et  

 fravalg  

 af efterlønsbidrag kunne fortrydes frem til den 30. september 1999,   

 	  

 at De den 28. februar  

 1999 indsendte fravalgsslippen til a-kassen og   

 	  

 at De ikke inden den  

 30. september 1999 fortrød Deres fravalg af efterlønsbidrag.
 Efter reglerne har et medlem af en anerkendt  

 arbejdsløshedskasse, som er fyldt 60 år og som har været medlem og indbetalt  

 efterlønsbidrag i mindst 25 år inden for de sidste 30 år, ret til efterløn.
 Disse betingelser kan De ikke opfylde, inden De fylder  

 65 år den 6. april 2022.
Der kan gøres undtagelse, så et medlem, der er født før  

 den 1. marts 1952, kan opfylde kravet om medlemskab ved uafbrudt medlemskab  

 fra  

 den 31. marts 1992 til mindst det fyldte 60. år.
Medlemsperioden skal udgøre  

 mindst 10 år inden for de sidste 15 år, og medlemmet skal have indbetalt  

 efterlønsbidrag fra den 1. april 1999.
 Denne undtagelsesbestemmelse kan De ikke opfylde, fordi  

 De hverken er født før den 1. marts 1957 eller har indbetalt efterlønsbidrag  

 fra den 1. april 1999.
En anden undtagelse gælder for medlemmer, der er født  

 før den 1. juli 1964, og som har uafbrudt medlemskab og indbetaling af  

 efterlønsbidrag fra den 1. juli 1999 til mindst det fyldte 60. år.
Perioden  

 skal mindst udgøre 20 år inden for de sidste 25 år, og for medlemmer født før  

 den 1. april 1959 skal efterlønsbidraget være indbetalt uafbrudt fra den 1.  

 april 1999.
 Denne undtagelsesbestemmelse kan De heller ikke  

 opfylde, fordi De ikke har indbetalt efterlønsbidrag fra den 1. april 1999.
Nævnet har endvidere lagt vægt på, at De først mere end  

 6 år efter Deres fravalg rettede henvendelse til a-kassen om at få dette  

 omgjort.
Herudover har nævnet fundet, at Deres forklaringer i klagen om, at  

 fravalget var noget fiktivt, da efterlønsreformen endnu ikke var trådt i  

 kraft,  

 og at De ikke havde haft lejlighed til at læse det af a-kassen fremsendte  

 uddybende  

 materiale, ikke kan tillægges vægt, da a-kassens uddybende materiale udsendt  

 18. juni 1999 netop vejledte om efterlønsordningen, således at De inden for  

 fristen  

 30. september 1999 kunne have fortrudt Deres fravalg.
 Der er i loven ikke hjemmel til at dispensere fra  

 kravet om medlemsanciennitet eller for manglende indbetaling af  

 efterlønsbidrag.  

 Det kan efter loven alene undtagelsesvis tillades, at der ses bort fra  

 afbrydelser i medlemskab og i indbetaling af efterlønsbidrag.
Denne mulighed er ikke aktuel for Dem, idet der ikke er  

 tale om en afbrydelse i indbetaling af efterlønsbidrag.
De fravalgte i 1999 i  

 forbindelse med efterlønsreformen indbetaling af efterlønsbidrag og har ikke  

 siden  

 tilmeldt Dem.
 Endelig bemærker nævnet, at a-kassen med sin skriftlige  

 vejledning i februar 1999 om efterlønsreformen på fyldestgørende vis har  

 opfyldt sin vejledningspligt, idet De blev vejledt om konsekvenserne af, at  

 De  

 valgte betaling af efterlønsbidrag fra, og i øvrigt blev vejledt om  

 muligheden  

 for at fortryde fravalget frem til udgangen af september 1999.
R E G L E R Ankenævnet henviser til   

 	  

 § 65 i lov om  

 arbejdsløshedsforsikring m.v., jf. lovbekendtgørelse nr. 587 af 10. august  

 1998,   

 	  

 § 7 i lov nr. 276 af  

 12. maj 1999 om ændring af lov om arbejdsløshedsforsikring,   

 	  

 og  

 74 a  

 i lov om arbejdsløshedsforsikring  

 mv., jf. lovbekendtgørelse nr. 874 af 11. september 2005,   

 	  

 § 1 i Direktoratet for  

 Arbejdsløshedsforsikringens bekendtgørelse nr. 1070 af 18. december 1998 om  

 en  

 a-kasses pligt til at vejlede m.v., og   

 	  

 §§ 1 og 23 i Direktoratet  

 for Arbejdsløshedsforsikringens bekendtgørelse nr. 339 af 31. maj 1999 om  

 betaling af medlemsbidrag.
O P L Y S N I N G E R N E  

 I  

 S A  

 G E N Sagen er afgjort på grundlag af de akter, som  

 ankenævnet har modtaget fra direktoratet.
På ankenævnets vegne XX fuldmægtig De kan læse om afgørelsens retlige grundlag på de  

 følgende sider.
 Kopi til:
Y Arbejdsløshedskasse Arbejdsdirektoratet Regler Lov om arbejdsløshedsforsikring m.v., jf.  

 lovbekendtgørelse nr.  

 587 af 10. august  

 1998 § 65.  

  

 Arbejdsløshedskassen  

 skal vejlede medlemmet om de rettigheder og pligter, der følger af lovens  

 kapitel 7-16, samt om medlemmets rettigheder og pligter i øvrigt efter  

 arbejdsmarkedslovgivningen.
Lov nr. 276 af  

 12. maj 1999 om ændring af lov om arbejdsløshedsforsikring m.v § 7.  

  

 Personer,  

 der er fyldt 35 år, kan indtil den 30. september 1999 melde sig ind i en  

 arbejdsløshedskasse med virkning fra 1. april 1999 eller senere, hvis de også  

 indbetaler efterlønsbidrag for den samme periode.
Lov om  

 arbejdsløshedsforsikring m.v., jf. lovbekendtgørelse nr. 874 af 11. september  

 2005 § 74 a.  

  

 Ret til efterløn har et medlem af en  

 anerkendt arbejdsløshedskasse, som 1)  

 	  

 er fyldt 60 år, 2)  

 	  

 har været medlem i  

 mindst 25 år inden for de sidste 30 år, jf. dog stk. 2 og 3, 3)  

 	  

 har indbetalt  

 efterlønsbidrag, jf. § 77, stk. 4, jf. dog § 77, stk. 5,  

 i  

 mindst 25 år inden for de sidste 30 år, jf. dog stk. 2 og 3, 4)  

 	  

 ved ledighed vil  

 kunne opfylde betingelserne for ret til dagpenge, jf. dog stk. 5 og 7,  

 eller modtager overgangsydelse, 5)  

 	  

 har fået indberettet  

 værdien af pensionsformuen, jf. § 74 i, stk. 3, 4, 7 og 8 og 6)  

 	  

 har bopæl her i riget  

 eller i et andet EØS-land.
Stk. 2.  

  

 Medlemmer, der er født før den 1. marts 1952,  

 kan opfylde kravet om medlemskab, jf. stk. 1, nr. 2, ved uafbrudt  

 medlemskab fra den 31. marts 1992 til mindst det fyldte 60. år.  

 Medlemsperioden  

 skal dog mindst udgøre 10 år inden for de sidste 15 år.
Medlemmet skal have  

 indbetalt  

 efterlønsbidrag, jf. stk. 1, nr. 3, fra den 1. april 1999, jf. dog  

 § 77, stk. 5.
Stk. 3.  

  

 Medlemmer, der er født før den 1. juli 1964,  

 jf. dog stk. 2, kan opfylde kravet om medlemskab og indbetaling af  

 efterlønsbidrag, jf. stk. 1, nr. 2 og 3, ved uafbrudt medlemskab og  

 indbetaling af efterlønsbidrag fra den 1. juli 1999 til mindst det fyldte 60.  

 år, jf. dog § 77, stk. 5. Perioden skal dog mindst udgøre 20 år  

 inden  

 for de sidste 25 år.
For medlemmer født før den 1. april 1959 er det  

 tilstrækkeligt,  

 at efterlønsbidraget er indbetalt uafbrudt fra den 1. april 1999.
Stk. 4.  

  

 Direktøren for Arbejdsdirektoratet kan  

 undtagelsesvis tillade, at der ses bort fra afbrydelser i medlemskabet og  

 indbetaling af efterlønsbidrag ved afgørelsen af, om kravene i stk. 2 og  

 3  

 er opfyldt.
Tilladelsen kan gøres betinget af, at medlemmet efterbetaler  

 bidrag  

 til arbejdsløshedsforsikringen og efterlønsbidrag for den pågældende periode.
 Stk. 5.  

  

        .
Bekendtgørelse nr. 339 af 31. maj 1999 om betaling af  

 medlemsbidrag til en a-kasse § 1.
Stk. 5.  

  

 Kassen opkræver  

 efterlønsbidrag af ethvert medlem, jf. dog lovens § 77, stk. 5, der ikke  

 skriftligt har fravalgt efterlønsbidraget.
Fravalg af efterlønsbidraget skal  

 ske med det varsel, der gælder for udmeldelse af kassen, jf. dog § 10, stk.  

 2.  

 Indtil 3 måneder efter at kassen har modtaget besked om fravalget, kan  

 medlemmet vælge at efterbetale efterlønsbidrag for perioden.
 § 23.  

  

 Et medlem, der har valgt efterlønsbidraget  

 fra, jf. § 1, stk. 5, kan efterbetale efterlønsbidraget i perioden fra den 1.  

 april 1999 til den 30. september 1999.
 Stk. 2.  

  

 Et medlem, der  

 har betalt efterlønsbidrag i perioden fra den 1. april til den 30. september  

 1999, kan få indbetalte bidrag tilbage, hvis a-kassen senest ved periodens  

 udløb har modtaget en skriftlig anmodning fra medlemmet.
 Stk. 3.  

  

 Kassen skal i  

 overgangsperioden vejlede medlemmerne om bestemmelsen i stk. 1 og 2.
 Bekendtgørelse nr. 1070 af 18. december 1998 om en  

 a-kasses pligt til at vejlede m.v.
 .
Generel vejledningspligt § 1.  

  

 En a-kasse har pligt til at vejlede  

 sine medlemmer om de rettigheder og pligter, der følger af kapitel 7-16 i lov  

 om arbejdsløshedsforsikring m.v., samt om medlemmets rettigheder og pligter i  

 øvrigt efter arbejdsmarkedslovgivningen.
 Stk. 2. En a-kasse har altid pligt til at give det enkelte medlem  

 individuel og personlig vejledning, når medlemmet har særligt behov herfor.
