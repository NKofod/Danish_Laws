Afslag på genoptagelse af  

 indkomstansættelse Reference:
LL § 2, stk. 1 A ApS's klage vedrører told- og skatteregionens afslag af 25. juni  

 1999 på genoptagelse af indkomstansættelsen for selskabet for  

 skatteåret 1995/96.
Selskabet var for skatteåret 1995/96 (indkomstperioden fra den 1.  

 april 1994 til den 31. marts 1995) ejet af og sambeskattet med sit  

 moderselskab B A/S, som var ejet af C.
C var - udover at være  

 direktør i ovennævnte to selskaber, herunder i A ApS  

  ulønnet direktør - tillige i perioden juni 1993 til august  

 1994 ulønnet direktør i D A/S.
 A ApS - hvis formål er handel med fast ejendom, rådgivning  

 samt investeringsvirksomhed - har for skatteåret 1995/96 modtaget et  

 konsulenthonorar fra D A/S på 90.000 kr. eksl. moms (112.500 kr. inkl.  

 moms). Honorarindtægten på 90.000 kr. er  

 indtægtsført under en samlet honorarindtægt for selskabet  

 for skatteåret 1995/96 på 300.000 kr.
 Told- og skatteregionen - som har lagt til grund, at det ikke er  

 selskabet, men C, der er rette indkomstmodtager af honoraret fra D A/S - har  

 ved  kendelser af 22. juli 1998 dels ved C´s indkomstansættelse for  

 indkomståret 1994 medregnet 90.000 kr. som løn, jf.  

 kildeskattelovens § 43, stk. 1, dels ved A ApS´s indkomstansættelse for  

 skatteåret 1995/96 medregnet 90.000 kr. som tilskud fra C, jf.  

 statsskattelovens § 4, idet den af selskabet medregnede honorarindtægt  

 på 90.000 kr. samtidig er tilbageført.
I forbindelse med ovennævnte reguleringer - som ikke er blevet  

 påklaget - har der efter dagældende SD-cirkulære 1986-22  

 været anmodet om tilladelse til omgørelse, således at  

 beløbet udbetales uden skattemæssige konsekvenser fra A ApS til  

 C med den følge, at beløbet ikke anses at være faktureret  

 selskabet.
Denne anmodning er afslået af Ligningsrådet ved en  

 afgørelse af 25. november 1998.
 Ved skrivelse af 10. februar 1999 er der overfor told- og skatteregionen  

 på vegne af A og C anmodet om genoptagelse af selskabets  

 indkomstansættelse for skatteåret 1995/96, idet indkomsten  

 ifølge regionens ansættelse af 22. juli 1998 under henvisning  

 til ligningslovens § 2, stk. 4, ønskes nedsat med det beskattede  

 tilskud på 90.000 kr., som selskabet forpligter sig til at betale til  

 C.
 Ifølge ligningslovens § 2, stk. 4, som har virkning for  

 ændringer af den skattepligtige indkomst, der foretages efter den 28.  

 juni 1998, kan den skattepligtige ved ændringer i ansættelsen af  

 den skattepligtige indkomst i henhold til stk. 1, undgå yderligere  

 følgeændringer (sekundære justeringer) ved at forpligte  

 sig til at betale i overensstemmelse med de i stk. 1 anvendte priser og  

 vilkår.
 Klagen til Landsskatteretten angår det forhold, at anmodningen om  

 genoptagelse af 10. februar 1999 af selskabets indkomstansættelse for  

 skatteåret 1995/96 er afslået af told- og skatteregionen ved en  

 afgørelse af 25. juni 1999.
Told- og skatteregionen har henvist til, at dispositionen ikke er omfattet  

 af ligningslovens § 2, stk. 1, hvorefter interesseforbundne parter ved  

 opgørelsen af den skattepligtige indkomst skal anvende priser og  

 vilkår for handelsmæssige eller økonomiske transaktioner i  

 overensstemmelse med, hvad der kunne være opnået mellem  

 uafhængige parter, og at der derfor ikke er adgang til genoptagelse i  

 henhold til lovens § 2, stk. 4. Mellem C og A ApS består ikke et  

 egentligt erhvervsforhold, da der udelukkende er tale om rene  

 pengeoverførsler.
Det egentlige erhvervsforhold består mellem D  

 A/S og C, hvor der både er tale om en ydelse og en modydelse.
Under sagens behandling har told- og skatteregionen bl.a. supplerende  

 bemærket, at hovedformålet med ligningslovens § 2 er at sikre, at  

 interesseforbundne parter anvender korrekte priser og vilkår, hvilket -  

 udover ordlyden af bestemmelsens stk. 1 - fremgår af  

 bemærkningerne til bestemmelsen, hvor der anføres: "De i  

 bestemmelsen omhandlede kontrollerede transaktioner omfatter alle  

 forbindelser mellem parterne.
Til eksempel kan nævnes levering af  

 tjenesteydelser, låneforhold, overførsel af aktiver,  

 immaterielle aktiver, der stilles til rådighed m.v.". Videre  

 anføres i de indledende bemærkninger til lovforslaget (L 101  

 fremsat den 2. juni 1998): "Formålet med lovforslaget er at få  

 lovfæstet, at interesseforbundne parter ved opgørelsen af den  

 skattepligtige indkomst skal anvende priser og vilkår for deres  

 transaktioner, der svarer til de priser og vilkår uafhængige  

 parter ville fastsætte for tilsvarende transaktioner (armslængde  

 princippet) ". For at fastsætte en pris må der logisk være  

 noget at relatere prisen til, og fastsættelse af vilkår må  

 ligeledes forudsætte, at der er noget at knytte vilkåret til.  

 Hertil kommer, at ordet transaktion må ses i sammenhæng med  

 formuleringen "priser og vilkår". En indkomstoverførsel mellem  

 interesseforbundne parter, hvor der ikke er ydet nogen modydelse,  

 således som det er tilfældet i denne sag, kan herefter ikke anses  

 for omfattet af ligningslovens § 2, stk. 1, hvorfor betingelserne for  

 korrektion via betaling, jf. bestemmelsens stk. 4 ikke er opfyldt.
 Repræsentanten har gjort gældende, at A ApS har krav på  

 genoptagelse af indkomstansættelsen for skatteåret 1995/96 efter  

 ligningslovens § 2, stk. 4.
 De skattemæssige transaktioner, der kan opstilles efter told- og  

 skatteregionens afgørelse af 22. juli 1998, er følgende:
Pengeydelsen mellem C og A ApS (transaktion nr. 3) findes omfattet af  

 ligningslovens § 2, stk. 4 med den konsekvens, at A ApS kan undgå  

 tilskudsbeskatningen som følge af afgørelsen af 22. juli 1998  

 ved at forpligte sig til at betale tilskuddet tilbage til C, hvorefter C og A  

 ApS ved opgørelsen af den skattepligtige indkomst anvender priser og  

 vilkår i overensstemmelse med, hvad der kunne være opnået,  

 hvis transaktionerne var afsluttet mellem uafhængige parter.
Det er  

 netop regionens opfattelse ifølge afgørelsen af 22. juli 1998,  

 at C foretog transaktioner direkte med D A/S, hvorfor  

 armslængdeprincippet efter ligningslovens § 2, stk. 1, tilsiger, at der  

 kun skal forekomme transaktioner mellem disse to parter (det vil sige  

 transaktion 1 og 2).
Rene pengeoverførsler er ikke undtaget i ligningslovens § 2, stk.  

 1-4. Bestemmelsens stk. 1, omfatter handelsmæssige eller  

 økonomiske transaktioner, og rene pengeoverførsler må  

 karakteriseres som økonomiske transaktioner.
Sekundære  

 transaktioner har netop ofte karakter af rene pengeoverførsler, idet  

 der typisk vil være tale om, at der er betalt for meget eller for lidt  

 for en ydelse.
I "Transfer Pricing - i international skatteretlig belysning "  

 af dr. jur.
Jan Pedersen, anføres side 73 f, vedrørende  

 ligningslovens § 2, stk. 1: "Som anført omfattes tillige dispositioner  

 mellem hovedaktionær og selskab, hvorfor økonomiske forbindelser  

 mellem disse i henseende til samhandel, leje, aflønning, forrentning  

 etc. undergives en armslængde vurdering.
Hele problematikken om  

 såkaldt "maskeret udbytte" ... vil således være underkastet  

 en generel regulering af LL § 2. Tilsvarende gælder såkaldt  

 maskeret indskud (d.v.s. aktionærrelaterede overførsler fra  

 aktionær til selskab)". Der kan også drages paralleller til den  

 almindelige administrative omgørelsesadgang i SD-cirkulære  

 1986-22, der nu er lovfæstet i skattestyrelseslovens § 37 C ved lov nr.  

 381 af 2. juni 1999. Der er nærmere redegjort for dette synspunkt i  

 klageskrivelsen til Landskatteretten .
 Til støtte for anvendelse af ligningslovens  § 2, stk. 4, er der i  

 øvrigt henvist til, at der i Selskabsbeskatning 19. udgave af Erna  

 Christensen m.fl., side 17, anføres: "I tilfælde af beskatning  

 af indtægter både i selskabet og hos aktionæren, vil  

 dobbeltbeskatningen kunne ophæves ved en nedsættelse af  

 selskabets indkomstansættelse med de indkomster, der beskattes hos  

 personen, forudsat at det godtgøres, at selskabet udbetaler eller  

 godskriver personen beløbet, jf. således ligningslovens § 2,  

 stk. 4".
 Landsskatteretten udtaler:
Det fremgår af ligningslovens § 2, stk. 1, at interesseforbundne  

 parter ved opgørelsen af den skattepligtige indkomst skal anvende  

 priser og vilkår for handelsmæssige eller økonomiske  

 transaktioner i overensstemmelse med, hvad der kunne være opnået,  

 hvis transaktionerne var afsluttet mellem uafhængige parter.
Af  

 bestemmelsens stk. 4 fremgår, at den skattepligtige, såfremt der  

 er foretaget ændringer i ansættelsen af den skattepligtige  

 indkomst i henhold til stk. 1, kan undgå yderligere  

 følgevirkninger (sekundære justeringer) ved at forpligte sig til  

 betaling i overensstemmelse med de i stk. 1 anvendte priser og vilkår.
 Bestemmelserne er indsat i ligningsloven ved lov nr. 432 af 26. juni 1998  

 med ikrafttræden den 28. juni 1998. Bestemmelsens stk. 4 har virkning  

 for ændringer af den skattepligtige indkomst, der foretages efter den  

 28. juni 1998, jf. lovens § 4, stk. 4.
 Retten finder, at de ændringer, som er foretaget af told- og  

 skatteregionen ved kendelser af 22. juli 1998, uanset at disse er foretaget  

 efter den 28. juni 1998, ikke kan begrunde genoptagelse efter ligningslovens  

 § 2, stk. 4, af indkomstansættelsen for A ApS for skatteåret  

 1995/96 allerede af den grund, at ændringerne ikke findes omfattet af  

 anvendelsesområdet for lovens § 2, stk. 1.
 Der er herved henset til, at de ændringer, som er foretaget ved  

 kendelser af  22. juli 1998, og som der ikke har været rejst  

 indvendinger imod, er sket som konsekvens af, at det ikke er A ApS, men C,  

 som er anset som rette indkomstmodtager af den honorarindtægt på  

 90.000 kr., som selskabet modtog fra D A/S, og at disse ændringer,  

 herunder tilskudsbeskatningen for A 1990 ApS, ikke findes at kunne  

 karakteriseres som korrektion af priser og vilkår for  

 handelsmæssige eller økonomiske transaktioner mellem  

 interesseforbundne parter.
 Told- og skatteregionens afslag på genoptagelse stadfæstes  

 derfor, hvilket er tiltrådt af Told- og Skattestyrelsen.
