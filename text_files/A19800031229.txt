 Hermed bekendtgøres lov nr. 58 af 4. marts 1964 om  

 veterinærvæsenet samt om udøvelse af dyrlægegerning med de ændringer, der  

 følger af lov nr. 178 af 21. marts 1973, lov nr. 591 af 26. november 1975 og  

 lov nr. 205 af 30. maj 1980.
Veterinærdirektoratet § 1.  Veterinærdirektoratet, der hører under  

 landbrugsminsteriet, har til opgave at føre tilsyn med landets veterinærvæsen, at følge sundhedstilstanden blandt husdyrene i Danmark og i fornødent  

 omfang i andre lande samt at overvåge den veterinære levnedsmiddelkontrol og det veterinære  

 levnedsmiddeltilsyn i henhold til den til enhver tid gældende lovgivning  

 herom.
 Stk. 2.  Landbrugsministeren kan overdrage  

 veterinærdirektoratet at varetage veterinære opgaver, som efter lovgivningen  

 påhviler ministeren.
Stk. 3.  Veterinærdirektoratet ledes af en direktør, som  

 skal være dyrlæge.
Efter indhentede udtalelser fra Det veterinære sundhedsråd  

 og veterinærdirektoratet fastsætter landbrugsministeren  

 veterinærdirektoratets organisation under hensyntagen til de veterinære  

 opgaver, der til enhver tid foreligger.
Det veterinære sundhedsråd § 2.  Det veterinære sundhedsråd består af  

 veterinærdirektøren og 5 andre medlemmer.
 Stk. 2.  De 5 medlemmer beskikkes af kongen for 6 år ad  

 gangen.
 Stk. 3.  3 af medlemmerne skal være lærere ved Den kgl.  

 Veterinær- og Landbohøjskole og have særlig indsigt enten i medicinske eller  

 kirurgiske sygdomme (herunder fødselshjælp), veterinær retsmedicin, veterinær  

 levnedsmiddelhygiejne, patologisk anatomi eller farmakologi. 2 af medlemmerne  

 skal være praktiserende dyrlæger.
 Stk. 4.  Såfremt en sags behandling forudsætter en  

 særlig sagkundskab, som rådets medlemmer ikke i tilstrækkeligt omfang er i  

 besiddelse af, kan rådet indhente udtalelser fra særligt sagkyndige eller  

 tilkalde sådanne til at deltage i sagens behandling.
 Stk. 5.  Landbrugsminsteren fastsætter regler om  

 udnævnelse af formand og næstformand for rådet, indstilling af medlemmer til  

 dette og disses afgang m. m. og kan fastsætte regler om rådets  

 forretningsgang.
§ 3.  Det veterinære sundhedsråd afgiver udtalelser om  

 veterinære spørgsmål på begæring af en offentlig myndighed eller af parter i  

 straffesager og borgerlige sager, hvorunder sådanne spørgsmål opstår.
For de  

 i borgerlige sager afgivne udtalelser er rådet berettiget til at opkræve  

 afgifter, hvis størrelse fastsættes af landbrugsministeren.
 Stk. 2.  Rådet skal være rådgivende for  

 landbrugsministeriet og veterinærdirektoratet i sager af principiel karakter  

 vedrørende forhold af veterinær betydning.
 Stk. 3.  Rådet er berettiget til - eventuelt gennem  

 veterinærdirektoratet - at afkræve dyrlæger oplysninger af betydning for  

 rådets afgørelse af forelagte sager.
 Stk. 4.  Rådet skal følge udviklingen i Danmark og i  

 fornødent omfang i andre lande med hensyn til anvendelsen af lægemidler til  

 veterinær brug og skal fremsætte forslag om de efter rådets skøn fornødne  

 ændringer i udvalget af sådanne lægemidler i den til enhver tid gældende  

 farmakope.
Dyrlægernes rettigheder § 4.  Ved dyrlægegerning forstås a. at tage et dyr under behandling, når der er grund til at antage, at  

 dyret eller den besætning, hvortil det hører, lider af en smitsom sygdom,  

 hvorom anmeldelse skal indgives i henhold til lovgivningen om smitsomme  

 sygdomme hos husdyrene, b. at tage andenmands dyr under behandling for nogen anden sygdom, til  

 hvis behandling der kræves veterinær indsigt, c. at tage dyr under behandling under anvendelse af lægemidler, der efter  

 apotekerlovgivningen kun må udleveres mod recept, d. at udøve veterinær levnedsmiddelkontrol og veterinært  

 levnedsmiddeltilsyn i henhold til den til enhver tid gældende lovgivning  

 herom og e. at udøve anden virksomhed, ved hvilken udnyttelsen af den veterinære  

 uddannelse er det væsentlige.
 Stk. 2.  Ret til at udøve dyrlægegerning og betegne sig  

 som dyrlæge har kun den, der har modtaget autorisation som dyrlæge i henhold  

 til § 5, stk. 1 eller 2, eller som har adgang til at udøve dyrlægegerning i  

 henhold til bestemmelser fastsat i medfør af § 5, stk. 4.
 Stk. 3.  Såfremt behovet for dyrlægehjælp ikke kan  

 fyldestgøres af de autoriserede dyrlæger, kan veterinærdirektoratet efter  

 bemyndigelse fra landbrugsministeriet meddele veterinærstuderende, der  

 opfylder nærmere af veterinærdirektoratet fastsatte studiekrav, midlertidig  

 tilladelse til at bistå autoriserede dyrlæger under udøvelse af  

 dyrlægegerning.
Stk. 4.  Landbrugsministeren kan efter indhentet  

 udtalelse fra Det veterinære sundhedsråd, Landbrugsrådet og Danske  

 Husmandsforeninger og efter forhandling med Den danske Dyrlægeforening  

 fastsætte bestemmelser, der åbner mulighed for, at personer, der ikke er  

 uddannet som dyrlæge, yder autoriserede dyrlæger assistance under disses  

 udøvelse af dyrlægegerning, der omfattes af bestemmelserne i stk. 1, litra b,  

 c, d og e.
Ministeren fastsætter i det omfang, han anser det for nødvendigt,  

 bestemmeler om, hvilke uddannelseskrav de pågældende skal opfylde.
Ministeren  

 kan bestemme, hvilken faglig betegnelse sådanne personer må anvende, samt at  

 en således fastsat betegnelse kun må anvendes af personer, der har gennemgået  

 den uddannelse og bestået den prøve, som ministeren har foreskrevet.
§ 5.  Veterinærdirektoratet meddeler efter begæring  

 autorisation som dyrlæge til den, der har bestået veterinæreksamen ved Den  

 kgl.
Veterinær- og Landbohøjskole.
Stk. 2.  Veterinærdirektoratet kan meddele personer, der  

 i udlandet har gennemgået en uddannelse, som kan sidestilles med den i stk. 1  

 nævnte uddannelse, autorisation som dyrlæge her i landet.
Autorisationen kan  

 gøres betinget af, at den pågældende forinden har fulgt undervisningen i  

 visse fag ved Den kgl.
Veterinær- og Landbohøjskole og eventuelt aflagt prøve  

 i disse fag.
I autorisationen kan fastsættes begrænsninger i de pågældendes  

 udøvelse af dyrlægegerning, ligesom den kan tidsbegrænses.
 Stk. 3.  Den der autoriseres som dyrlæge i medfør af  

 stk. 1 eller 2 skal beherske det danske, svenske eller norske sprog samt  

 aflægge et dyrlægeløfte, hvis ordlyd fastsættes af landbrugsministeren.
 Stk. 4.  Landbrugsministeren kan fastsætte sådanne  

 bestemmelser om udøvelse af dyrlægegerning her i landet, som er nødvendige  

 til gennemførelse af overenskomster om fælles nordisk arbejdsmarked for  

 dyrlæger og direktiver vedtaget af De europæiske Fællesskaber.
Stk. 5.  Veterinærdirektoratet kan efter erklæring fra  

 Det veterinære sundhedsråd og retslægerådet nægte at meddele en dyrlæge  

 autorisation, såfremt den pågældende må antages at være uegnet til at udøve  

 dyrlægegerning på grund af varig eller med mellemrum indtrædende mangelfuld  

 sjælstilstand, hvad enten denne skyldes sindssygdom, anden sjælelig svækkelse  

 eller misbrug af alkohol, euforiserende stoffer og lign.
Autorisation kan  

 endvidere nægtes under de i straffelovens § 78, stk. 2, nævnte  

 omstændigheder.
 Stk. 6.  Landbrugsministeren fastsætter nærmere regler  

 om fremgangsmåden ved meddelelse af autorisation.
 Stk. 7.  Veterinærdirektoratet offentliggør navnene på  

 dyrlæger, der autoriseres.
§ 6.  En dyrlæge må ikke uden særlig tilladelse  

 betegne sig som specialist.
En sådan tilladelse meddeles af  

 veterinærdirektoratet efter indstilling fra et i medfør af stk. 3 nedsat  

 specialistnævn.
 Stk. 2.  Landbrugsministeren afgør på grundlag af en  

 gennem veterinærdirektoratet fremsendt indstilling fra et nævn sammensat som  

 anført i stk. 3, inden for hvilke grene af dyrlægernes arbejdsområde en  

 dyrlæge kan opnå tilladelse til at betegne sig som specialist, og fastsætter  

 de nærmere betingelser, hvorunder en sådan tilladelse kan opnås.
 Stk. 3.  På veterinærdirektoratets foranstaltning  

 nedsættes i hvert enkelt tilfælde et specialistnævn bestående af 4 medlemmer,  

 hvoraf 2 udpeges af det veterinærvidenskabelige fagråd og 2 af Den danske  

 Dyrlægeforening.
Dyrlægernes pligter § 7.  En autoriseret dyrlæge er under udøvelsen af sin  

 gerning forpligtet til at vise omhu og samvittighedsfuldhed.
Stk. 2.  En autoriseret dyrlæge, der ønsker at udøve de  

 i § 4, stk. 1, litra a-c, omhandlede rettigheder, skal registreres i  

 veterinærdirektoratet som praktiserende dyrlæge.
Enhver praktiserende dyrlæge  

 er forpligtet til på begæring at yde den første fornødne hjælp til alvorligt  

 tilskadekomne dyr eller dyr med smertevoldende sydomme eller  

 fødselshindringer, når hurtig hjælp efter de foreliggende oplysninger må  

 anses for nødvendig.
Har dyrlægen gyldigt forfald, eller kan rettidig hjælp  

 ydes af en anden, som efter forholdene er nærmere dertil, er dyrlægen dog  

 fritaget for den omhandlede forpligtelse.
 Stk. 3.  Enhver praktiserende dyrlæge har inden for det  

 område, hvor han har sit sædvanlige klientel, pligt til at påtage sig  

 veterinært arbejde som et led i offentlig bekæmpelse af smitsomme sygdomme  

 hos husdyrene.
Stk. 4.  Enhver autoriseret dyrlæge skal afgive de  

 indberetninger og anmeldelser, som veterinærdirektoratet afkræver ham med  

 henblik på konstatering og bekæmpelse af sygdomme hos husdyrene samt  

 vedrørende den veterinære levnedsmiddelkontrol og det veterinære  

 levnedsmiddeltilsyn.
Endvidere skal han på forlangende give direktoratet  

 enhver oplysning om forhold i forbindelse med hans udøvelse af  

 dyrlægegerning.
Landbrugsministeren kan fastsætte regler for, i hvilket  

 omfang og på hvilken måde dyrlæger af hensyn til indberetnings-, og  

 anmeldepligten skal føre ordnede optegnelser over visse dele af deres  

 virksomhed.
 Stk. 5.  Det påhviler en autoriseret dyrlæge at basere  

 indberetninger, attester og udtalelser på en omhyggelig undersøgelse af  

 grundlaget herfor.
 § 7 a.  En dyrlæge må kun udlevere eller ordinere  

 receptpligtige lægemidler til behandling af sygdomstilfælde hos dyr, når han  

 selv har stillet en diagnose for sygdommen.
 Diagnosen skal være stillet 1) efter en faglig forsvarlig klinisk  

 undersøgelse, som dyrlægen personligt har foretaget af det eller de syge dyr,  

 eller 2) efter at dyrlægen har undersøgt materiale fra det eller de syge dyr  

 eller ladet materialet undersøge på et statsligt eller andet dertil af  

 landbrugsministeriet godkendt laboratorium, jfr. dog stk. 2, eller 3) efter  

 at dyrlægen har gennemgået sygdommens symptomer og forløb med  

 besætningsejeren eller den, der på dennes vegne tager vare på dyrene, jfr.  

 dog stk. 2.
 Stk. 2.  I de i stk. 1, nr. 2 og 3, nævnte tilfælde er  

 det en betingelse, at dyrlægen har et sådant kendskab til helbredstilstanden  

 i besætningen og til besætningsejeren eller den, der på dennes vegne tager  

 vare på besætningen, at det er fagligt forsvarligt at stille diagnosen på  

 dette grundlag.
§ 7 b.  For at forebygge forekomsten af uønskede  

 rester af lægemidler og andre biologisk virksomme stoffer samt bestandele  

 eller omsætningsprodukter fra sådanne stoffer i levnedsmidler af animalsk  

 oprindelse kan landbrugsministeren efter forhandling med miljøministeren  

 fastsætte regler om og herunder begrænse eller helt forbyde anvendelsen af  

 bestemte arter af sådanne stoffer i forebyggende eller helbredende øjemed til  

 husdyr.
Der kan endvidere fastsættes bestemmelser om, at husdyr, der er  

 behandlet med, har indtaget eller optaget lægemidler eller andre biologisk  

 virksomme stoffer, ikke må fjernes fra besætningen, og at produkter, der  

 hidrører fra disse husdyr, ikke må anvendes til menneskeføde eller foder.
I  

 reglerne kan fastsættes de fornødene bestemmelser til sikring af, at de  

 nævnte dyr og produkter ikke anvendes til menneskeføde eller foder.
§ 8.  Såfremt veterinærdirektoratet anser det for  

 ønskeligt, at der føres kontrol med en dyrlæges ordinationer af euforiserende  

 stoffer, kan veterinærdirektoratet pålægge ham at føre nøjagtige optegnelser  

 om disse ordinationer, herunder om ordinationernes tidspunkt, art og mængde,  

 dyrets art, dets ejers navn og adresse samt indikationen for ordinationen, og  

 at indsende disse optegnelser til veterinærdirektoratet efter nærmere af  

 dette fastsatte bestemmelser.
Veterinærdirektoratet fastsætter, hvad der i  

 denne paragraf skal forstås ved euforiserende stoffer.
Dyrlæger i offentlig tjeneste § 9.  Ved besættelse af en statslig eller kommunal  

 ledende dyrlægestilling skal den pågældende myndighed forinden besættelsen  

 indhente en af landbrugsministeren nærmere foreskrevet sagkyndig vurdering af  

 ansøgernes kvalifikationer.
Stillingen må kun besættes med en dyrlæge, der  

 ved en sådan vurdering er blevet anset for kvalificeret.
 Stk. 2.  Dyrlægestillinger, der uden at være  

 tjenestemandsstillinger besættes af statslig eller kommunal myndighed, skal i  

 tilfælde af ledighed normalt besættes efter opslag.
 Stk. 3.  Landbrugsministeren kan efter forhandling med  

 Den danske Dyrlægeforening og Kommunernes Landsforening undtage visse  

 stillinger fra de i stk. 1 og 2 fastsatte regler.
Tilsyn § 10.  De autoriserede dyrlæger er undergivet tilsyn  

 af veterinærdirektoratet.
Dyrlægerne skal på veterinærdirektoratets  

 forlangende give direktoratet de for tilsynets gennemførelse fornødne  

 oplysninger.
 Stk. 2.  De ved statslige undervisnings- og  

 forskningsinstitutter beskæftigede dyrlæger er, for så vidt angår deres  

 virksomhed ved disse institutter, undtaget fra bestemmelserne i stk. 1.
 Fratagelse af rettigheder m. v.
 § 11.  Såfremt der er grund til at antage, at en  

 autoriseret dyrlæge som følge af mangelfuld sjælstilstand, jfr. § 5, stk. 5,  

 eller på grund af udvist grov uduelighed ikke fremtidig vil udøve sin  

 virksomhed på forsvarlig måde, kan autorisationen fratages ham.
 Stk. 2.  Under tilsvarende betingelser som anført i stk.  

 1 kan en dyrlæge fratages følgende rettigheder:
a.
Retten til at udøve virksomhed som praktiserende dyrlæge, jfr. § 7,  

 stk. 2.
b.
Retten til at udføre offentlige forretninger i henhold til de herom  

 gældende bestemmelser samt til at udføre de i henhold til lovgivningen om  

 smitsomme sygdomme hos husdyrene påbudte diagnostiske undersøgeler og udtage  

 materiale til sådanne undersøgelser.
Samtidig bortfalder retten til at  

 udstede attester om resultatet af diagnostiske undersøgelser.
c.
Retten til at foreskrive lægemidler, der efter apotekerlovgivningen kun  

 må udleveres mod recept.
d.
Retten i henhold til apotekerlovgivningen til at distribuere  

 lægemidler.
e.
En i henhold til apotekerlovgivningen meddelt ret til at dispensere  

 lægemidler.
 Stk. 3.  Fratagelse af rettigheder i henhold til stk. 1  

 og 2 sker for en tid fra 1 til 5 år eller indtil videre.
 § 11 a.  Såfremt en autoriseret dyrlæge eller en  

 dyrlæge, der har adgang til at udøve dyrlægegerning her i landet i henhold  

 til bestemmelser fastsat i medfør af § 5, stk. 4, gør sig skyldig i grov  

 eller gentagen overtrædelse af bestemmelser om dyrlægers ordination,  

 distribuering eller dispensering af receptpligtige lægemidler til dyr, kan  

 han fratages de i § 11, stk. 2, litra c-e nævnte rettigheder.
 Stk. 2.  Fratagelse af rettigheder i henhold til stk. 1  

 sker for en tid fra 1 til 5 år eller indtil videre.
§ 12.  Opstår der spørgsmål om fratagelse af  

 rettigheder i henhold til § 11 eller § 11 a, forelægger veterinærdirektoratet  

 sagen for Det veterinære sundhedsråd.
Forinden rådet tager stilling til  

 sagen, skal det give dyrlægen lejlighed til at udtale sig skriftligt og  

 mundtligt.
Er der tale om fratagelse af rettigheder som følge af mangelfuld  

 sjælstilstand, skal sagen endvidere forelægges retslægerådet.
 Stk. 2.  Under sagens behandling i veterinærdirektoratet  

 har den pågældende dyrlæge ret til over for dette at optræde ved eller i  

 forening med en af ham valgt tillidsmand, ligesom han og tillidsmanden på  

 hans vegne har ret til at gøre sig bekendt med samtlige sagens akter, således  

 som disse foreligger for veterinærdirektoratet.
 Stk. 3.  Finder veterinærdirektoratet efter at have  

 indhentet de stk. 1 nævnte udtalelser, at der bør ske fratagelse af  

 rettigheder, afgiver det indstiling til landbrugsministeren, der træffer  

 afgørelse i sagen.
 § 13.  En afgørelse efter § 12, stk. 3, kan af den,  

 afgørelsen vedrører, forlanges indbragt for domstolene.
 Stk. 2.  Begæring herom skal fremsættes inden 4 uger  

 efter, at afgørelsen, der skal indeholde oplysning om adgangen til at kræve  

 domstolsprøvelse og om fristen herfor, er meddelt den pågældende.  

 Landbrugsministeren anlægger sag mod den pågældende i den borgerlige  

 retsplejes former.
Stk. 3.  Begæring om sagsanlæg har opsættende virkning,  

 men retten kan ved kendelse bestemme, at den pågældende under sagens  

 behandling ikke må udøve vedkommende rettighed.
Såfremt landbrugsministerens  

 afgørelse findes lovlig ved dommen, kan det i denne bestemmes, at anke ikke  

 har opsættende virkning.
§ 14.  Landbrugsministeren kan til enhver tid efter  

 ansøgning ophæve en i henhold til § 12, stk. 3, foretaget fratagelse af  

 rettigheder.
Er fratagelse sket indtil videre, og afslår ministeren ansøgning  

 om ophævelse af fratagelsen, kan den pågældende forlange afgørelsen prøvet  

 ved domstolene, såfremt der er forløbet 1 år efter fratagelsen og mindst 1 år  

 efter, at generhvervelse af retten senest er nægtet ved dom. § 13, stk. 2,  

 finder tilsvarende anvendelse.
 § 15.  Dersom en dyrlæge, hvem der er meddelt pålæg  

 efter § 8, begår væsentlig overtrædelse af pålægget, eller dersom det af hans  

 optegnelser fremgår, at han ordinerer euforiserende stoffer på uforsvarlig  

 måde, kan landbrugsministeren efter indstilling fra veterinærdirektoratet og  

 efter forhandling med Det veterinære sundhedsråd fratage ham retten til at  

 ordinere alle eller enkelte grupper af disse stoffer for en tid fra 1 til 5  

 år eller indtil videre.
Stk. 2.  I påtrængende tilfælde kan landbrugsministeren  

 efter indstilling og forhandling som nævnt i stk. 1 fratage en dyrlæge den i  

 stk. 1 omhandlede ret, selv om der ikke er meddelt dyrlægen pålæg efter § 8,  

 når det af foreliggende oplysninger fremgår, at dyrlægen ordinerer  

 euforiserende stoffer til eget eller andre menneskers personlige forbrug.
Der  

 skal dog først være givet dyrlægen lejlighed til mundtligt at udtale sig over  

 for veterinærdirektoratet.
 Stk. 3.  Bestemmelserne i §§ 13 og 14 finder tilsvarende  

 anvendelse.
 Stk. 4.  Når en dyrlæge helt eller delvis har mistet  

 retten til at ordinere euforiserende stoffer, skal veterinærdirektoratet  

 træffe en ordning, således at en anden dyrlæge foretager de til dyrlægens  

 praksis fornødne ordinationer af sådanne stoffer.
§ 15 a.  En dyrlæge kan overfor veterinærdirektoratet  

 fraskrive sig sin autorisation eller en eller flere af de i § 11, stk. 2,  

 omhandlede rettigheder.
Fraskrivelsen kan være begrænset til at angå  

 ordinering af euforiserende stoffer eller en nærmere angiven gruppe af  

 sådanne stoffer.
Autorisationen eller fraskrevne rettigheder generhverves,  

 når en fastsat tidsfrist fra fraskrivelsen er udløbet, og kan i øvrigt  

 generhverves efter ansøgning til veterinærdirektoratet, såfremt der ikke  

 foreligger omstændigheder, der ville kunne begrunde fratagelse af  

 autorisationen eller rettigheder efter § 11 eller § 11 a.
 Stk. 2.  Såfremt veterinærdirektoratet afslår at tillade  

 gernerhvervelse af fraskrevne rettigheder, kan afgørelsen påklages til  

 landbrugsministeren, hvis afgørelse efter reglerne i § 13 kan forlanges  

 indbragt for domstolene.
 Stk. 3.  Bestemmelsen i § 14 finder tilsvarende  

 anvendelse.
§ 16.  Når en dyrlæge mister, fraskriver sig eller  

 generhverver en eller flere af de i § 11, stk. 1 og 2, og § 15, stk. 1,  

 nævnte rettigheder, udsender veterinærdirektoratet i fornødent omfang  

 meddelelse herom.
Dog giver Sundhedsstyrelsen apotekerne meddelelse om  

 bortfald, fraskrivelse eller generhvervelse af en dyrlæges ret til at  

 foreskrive receptpligtige lægemidler.
Betaling for dyrlægehjælp § 17.  Som betaling for sin bistand må en dyrlæge ikke  

 fordre mere, end hvad der er rimeligt under hensyn til ydelsens art og  

 omfang.
Som befordringsgodtgørelse må han ikke kræve mere, end hvad der er  

 nødvendigt til dækning af rimelige befordringsudgifter.
 Veterinære laboratorier m. v.
 § 18.  Det er forbudt uden landbrugsministeriets  

 tilladelse at oprette og drive laboratorier, som erhvervsmæssigt påtager sig  

 at foretage diagnostiske laboratoriemæssige undersøgelser for andre med  

 henblik på konstatering af husdyrsygdomme.
Stk. 2.  Det er forbudt uden særlig autorisation fra  

 landbrugsministeriet at fremstille vacciner, sera og lignende produkter til  

 forebyggelse af husdyrsygdomme eller til behandling af syge dyr.
Forbudet  

 gælder dog ikke for statens medicinske og veterinære laboratorier og  

 institutter.
Stk. 3.  Landbrugsministeriet kan fastsætte betemmelser  

 om de i stk. 1 omhandlede laboratoriers indretning og drift, herunder om  

 efter hvilke metoder og arbejdsforskrifter laboratoriet skal foretage sine  

 undersøgelser.
Landbrugsministeriet kan endvidere fastsætte nærmere  

 bestemmelser for de godkendte laboratoriers anvendelse af betegnelser, hvori  

 »godkendt«, »autoriseret« eller lignende indgår.
 Stk. 4.  Veterinærdirektoratet fører tilsyn med de i  

 henhold til stk. 1 godkendte laboratorier og de virksomheder, der opnår  

 autorisation i henhold til stk. 2. Landbrugsministeriet kan fastsætte nærmere  

 regler for udøvelsen af tilsynet, herunder om betaling for tilsynet.
Straffebestemmelser § 19.  Den, der overtræder § 4, stk. 2, § 6, stk. 1,  

 1. punktum, § 7, § 7 a eller § 18, stk. 1 og 2, eller undlader at efterkomme  

 påbud efter § 8, straffes med bøde.
 Stk. 2.  På samme måde straffes den, der undlader at  

 meddele oplysninger, som er afkrævet ham efter § 3, stk. 3, eller § 10, stk.  

 1. Afgiver han urigtige eller vildlende oplysninger, straffes han med bøde,  

 medmindre strengere straf er forskyldt efter den øvrige lovgivning.
 Stk. 3.  I forskrifter, der udfærdiges i medfør af  

 loven, kan fastsættes straf af bøde for overtrædelse af bestemmelser i  

 forskrifterne.
Stk. 4.  Der kan pålægges en virksomheds ejer eller  

 bruger bødeansvar, selv om lovovertrædelsen ikke kan tilregnes ham som  

 forsætlig eller uagtsom.
For sådant bødeansvar fastsættes ingen  

 forvandlingsstraf.
 Stk. 5.  For overtrædelser der begås af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Overgangsbestemmelser § 20.  Danske statsborgere, der ved lovens  

 ikrafttræden har bestået veterinæreksamen ved Den kgl.
Veterinær- og  

 Landbohøjskole, og udenlandske statsborgere, der på samme tidspunkt er i  

 besiddelse af en gyldig tillladelse til at udøve dyrlægegerning her i landet,  

 jfr. § 4, stk. 1, betragtes som værende i besiddelse af den i § 5, stk. 1,  

 nævnte autorisation.
Udenlandske statsborgere, der har en tidsbegrænset  

 tilladelse til at udøve dyrlægegerning her i landet, betragtes dog kun som  

 værende i besiddelse af autorisation, indtil tilladelsen ophører.
 Ikrafttrædelsesbestemmelser m. v.
 § 21.  Denne lov træder i kraft den 1. september 1964.  

 Samtidig ophæves § 1, stk. 1-7, i lov nr. 156 af 14. april 1920 om smitsomme  

 sygdomme hos husdyrene.
 Stk. 2.  (Ophævet).
 § 22.  Loven gælder ikke for Færøerne og Grønland, men  

 den kan ved kongelig anorning sættes i kraft for Grønland med de afvigelser,  

 som de særlige grønlandske forhold tilsiger.
----------------------------------------------------------------- Lov nr. 205 af 30. maj 1980, § 2 og § 3 indeholder følgende bestemmelser:
§ 2 (* 1) Loven træder i kraft den 1. september 1980.
§ 3 De laboratorier, der ved lovens ikrafttræden har kunnet udøve deres  

 virksomhed uden tilladelse i henhold til § 18, stk. 1, kan uden tillladelse  

 fortsætte deres virksomhed indenfor deres hidtidige områder indtil den 1.  

 september 1982. Det er dog en betingelse, at laboratoriet inden den 1.  

 oktober 1980 giver landbrugsministeriet oplysning om hvilke arbejdsområder,  

 der er omfattet af virksomheden, samt om navnet på den ansvarlige leder af  

 laboriatoriet.
Ansøgning om godkendelse til fortsat virksomhed efter 1.  

 september 1982 skal indsends til landbrugsministeriet inden den 1. april  

 1982.
Landbrugsministeriet, den 25. juni 1980 P.
DALSAGER /Thorkil Christensen (* 1) Lovændringen vedrører § 4, stk. 2 og 3, § 5, § 7, stk. 2 og 3, §§ 7  

 a og 7 b, § 11, stk. 1 og 2, § 11 a, § 12, stk. 1, §§ 15 a, 16, 18 samt § 19,  

 stk. 1, 4 og 5.
