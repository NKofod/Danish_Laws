 I medfør af § 22, stk. 1, i lov om banker og sparekasser m.v., jf.
lovbekendtgørelse nr. 740 af 30. november 1989, som ændret ved lov nr. 306 af 16. maj 1990, og § 5 i lov om visse kreditinstitutter, jf.
 lovbekendtgørelse nr. 644 af 6. oktober 1989, som ændret ved lov nr.
 306 af 16. maj 1990, fastsættes:
 § 1.  Denne bekendtgørelse omfatter pengeinstitutter  

 og visse kreditinstitutter, som i denne bekendtgørelse samlet benævnes  

 »institutter«.
§ 2.  Værdipapirer med ubestemt løbetid og andre  

 kapitalindskud, herefter kaldet »kapitalindskud«, skal opfylde de i  

 bank- og sparekasselovens § 22, stk. 1, nævnte betingelser for at kunne  

 medregnes ved opgørelsen af instituttets ansvarlige kapital.
Endvidere skal  

 de i §§ 3-5 angivne betingelser være opfyldt.
 § 3.  Kapitalindskuddet kan kun forfalde til betaling  

 før den aftalte forfaldsdato, såfremt instituttet træder i likvidation eller  

 erklæres konkurs.
 § 4.  Instituttet skal have ret til at udskyde  

 betaling af renter på kapitalindskuddet, såfremt solvenskravet i bank- og  

 sparekasselovens § 21, stk. 1, ikke er opfyldt på forfaldstidspunktet, og  

 Finanstilsynet har bestemt, at instituttet skal indkalde den efter  

 vedtægterne øverste myndighed og redegøre for instituttets økonomiske  

 forhold, jf. bank- og sparekasselovens § 43, stk. 2, 2. pkt.
 Stk. 2.  Ikke-betalte renter, der er udskudt i medfør af  

 stk. 1, forfalder til betaling på det tidligste tidspunkt af følgende:
§ 5.  Instituttets øverste myndighed skal have ret til  

 at nedskrive kapitalindskuddet og ikke-betalte renter, såfremt instituttets  

 egenkapital er tabt, og aktiekapitalen, garantikapitalen eller  

 andelskapitalen er nedskrevet til 0 kr.
Det er endvidere en betingelse for  

 nedskrivningen, at instituttet efterfølgende enten får tilført ny kapital,  

 således at det opfylder solvenskravet i bank- og sparekasselovens § 21, stk.  

 1, eller fusioneres med et andet institut.
 Stk. 2.  Instituttets øverste myndighed kan nedskrive  

 kapitalindskuddet og ikke-betalte renter med et beløb, som forud er godkendt  

 af instituttets valgte revision og Finanstilsynet.
 § 6.  Instituttet kan erhverve eller belåne egne  

 kapitalindskud mod at fradrage disse i instituttets supplerende kapital ved  

 opgørelsen af instituttets ansvarlige kapital.
 Stk. 2.  Instituttets erhvervede eller belånte egne  

 kapitalindskud med fast løbetid, fradrages med et beløb beregnet efter den i  

 bank- og sparekasselovens § 22, stk. 1, nr. 6, fastsatte nedtrapningsordning.
 § 7.  Bekendtgørelsen træder i kraft den 1. januar  

 1991.
