 Ingen hjemmel til at undtage et medlem, som på grund af alder ikke kan  

 få et arbejdstilbud, fra begrænsningen i adgangen til at modtage supplerende  

 dagpenge.
X Med skrivelse af 14. marts 1990 fra Hotel- og Restaurationspersonalets  

  Arbejdsløshedskasse har direktoratet modtaget Deres klage over en af kassen  

 truffen afgørelse, ifølge hviken De ikke længere er berettiget til  

 supplerende dagpenge, da De inden for de sidste to år sammenlagt har modtaget  

 supplerende dagpenge i 78 uger.
 Det fremgår af sagen bl.a., at De er over 60 år, og at De derfor ikke har  

 krav på et arbejdstilbud.
 Kassen har i sin afgørelse tilkendegivet, at beslutningen om at standse  

 dagpengeudbetalingen er en følge af den praksis, som er anlagt af  

 Arbejdsmarkedsstyrelsen med hensyn til arbejdstilbud til personer, der har  

 modtaget supplerende dagpenge i over 78 uger, og som er over 60 år.
De har i Deres klage af 5. marts 1990 anført, at De ifølge  

 arbejdsløshedsforsikringslovens § 60 bevarer retten til nedsatte dagpenge,  

 indtil De har fået mulighed for at påbegynde et arbejdstilbud.
Da De ikke har  

 modtaget et arbejdstilbud som forudsat, kan De ikke acceptere indgrebet i  

 Deres rettigheder.
 Kassen har ved sagens oversendelse til direktoratet ikke ændret  

 afgørelsen, men har bl.a. anført, at kassen giver Dem ret i Deres klage, da  

 kassen finder, at det forhold, at De afskæres fra at modtage et  

 arbejdstilbud, bevirker, at retten til nedsatte dagpenge ikke afbrydes.
AFGØRELSE Ifølge arbejdsløshedsforsikringslovens § 60, stk. 1, bortfalder et medlems  

 ret til nedsatte dagpenge, når et medlem har fået udbetalt nedsatte dagpenge  

 i sammenlagt 78 uger indenfor de sidste to år, indtil medlemmet har haft 26  

 ugers arbejde med mere end 30 timer i hver uge inden for 12 måneder.
 Ifølge samme bestemmelses stk. 2 bevarer et medlem, hvis ret til dagpenge  

 er bortfaldet efter stk. 1, uanset stk. 1, retten til dagpenge, indtil  

 medlemmet påbegynder et arbejdstilbud efter § 1, stk. 1, 2. punktum, eller §  

 1, stk. 4, nr. 5, i lov om arbejdstilbud til ledige, eller har afslået et  

 arbejdstilbud.
 Ifølge lov om arbejdstilbud til ledige, § 1, gives arbejdstilbud til  

 personer under 60 år, som enten er langtidsledige eller står over for at  

 miste retten til supplerende dagpenge.
 I Arbejdsministeriets bekendtgørelse nr. 403 af 30. maj 1989, § 2 og § 7,  

 er på tilsvarende måde angivet, at forudsætningen for at kunne modtage et  

 arbejdstilbud er, at der er tale om ledige under 60 år, som er medlemmer af  

 en anerkendt arbejdsløshedskasse.
 Da De således ikke har krav på et arbejdstilbud, finder direktoratet, at  

 forudsætningerne for at fortsætte dagpengeudbetalingerne i medfør af  

 arbejdsløshedsforsikringslovens § 60, stk. 2, ikke er til stede.
Direktoratet har lagt vægt på, at der ikke i  

 arbejdsløshedsforsikringslovens § 60 er fastsat undtagelser for personer, der  

 på grund af aldersbetingelsen ikke vil kunne modtage et arbejdstilbud.
Der er  

 alene i direktoratets bekendtgørelse nr. 461 af 27. juni 1989, § 4, stk. 4,  

 gjort undtagelse fra bestemmelsen for fuldtidsforsikrede medlemmer, der er  

 beskæftiget som midlertidigt ansatte m.v.
 Direktoratet tiltræder således kassens afgørelse af 2. marts 1990.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring m.v.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
Direktoratet er bekendt med, at der er anlagt sag om  

 Arbejdsmarkedsstyrelsens praksis.
Hvis denne praksis underkendes, vil  

 direktoratet være rede til at vurdere Deres sag på ny.
 P.D.V.
 E.B.
