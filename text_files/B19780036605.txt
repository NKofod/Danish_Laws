 I medfør af § 1, stk. 1 og 2, § 6, § 7 og § 16, stk. 6 i lov nr. 596 af  

 22. december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v., som ændret ved lov  

 nr. 150 af 24. april 1975, fastsættes:
 § 1.  Bestemmelserne i denne bekendtgørelse vedrører  

 ydelse af støtte til tørret foder i henhold til Det europæiske økonomiske  

 Fællesskabs bestemmelser herom, jfr. forordningerne nr. 1117/78 af 22. maj  

 1978, nr. 1417/78 af 19. juni 1978 samt nr. 1528/78 af 30. juni 1978.
 § 2.  Forarbejdningsvirksomhederne samt de i artikel 6  

 i forordning nr. 1117/78 nævnte kontrakter og de i artikel 8 i forordning nr.  

 1417/78 nævnte arealanmeldelser og månedlige mængdeangivelser skal  

 registreres hos Statens Foderstofkontrol.
 Stk. 2.  Direktoratet for markedsordningerne udsender  

 vejledning om gældende bestemmelser for ydelse af støtte til tørret foder.  

 Statens foderstofkontrol foretager kontrol med overholdelse af ordningens  

 bestemmelser.
 § 3.  Ansøgning om forudfastsættelse af støtte som  

 omhandlet i art. 10 i forordning nr. 1417/78 indsendes til Direktoratet for  

 Markedsordningerne vedlagt dokumentation for sikkerhedsstillelse som  

 omhandlet i stk. 2 i samme artikel.
§ 4.  Støtten udbetales til forarbejdningsvirksomheden  

 efter ansøgning.
Ved ansøgningen skal anvendes en formular, som de  

 registrerede forarbejdningsvirksomheder kan rekvirere hos Statens  

 Foderstofkontrol.
Stk. 2.  Ansøgning om støtte til udleveret tørret foder  

 indsendes senest 60 dage efter udgangen af den måned, hvor produktet er  

 udgået fra virksomheden.
Ansøgning indsendes til Statens Foderstofkontrol i 3  

 eksemplarer.
 § 5.  Udover hvad der følger af  

 fællesskabsbestemmelserne skal ansøgningen indeholde en erklæring om, at det  

 tørrede foder opfylder de fastsatte krav med hensyn til protein- og  

 vandindhold.
 Stk. 2.  Ansøgeren skal iøvrigt forholde sig i  

 overensstemmelse med de bestemmelser, som Direktoratet for Markedsordningerne  

 fastsætter i den i § 2, stk. 2 nævnte vejledning.
 § 6.  Ved eksport af tørret foder er virksomhederne  

 forpligtet til at indgive anmeldelse om lastningssted og -tidspunkt så  

 tidligt, at der gives Statens Foderstofkontrol lejlighed til at udføre  

 kontrollen.
 Stk. 2.  Såfremt virksomhederne ikke er i stand til at  

 indgive anmeldelse så tidligt som anført i stk. 1, påhviler det  

 forarbejdningsvirksomheden at foranledige, at en statsautoriseret vejer og  

 måler eller et af Statens Foderstofkontrol godkendt kontrolfirma udtager  

 prøver af varen under lastningen.
 § 7.  De registrerede forarbejdningsvirksomheder skal  

 efter Statens Foderstofkontrols anvisninger i deres regnskab foretage alle  

 nødvendige optegnelser vedrørende det foder, der er omfattet af  

 støtteordningen, herunder de i artikel 6 i forordning nr. 1417/78 og  

 artiklerne 16 og 17 i forordning nr. 1528/78 nævnte oplysninger og bilag.
 Stk. 2.  Alle virksomhedernes regnskaber skal attesteres  

 af en registreret eller statsautoriseret revisor eller anden af  

 Landbrugsministeriet godkendt revisor.
§ 8.  Statens Foderstofkontrol er som led i kontrollen  

 med, at grundlaget for udbetaling af støtten er tilstede, berettiget til uden  

 erstatning at udtage prøver af varerne samt til at efterse virksomhedernes  

 varebeholdning, forretningsbøger, øvrige regnskabsmateriale, optegnelser og  

 bilag samt korrespondance Stk. 2.  Det påhviler virksomheden at yde den bistand,  

 der er nødvendig for foretagelsen af eftersyn og kontrol efter stk. 1.
 Stk. 3.  Optegnelser og bilag, herunder kontrakter og  

 arealanmeldelser, lagerbøger og genpart af afregninger skal opbevares i  

 mindst 5 år.
 § 9.  Støttebeløbet udbetales af Direktoratet for  

 Markedsordningerne.
 Stk. 2.  Såfremt det konstateres, at betingelserne for  

 ydelse af støtte ikke er opfyldt, skal udbetalte støttebeløb efter påkrav fra  

 direktoratet straks tilbagebetales med tillæg af en årlig rente, der svarer  

 til den til enhver tid fastsatte officielle diskonto med et tillæg på 2 pct.,  

 og som beregnes fra datoen for beløbets udbetaling.
 § 10.  Overtrædelse af § 5, stk. 2 og § 7 straffes med  

 bøde, medmindre højere straf er forskyldt efter ovennævnte lovs § 16.
 § 11.  Bekendtgørelsen træder i kraft ved  

 bekendtgørelse i Lovtidende.
 Stk. 2.  Bekendtgørelse nr. 527 af 10. oktober 1975 om  

 ydelse af produktionsstøtte til kunsttørret foder ophæves.
