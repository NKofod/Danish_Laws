Bekendtgørelse om overflytning mellem  

 a-kasser I medfør af § 42, stk. 3, i lov om  

 arbejdsløshedsforsikring m.v., jf. lovbekendtgørelse nr. 603 af  

 25. juni 2001, som ændret ved lov nr. 434 af 10. juni 2002 og efter  

 forhandling med Landsarbejdsrådet, fastsættes:
 § 1. Hvis et medlem af en a-kasse for  

 lønmodtagere tager lønarbejde uden for a-kassens faglige  

 område, og dette arbejde er af en art, der kan danne basis for  

 optagelse, skal medlemmet lade sig overflytte til en a-kasse, hvis faglige  

 område omfatter medlemmets beskæftigelse.
 Stk. 2. Der kan kun ske overflytning på basis af et  

 arbejde, der varer mindst 5 uger, og den gennemsnitlige arbejdstid er  

 på mindst 10 timer om ugen, jf. dog stk. 3.
 Stk. 3. Der kan ikke ske overflytning efter stk. 1 og 2,  

 hvis medlemmet fortsat har mere arbejde inden for den hidtidige a-kasses  

 faglige område end inden for den nye a-kasses faglige område.
 Stk. 4. Der kan ikke ske overflytning fra det tidspunkt, hvor  

 der er givet varsel om konflikt for det arbejde, der er basis for  

 overflytningen, jf. stk. 1 og 2.
 Stk. 5. Der kan ikke ske overflytning, når et  

 deltidsforsikret medlem får deltidsarbejde inden for et andet fag, hvis  

 den nye a-kasse er en a-kasse for lønmodtagere, der
efter sin vedtægt ikke optager deltidsforsikrede inden for det  

 faglige område.
 Stk. 6. Et medlem, der får et fleksjob uden for sin  

 hidtidige a-kasses faglige område, kan uanset stk. 1, overflyttes  

 til en anden a-kasse, hvis faglige område omfatter medlemmets  

 beskæftigelse, selv om et fleksjob ikke kan danne basis for at blive  

 optaget i en a-kasse.
 § 2. Et medlem af en a-kasse, hvis faglige  

 område kun omfatter selvstændige erhvervsdrivende, skal lade sig  

 overflytte til en a-kasse, der optager lønmodtagere, hvis medlemmet  

 får lønarbejde.
 Stk. 2. Der kan kun ske overflytning på basis af et  

 arbejde, der varer mindst 5 uger, og den gennemsnitlige arbejdstid er  

 på mindst 10 timer om ugen, jf. dog stk. 3.
 Stk. 3. Der skal kun ske overflytning efter stk. 1 og 2,  

 hvis medlemmet er ophørt mere end midlertidigt med at  

 udøve selvstændig virksomhed som hovedbeskæftigelse eller  

 har ændret virksomheden til en bibeskæftigelse, jf.  

 bekendtgørelse om ophør med udøvelse af  

 selvstændig virksomhed som hovedbeskæftigelse.
 § 3. Et medlem af en a-kasse, hvis faglige  

 område kun omfatter lønmodtagere, skal lade sig overflytte til  

 en a-kasse, der optager selvstændige erhvervsdrivende, hvis medlemmet  

 driver selvstændig virksomhed her i landet.
 Stk. 2. Der kan kun ske overflytning ved selvstændig  

 virksomhed, der drives mere end midlertidigt og i væsentligt  

 omfang.
Stk. 3. Der skal ikke ske overflytning efter stk. 1 og 2,  

 hvis 1)	medlemmet samtidig har lønarbejde med en gennemsnitlig  

 arbejdstid på mere end 30 timer om ugen, eller 2)	den selvstændige virksomhed er bibeskæftigelse, jf.  

 bekendtgørelse om udøvelse af selvstændig virksomhed som  

 bibeskæftigelse.
 § 4. Et medlem, der opfylder betingelserne for ret  

 til at blive optaget i mere end én a-kasse, har ret til at blive  

 overflyttet mellem disse, hvis arbejdet varer mindst 5 uger med en  

 gennemsnitlig arbejdstid på 10 timer om ugen, eller hvis den  

 selvstændige virksomhed drives mere end midlertidigt og i  

 væsentligt omfang.
 Stk. 2. Overflytning kan ikke ske i de situationer, der er  

 nævnt i § 1, stk. 4 og 5.
 § 5. Et medlem kan ved arbejde i udlandet,  

 herunder Grønland og Færøerne, blive overflyttet til en  

 anden dansk a-kasse, hvis arbejdet kan danne basis for optagelse.
 Stk. 2. Der kan kun ske overflytning, hvis arbejdet varer  

 mindst 5 uger med en gennemsnitlig arbejdstid på 10 timer om ugen,  

 eller hvis den selvstændige virksomhed drives mere end midlertidigt og  

 i væsentligt omfang.
§ 6. Overflytning kan ikke finde sted, når  

 medlemmet 1)	aftjener militær eller civil værnepligt eller 2)	er fuldt ledig, jf. dog §§ 7 og 8.
 Stk. 2. Overflytning kan ikke finde sted, når et medlem  

 på efterløn har valgt at arbejde efter reglerne i lovens  

 § 74 g, stk. 1, nr. 1, og § 75 c, stk. 1, nr. 1.
§ 7. Et medlem, der har afsluttet en  

 erhvervsmæssig uddannelse, som giver ret til optagelse i en anden  

 a-kasse, kan blive overflyttet til denne enten 1)	som dimittend, jf. § 10, stk. 2, eller 2)	med sine erhvervede rettigheder.
 Stk. 2. A-kassen skal have modtaget medlemmets  

 ansøgning om at blive overflyttet senest 2 uger efter, at uddannelsen  

 er afsluttet, eller senest 4 uger efter hvis medlemmet ønsker at  

 bevare sine erhvervede rettigheder.
 Stk. 3. Et medlem, der har valgt at blive overflyttet som  

 dimittend eller med sine erhvervede rettigheder, jf. stk. 1, kan ikke  

 ændre dette valg efter fristens udløb.
§ 8. Et medlem, der bliver ledig inden 1 år  

 efter overflytning, jf. §§ 1 eller 3, fra en a-kasse, der optager  

 lønmodtagere, kan flytte tilbage til denne a-kasse.
Det er et krav, at  

 det arbejde, medlemmet havde i sin tidligere a-kasse, var af en varighed, som  

 i alt svarer til arbejde i fagets fulde, sædvanlige arbejdstid i mindst  

 52 uger for fuldtidsforsikrede eller 34 uger for deltidsforsikrede.
Det er  

 også et krav, at arbejdet lå inden for de sidste 2 år forud  

 for overflytningen.
 Stk. 2. Et medlem, der bliver ledig inden 3 år  

 efter overflytning, jf. §§ 1 eller 3, fra en a-kasse, der optager  

 lønmodtagere, kan flytte tilbage til denne a-kasse, hvis medlemmet  

 blev optaget i a-kassen som nyuddannet, jf. lovens § 41, stk. 1, nr. 3, litra  

 b, eller blev overflyttet efter § 7.
 Stk. 3. En skriftlig anmodning om at blive flyttet  

 tilbage, jf. stk. 1 og 2, skal være modtaget i a-kassen inden 4 uger  

 efter, at medlemmet blev ledig.
Stk. 4. Et medlem, der bliver ledig efter at være  

 hørt op med et arbejde i henhold til lov om en aktiv  

 arbejdsmarkedspolitik, kan flytte tilbage til sin tidligere a-kasse, hvis  

 denne optager lønmodtagere.
En skriftlig anmodning om at blive flyttet  

 tilbage skal være modtaget i a-kassen inden 3 måneder efter  

 arbejdets ophør.
 Stk. 5. Et medlem, der lader sig overflytte efter reglen  

 i § 4, har ikke ret til at flytte tilbage til den tidligere a-kasse, hvis  

 medlemmet bliver ledig.
 Stk. 6. Et medlem, som er ledig på grund af  

 konflikt, kan ikke flyttes tilbage efter stk. 1 og 2, så længe  

 konflikten varer.
 § 9. Overflytning skal ske fra det tidspunkt, hvor  

 den hidtidige a-kasse har modtaget en overflytningsblanket, jf. dog  

 stk. 2 og 3. Hvis medlemmet bliver overflyttet på basis af  

 arbejde, kan overflytning dog tidligst ske fra det tidspunkt, hvor arbejdet  

 begynder.
 Stk. 2. A-kasserne kan aftale et mere praktisk tidspunkt for  

 overflytningen, hvis medlemmet er enig i dette.
 Stk. 3. Overflytning efter § 7, stk. 1, nr. 1,  

 gælder fra uddannelsens afslutning.
Stk. 4. Medlemmet skal betale medlemsbidrag til sin hidtidige  

 a-kasse, indtil overflytning sker.
Indbetalt bidrag, der dækker en  

 periode efter en overflytning, skal betales tilbage til medlemmet.
 Stk. 5. Medlemmet skal udfylde og underskrive en  

 overflytningsblanket, der er udarbejdet eller godkendt af direktoratet.
 § 10. Et medlem, som bliver overflyttet fra  

 én a-kasse til en anden, bevarer sine erhvervede rettigheder.
 Stk. 2. Dette gælder dog ikke en overflytning efter  

 § 7, stk. 1, nr. 1, hvor medlemmet bliver stillet, som om optagelse  

 er sket efter lovens § 41, stk. 1, nr. 3, litra b, bortset fra  

 perioden på 1 måned uden ret til dagpenge efter lovens  

 § 54.
 § 11. Et medlem skal medvirke til overflytningen,  

 herunder give de nødvendige oplysninger om det faglige område  

 for arbejdet.
 Stk. 2. Hvis et medlem, som skal overflyttes efter §§1-3, ikke  

 vil medvirke hertil, skal a-kassen træffe afgørelse om,  

 at medlemmet skal udtræde af a-kassen.
 Stk. 3. Hvis medlemmet klager over a-kassens afgørelse,  

 bevares medlemskabet, så længe klagen behandles  

 administrativt.
 § 12. A-kasserne skal medvirke ved overflytninger  

 og skal påse, at betingelserne for en overflytning er opfyldt.
 Stk. 2. Senest 4 uger efter, at den hidtidige a-kasse har  

 modtaget overflytningsblanketten, skal a-kassen sende den udfyldte blanket  

 til den nye a-kasse, jf. dog § 13. A-kassen skal samtidig udfylde en  

 blanket AR 260 og sende den til den nye a-kasse i de tilfælde, hvor en  

 sådan skal foreligge.
Stk. 3. Den hidtidige a-kasse har pligt til at give yderligere  

 oplysninger om medlemmet til den nye a-kasse, hvis den bliver bedt om det,  

 herunder oplysninger på blanket AR 54, der er udarbejdet  

 af direktoratet.
AR 54 skal være den nye a-kasse i hænde senest 4  

 uger efter anmodningen.
 § 13. Hvis der er tvivl om det faglige  

 område for medlemmets arbejde, eller flere a-kasser er uenige om dette,  

 bliver medlemmet i den hidtidige a-kasse, indtil tvivlen er afklaret, eller  

 uenigheden er bilagt.
 Stk. 2. Hvis direktoratet mener, at mulighederne for at  

 opnå enighed mellem a- kasserne er udtømt, kan direktoratet  

 afgøre, om medlemmet har ret til overflytning.
 Ikrafttræden mv.
§ 14. Bekendtgørelsen træder i kraft  

 den 1. september 2002.1) Stk. 2. Samtidig ophæves bekendtgørelse nr. 337  

 af 28. maj 1999 om overflytning mellem a-kasser som ændret ved  

 bekendtgørelse nr. 786 af 4. september 2001 om ændring af  

 bekendtgørelse om overflytning mellem a-kasser, bortset fra § 16,  

 der ophæves den 1. oktober 2002.
