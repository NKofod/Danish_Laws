 Bekendtgørelse om betaling for kontrol  

 med gødning og jordforbedringsmidler m.m.
 I medfør af § 1, stk. 3, nr. 7, og § 3, stk. 2,  

 i lov om gødning og jordforbedringsmidler m.m., jf.  

 lovbekendtgørelse nr. 853 af 25. september 1996, og efter bemyndigelse  

 fastsættes:
 § 1. Virksomheder, der sælger produkter, der  

 er anmeldelsespligtige efter bekendtgørelse om gødning og  

 jordforbedringsmidler m.m., skal betale anmeldelsesgebyr, grundafgift, og  

 tillægsafgift som fastsat i bilaget til dækning af  

 Plantedirektoratets udgifter i finansåret 2000 til administration og  

 kontrol m.m. i henhold til den nævnte bekendtgørelse.
 Stk. 2. Tillægsafgift betales kun én gang for  

 samme parti.
 Stk. 3. For varer med indhold af produkter, for hvilke der  

 tidligere er betalt tillægsafgift, beregnes tillægsafgiften med  

 fradrag af betalte afgifter.
 Stk. 4. Udgifterne til gennemførelse af  

 detonerbarhedsprøver for partier af ren ammoniumnitratgødning,  

 jf. § 3, stk. 2, i bekendtgørelsen, betales efter regning af  

 anmelderen af produktet.
 Stk. 5. Afgifter og gebyrer tillægges  

 merværdiafgift.
 § 2. Virksomheder nævnt i § 1,  

 stk. 1, skal efter anmodning fra Plantedirektoratet og inden den frist,  

 direktoratet fastsætter, meddele direktoratet oplysninger om deres salg  

 i perioden 1. august 1998   31. juli 1999 af:
1)	alle anmeldte produkter solgt her i landet og 2)	alle produkter mærket "EF-gødning" solgt til  

 andre medlemsstater af Den Europæiske Union.
 Stk. 2. For virksomheder, der afmelder et produkt, beregnes  

 afgifterne på grundlag af virksomhedens oplysninger om produktion og  

 salg i den forløbne del af perioden.
 Stk. 3. Undlader en virksomhed at meddele direktoratet de  

 nødvendige oplysninger inden den fastsatte frist, fastsætter  

 direktoratet beregningsgrundlaget for afgifterne  

 skønsmæssigt.
 § 3. Afgifter og gebyrer forfalder ved  

 påkrav, og betaling skal ske senest 30 dage efter fakturaens dato.
 Stk. 2. Betales forfaldne afgifter og gebyrer ikke rettidigt,  

 skal der betales en årlig rente svarende til renten i henhold til  

 rentelovens § 5. Den tillagte rente udgør dog mindst 50 kr.
 Stk. 3. Der er udpantningsret for afgifter, gebyrer og  

 renter.
 § 4. Dækker opkrævede afgifter ikke  

 Plantedirektoratets udgifter, kan direktoratet indregne det manglende  

 beløb ved fastsættelsen af afgiftssatser for følgende  

 finansår.
 Stk. 2. Overstiger opkrævede afgifter  

 Plantedirektoratets udgifter, kan direktoratet indregne det overskydende  

 beløb ved fastsættelsen af afgiftssatser for følgende  

 finansår.
 § 5. Bekendtgørelsen træder i kraft  

 den 1. januar 2000.
 Stk. 2. Bekendtgørelse nr. 957 af 16. december 1998 om  

 betaling for kontrol med gødning og jordforbedringsmidler m. m.  

 ophæves.
Bilag Betalingstakster A.
Anmeldelsesgebyr pr. produkt 1000 kr.
 B. Årlig afgift:
1)	Grundafgift, pr. anmeldt produkt 1000 kr.
 2)	Tillægsafgift:
a)	Gødninger, dog ikke ren ammoniumnitratgødning, pr.  

 tons 0,60 kr.
b)	Ren ammoniumnitratgødning, pr. tons 0,95 kr.
c)	Komposteringspræperater 0,95 kr.
d)	Kalkningsmidler, uden plantenæringsstoffer 0,20 kr.
e)	Kalkningsmidler, med plantenæringsstoffer 0,45 kr.
f)	Jordforbedringsmidler, solgt efter vægt 0,40 kr.
g)	Jordforbedringsmidler, solgt efter volumen, uden  

 plantenæringsstoffer, pr. m3 0,95 kr.
h)	Jordforbedringsmidler, inkl. kompost solgt efter volumen, med  

 plantenæringsstoffer, pr. m3 1,15 kr.
i)	Voksemedier, pr. m3 1,15 kr.
j)	Podekulturer, pr. salgsenhed 0,25 kr.
