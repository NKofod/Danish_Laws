Fremsat den 22. februar 2000 af Keld Albrechtsen   

 (EL) og Søren Søndergaard (EL) Forslag til folketingsbeslutning om uafhængig dansk udenrigspolitik Folketinget opfordrer regeringen til at føre en  

 udenrigspolitik, som sikrer, at Danmark på linje med Norge kan  

 optræde i rollen som upartisk mægler i internationale konflikter,  

 og at Danmark ikke tilknyttes EU s fælles udenrigs- og  

 sikkerhedspolitik i højere grad end opfyldelsen af Danmarks  

 forpligtelser efter Amsterdamtraktaten nødvendiggør.
Bemærkninger til forslaget Dette forslag stilles med baggrund i de  

 norske erfaringer, som vi har kunnet iagttage over en årrække, og  

 som blev opsummeret i en artikel i Politiken den 23. januar 2000 baseret  

 på en samtale med det norske udenrigsministeriums talsmand, Ingvard  

 Havnen, samt ud fra den danske udenrigs- og sikkerhedspolitik i det seneste  

 tiår, hvor den danske hovedlinje har været at støtte en  

 NATO-udvidelse ind i Central- og Østeuropa og medvirke til en  

 militarisering af EU.
 Den norske politik   som skitseret i Politiken   har  

 bestået i en intens politisk-diplomatisk aktivitet bag kulisserne for  

 at medvirke til at frembringe muligheder for en politisk løsning  

 på konflikter, som er gået i hårdknude, og hvor parterne  

 mange gange ikke engang er på talefod.
Den mest omtalte indsats, som vi har set den norske  

 regering udøve til dato, har været i forbindelse med de  

 hemmelige forhandlinger mellem PLO og Israel i begyndelsen af 1990 erne, som  

 resulterede i den såkaldte Oslo-aftale.
I artiklen nævnes  

 også andre områder, hvor Norge har været aktiv bag  

 kulisserne med at fungere som mellemled og formidler mellem konfliktens  

 parter.
Bl.a.
Guatemala og nu sidst Sri Lanka.
Forslagsstillerne ser denne fredsstrategi og  

 forsøgene på konfliktløsning i forlængelse af  

 tidligere nordiske tendenser til at prioritere de konfliktforebyggende  

 aktiviteter, nedrustningsforhandlinger på såvel det  

 konventionelle som det atomare område samt at bruge FN som det forum,  

 hvor de globale økonomiske, sociale og sikkerhedspolitiske konflikter  

 skal   eller burde   løses.
Dette koblet tæt sammen med  

 håndhævelse af meneskerettighederne, respekt for den nationale  

 suverænitet, prioriteringen af de mellemstatslige samarbejdsformer og  

 en modarbejdelse af blokpolitikken.
Hvad enten denne er af sikkerhedspolitisk  

 art, som vi så udfolde sig under den kolde krig mellem Øst og  

 Vest, eller hvor en økonomisk blok af rige vestlige lande står  

 over for fattige lande i den 3. verden.
Denne politik har vi set tilløb til i perioder i de  

 nordiske lande.
Men de seneste års udvikling i den danske politik i  

 NATO og EU har bevirket, at Danmarks udenrigs- og sikkerhedspolitiske  

 strategi underlægges udviklingen i NATO og EU.
Der er langt imellem selvstændige danske initiativer  

 på det udenrigspolitiske område.
Både stemmeafgivningen i  

 FN og den generelle og konkrete udenrigspolitiske linje afstemmes  

 efterhånden helt efter, hvad der kan opnås enighed om i EU, eller  

 hvad der allerede er udviklet af politik på dette område i  

 Unionen.
Denne generelle udenrigspolitiske tilpasning er koblet  

 sammen med en mere offensiv dansk militær rolle i NATO.
Den danske  

 regering har støttet NATO-udvidelsen med Polen, Ungarn og Tjekkiet.  

 Danmark har været aktiv i at få de såkaldte  

 Partnerskabsaftaler op at stå mellem NATO og en række af  

 østeuropæiske lande med det formål at forberede endnu en  

 udvidelse af NATO med nogle af disse lande.
Denne udvikling lægger gift  

 for en generel nedrustning i hele Europa og ses af Rusland som en  

 militær inddæmning af Rusland.
Vi har desuden set dannelsen af  

 det dansk-tysk-polske korps.
Desuden støtter Danmark aktivt op bag de  

 såkaldte Petersberg-teser, som vil sætte EU i stand til   hvis  

 nødvendigt   at gribe ind som fredsskabende militær faktor i  

 konflikter uden for EU s eget område.
Forslagsstillerne fremsætter dette forslag for at  

 foreslå den danske regering og Folketinget at slå ind på en  

 anden vej til skabelse af fred og sikkerhed samt løsning af sociale og  

 økonomiske problemer og konflikter.
NATO og den kommende EU-hær  

 bliver sat ind, når konflikten er kørt så meget i  

 hårdknude, at der tilsyneladende kun er militære  

 »løsninger« tilbage.
Men disse militære »løsninger«  

 karakteriseres ofte ved at skabe endnu flere problemer, end de  

 »løser«.
 Vi har set, hvor mange milliarder der er blevet brugt af  

 NATO i forbindelse med luftkrigen i rest-Jugoslavien og Kosova, og hvordan  

 det kniber med at udrede bare en mindre del af dette beløb til en  

 genopbygning og rekonstruktion af Kosova, samt den alarmerende sociale og  

 økonomiske situation i rest-Jugoslavien, som forværres uge for  

 uge.
Vi så det samme mønster i Bosnien.
Politiken  

 skrev den 16. november 1998, at »tal fra NATO, FN og EU viser, at alene  

 missionerne i Bosnien koster over ni milliarder dollars eller ca. 57  

 milliarder kroner om året.
Langt de fleste penge går til  

 opretholdelsen af den NATO-ledede SFOR-styrke på ca. 32.000 mand«.  

 Senere i samme artikel hedder det, at »  alene i Østslavonien  har FN  

 s mission, UNTAES, i årene 1995-97 brugt flere penge, godt 1,2  

 milliarder kroner om året, end FN brugte til hele sit arbejde i  

 Afrika«.
 Derfor vil forslagsstillerne foreslå, at de mange  

 milliarder kroner, som Danmark bruger, og som vil blive brugt i de kommende  

 år på en om- og oprustning af NATO og EU, i stedet bruges til  

 sociale, økonomiske og politiske tiltag, som kan være med til at  

 forhindre de konflikter, som altid opstår, når økonomier  

 kollapser, social elendighed råder og der skabes mulighed for etniske  

 stridigheder og grobund for personer og bevægelser og partier, som  

 udnytter disse konflikter til at så had og strid mellem  

 befolkningsgrupper, religioner og lign.
Forslagsstillerne mener, at den rigtige vej hen imod en  

 mere sikker, stabil og retfærdig verdensorden er gennem en politisk  

 styrkelse af både FN og OSCE.
Den eneste måde at opbygge en  

 global retfærdig retsorden er via FN.
Derfor må den  

 nuværende danske politik, som støtter en om- og oprustning af  

 NATO og en militarisering af EU, ændres.
Hele den nuværende  

 politik vil modvirke en sådan global retsorden.
Hvis NATO og EU i  

 årene fremover selv forbeholder sig retten til at afgøre, om,  

 hvor og hvornår der skal interveneres militært, så har man  

 åbnet op for, at andre lande kan gøre det samme.
Akkurat som vi  

 allerede har set det i Tjetjenien i disse måneder.
Hvis først USA og NATO, dernæst Rusland,  

 så EU s militære union og siden Kina hver især forbeholder  

 sig retten til selv at fastsætte folkeretten, så vil det selvsagt  

 være umuligt at opretholde en international retsorden.
Vi lever i en  

 illusion, hvis vi her i Vesten forestiller os, at de vestlige stormagter kan  

 opretholde et monopol på at fortolke folkeretten, mens f.eks.
Kina og  

 Rusland ikke må.
En alternativ dansk udenrigspolitik vil kunne komme i  

 modstrid med EU s udenrigspolitik, hvor det bl.a. er England og Frankrig, som  

 lægger hovedlinjen.
Vi har i alt for mange tilfælde kunnet se, at  

 disse lande er så præget af deres tidligere eller nuværende  

 ønske om at spille stormagt eller pleje snævre økonomiske  

 eller geopolitiske interesser, at det afgørende præger EU s  

 udenrigs- og sikkerhedspolitik.
Derfor vil det også være et  

 fejltrin at tilslutte Danmark den militarisering, som er under udvikling i  

 Unionen.
Som en konsekvens af den danske underlægning af sin  

 udenrigs- og sikkerhedspolitik tager Danmark ikke selvstændige  

 initiativer i FN, ja, man tilpasser sin afstemning til, hvad der kan  

 opnås enighed om i EU.
I disse års danske udenrigspolitik vil der  

 ikke være plads til selvstændige danske udspil, som dengang man i  

 1980 erne vedtog sanktioner imod Sydafrika, og hvor et folketingsflertal  

 støttede ANC i Sydafrika og bevilgede penge til denne  

 organisation.
Tværtimod vil der med dannelsen af EU-hæren og  

 en fælles udenrigspolitik kunne vedtages militære aktioner,  

 f.eks. i Afrika.
I Information den 23.-24. marts 1996 skrev udenrigsminister  

 Niels Helveg Petersen i et svar til Gorm Rye Olsen bl.a., at man må »  

 skabe bedre rammer for ikke alene at yde bistand til andre landes indsatser  

 på det fredsbevarende område, men også give EU-landene  

 muligheder for at deltage direkte i løsningen af humanitære  

 opgaver, krisestyring og fredsbevarende indsats i overensstemmelse med  

 FN-pagten, det vil sige de såkaldte Petersberg-opgaver«.
Danmark vil heller ikke tage selvstændige  

 initiativer i forbindelse med Burma, hvor EU hidtil ikke har kunnet blive  

 enige om ret meget.
Danmark er oven i købet med til at støtte  

 Europa-Kommissionens korstog imod de amerikanske byer og delstater, som har  

 indført deres egne sanktioner imod Burma og firmaer, som handler med  

 og investerer i Burma.
Danmark er her med til at støtte Kommissionens  

 pres på den amerikanske regering for, at denne griber ind over for  

 disse byers og delstaters »private udenrigspolitik«.
I stedet må Danmark aktivt arbejde inden for OSCE  

 for udviklingen af konfliktforebyggende aktiviteter og midler og ikke  

 underlægge sig EU-linjen.
NATO og EU bekender sig i tale til OSCE og  

 dets virke, men i praksis prioriteres denne organisations arbejde lavt i  

 forhold til NATO og EU.
 Danmark skal i OSCE gå i spidsen med forslag om  

 atomvåbenfrie zoner i Vest-, Central- og Østeuropa.  

 Nedrustningsforhandlinger, såvel på det konventionelle som  

 atomare område, skal forstærkes.
Der skal i OSCE og i FN-regi sættes ind i tide med  

 politisk og økonomisk støtte til demokratiske og progressive  

 kræfter.
Dette skal sammen med støtte til en retfærdig  

 global handelspolitik medvirke til en løsning af de sociale og  

 økonomiske problemer, som vi ser så mange steder.
Derfor nytter  

 det heller ikke at presse »markedsliberalistiske løsninger« ned over  

 lande og befolkninger.
Man må i stedet respektere behovet for en  

 solidarisk og lighedsorienteret økonomisk politik.
En sådan aktiv dansk udenrigs- og sikkerhedspolitik  

 vil være perspektivrig.
Dette vil også gøre det muligt for  

 Danmark at spille en rolle som mægler og formidler i konflikter.
Som  

 den danske udenrigspolitik er nu, opfattes Danmark som en del af problemet  

 og ikke som en del af løsningen   af de lande og bevægelser, som  

 kæmper for en mere retfærdig og fredelig verden, og hvor de  

 såkaldte »løsninger« ikke er dikteret af den vestlige verdens  

 egne økonomiske eller geopolitiske interesser.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om uafhængig  

 dansk udenrigspolitik.
(Beslutningsforslag nr.
B 104).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
