 Formål:
 Formålet med undervisningen er:
at sætte eleverne i stand til at betjene sig af et integreret elektronisk  

 kontorinformationssystem til løsning af grundlæggende kontorrutiner, at give eleverne baggrundsviden og forståelse af den teknologiske  

 udvikling inden for handels- og kontorområdet for at kunne vurdere og udnytte  

 dens muligheder samt deltage ved indførelse af ny teknologi på kontoret.
 MÅL:
Undervisningen må tilgodese at eleverne fastholder tastaturbetjening efter blindskriftsmetoden samt  

 styrker en sikker tastaturbetjening i den elektroniske tekstbehandling, at eleverne lærer at betjene det aktuelle etb-udstyr rationelt, at eleverne kan udføre avancerede administrative skriveopgaver rationelt  

 ved anvendelse af elektronisk tekstbehandling, at eleverne kan udføre grundlæggende kontorrutiner ved anvendelse af et  

 integreret elektronisk kontorinformationssystem, at eleverne opnår kendskab til og forståelse af den teknologiske udvikling  

 inden for handels- og kontorområdet, at eleverne opnår kendskab til arbejdsmiljømæssige forhold, således at  

 eleverne kan anvende denne viden i den daglige arbejdssituation, at eleverne gennem undervisningen får styrket deres baggrund for at  

 analysere teknologiens muligheder og begrænsninger og for at deltage ved  

 indførelse af ny teknologi inden for administrative kontorrutiner, at eleverne gennem arbejde med fagets emner styrker deres evne til at  

 arbejde tværfagligt med viden og færdigheder inden for beslægtede fagområder, at eleverne får kendskab til de administrative rutiner der findes i  

 forbindelse med mødeafholdelse, så eleverne kan foretage den praktiske  

 informationsbehandling ved tilrettelæggelse, gennemførelse og efterbehandling  

 af møder.
 INDHOLD :
1 INTRODUKTION 2 INTEGREREDE KONTORINFORMATIONSSYSTEMER 2.1 Indholdet i  

 kontorinformationssystemer 2.2 Kontorinformationssystemer på markedet 2.3  

 Udviklingen inden for kontorinformationssystemer 3 ARBEJSMETODER 3.1 Ergonomi 3.2 Betjening af tastatur efter  

 blindskriftsmetoden 3.3 Det aktuelle kontorinformationssystem 3.4  

 Arbejdstilrettelæggelse 4 ADMINISTRATIVE ARBEJDSOPGAVER 4.1 Standarder for opstilling og layout  

 4.2 Skriveopgaver ved anvendelse af tekstbehandlingsudstyr 4.3 Mødeafholdelse  

 4.4 Tids- og ressourceplanlægning 4.5 Planlægning, oprettelse og brug af  

 kartoteker 4.6 Planlægning, oprettelse og brug af arkiver 4.7 Brug af  

 regneark 4.8 Grafisk præsentation af information 4.9 Intern og ekstern  

 formidling af information 4.10 Søgning i databaser 4.11 Øvrige faciliteter i  

 kontorinformationssystemet 4.12 Sammenfattende opgaver 5 MEDARBEJDEREN OG INFORMATIONSSAMFUNDET 5.1 Teknologiske nyheder på  

 handels- og kontorområdet 5.2 Teletjenester og avancerede telefonsystemer 5.3  

 Forholdet informationssamfund-medarbejder 5.4 Informationssystemets krav til  

 medarbejderen 5.5 Medarbejderens krav til informationssystemet Hovedvægten i undervisningen lægges på løsning af praktiske opgaver ved  

 anvendelse af et elektronisk kontorinformationssystem, således at eleverne  

 bliver i stand til at anvende elektronisk tekstbehandlingsudstyr rationelt ved udførelsen af  

 administrative arbejdsopgaver, at kombinere det aktuelle systems integrationsmuligheder til at opfylde  

 specifikke behov, fx til at søge, sortere og selektere informationer,  

 kalkulere med dem i regneark, fremstille graf over resultatet, inkludere  

 informationerne i et dokument, sende dette som elektronisk post og få svar.
 Undervisningen skal sikre fortsat anvendelse af blindskrift (refleksmæssig  

 skrivning) i forbindelse med elektronisk tekstbehandling, så eleverne kam  

 fungere på det basale område inden for handel og administration.
 Der skal lægges vægt på præsentationen af den skriftlige information  

 (opstilling og layout).
 Undervisningen, der sigter mod løsning af praktiske arbejdsopgaver,  

 tilrettelægges ud fra det aktuelle udstyrs muligheder henholdsvis  

 begrænsninger, dvs. at såfremt relevante faciliteter i  

 kontorinformationssystemet endnu ikke er implementeret på skolens anlæg, skal  

 eleverne i stedet opnå kendskab til disse på anden vis.
 Det er hensigten, at eleverne gennem strukturerede sagsforløb tværfagligt  

 skal kunne kombinere den viden, de har opnået i andre fag, således at de  

 bliver i stand til at anvende og formidle denne viden ved anvendelse af et  

 kontorinformationssystem.
1 INTRODUKTION Eleverne skal være orienteret om fagets formål, mål og indhold samt  

 berøringsflader til andre fag.
 Eleverne skal være orienteret om kontorinformationssystemets funktion som  

 et værktøj ved udførelsen af administrative arbejdsopgaver.
 Eleverne skal være orienteret om undervisnings- og prøveform.
2 INTEGREREDE KONTORINFORMATIONSSYSTEMER 2.1 Indholdet i kontorinformationssystemer Eleverne skal være orienteret om de faciliteter, der er indeholdt i  

 integrerede kontorinformationssystemer.
2.2 Kontorinformationssystemer på markedet Eleverne skal være orienteret om aktuelle kontorinformationssystemer på  

 markedet.
2.3 Udviklingen inden for kontorinformationssystemer Eleverne skal være orienteret om den udvikling, der foregår og forventes  

 inden for kontorinformationssystemer.
3 ARBEJDSMETODER 3.1 Ergonomi Gennem hele undervisningsforløbet skal eleverne bruge deres viden og  

 erfaring om arbejdsmiljø og ergonomi, så der opnås en hensigtsmæssig  

 arbejdsmetode og indretning af arbejdspladsen.
 Ud fra elevernes generelle kendskab til det fysiske arbejdsmiljø og  

 ergonomi skal eleverne opnå et videregående kendskab til de ergonomiske  

 forhold, der specielt vedrører kontorinformationssystemer.
 Der skal i denne forbindelse lægges særlig vægt på de forhold, der indgår  

 i systemergonomi, så eleverne får uddybet deres forståelse af hensigtsmæssig  

 og brugervenlig skærmdesign og -dialog.
3.2 Betjening af tastatur efter blindskriftsmetoden Fortsat træning i betjening af tastatur efter blindskriftsmetoden skal  

 styrke eleverne i sikker tastaturbetjening i tekstbehandling.
 Det er væsentligt, at eleverne accepterer vigtigheden af den fortsatte  

 træning i blindskrift, så den refleksmæssige betjening af tastaturet  

 fastholdes og videreudvikles.
 Der skal lægges stor vægt på, at den rationelle anvendelse af blindskrift  

 sikrer, at eleverne kan fungere på det basale område inden for handel og  

 administration.
3.3 Det aktuelle kontorinformationssystem Eleverne skal opnå kendskab til et kontorinformationssystems  

 anvendelsesområder, så de kan bruge denne viden ved tilrettelæggelse af  

 arbejdsopgaver.
 Eleverne skal kunne vælge en rationel fremgangsmåde ved anvendelse af  

 kontorinformationssystemets faciliteter.
3.4 Arbejdstilrettelæggelse Ud fra elevernes kendskab til almindeligt forekommende forretningsgange og  

 kontorinformationssystemets anvendelsesområder skal de kunne planlægge et  

 arbejdsforløb rationelt.
 Eleverne skal opnå kendskab til, hvorledes et arbejdsforløb  

 hensigtsmæssigt organiseres under hensyntagen til tempo, kommunikation og  

 vekslen mellem terminalarbejde og anden form for sagsbehandling.
4 ADMINISTRATIVE ARBEJDSOPGAVER 4.1 Standarder for opstilling og layout Der skal lægges stor vægt på præsentationen af den skriftlige information  

 (opstilling og layout), så denne fremtræder i overskuelig og letlæselig form.
 Elevernes viden om standardisering skal videreudbygges, så de kan oprette  

 og anvende standarder til brug ved udførelse af administrative  

 arbejdsopgaver.
4.2 Skriveopgaver ved anvendelse af tekstbehandlingsudstyr Eleverne skal kunne betjene det aktuelle tekstbehandlingsanlæg og -  

 programmel rationelt til administrative skriveopgaver.
 Eleverne skal kunne udføre komplicerede administrative skriveopgaver efter  

 forelagt koncept, hvori der kan være foretaget rettelser ved hjælp af  

 korrekturtegn i henhold til DS 114.
 Eleverne skal kunne anvende korrekturtegn i henhold til DS 114.
 Eleverne skal kunne udføre mindre administrative skriveopgaver efter  

 diktat.
 Gennem hele undervisningsforløbet skal eleverne fortsat trænes i  

 formulering og opstilling af almindeligt forekommende typer af  

 forretningsbreve.
4.3 Mødeafholdelse Eleverne skal kunne føre en kalender i kontorinformationssystemet og have  

 forståelse af, at kalendere i kontorinformationssystemet altid skal være  

 ajourførte.
 Eleverne skal kunne anvende kalenderfaciliteter i forbindelse med  

 mødeplanlægning og fremfinding af mulige mødetidspunkter.
 Eleverne skal kunne foretage den praktiske informationsbehandling ved  

 tilrettelæggelse, gennemførelse og efterbehandling af møder, herunder kunne  

 opstille mødeindkaldelser, dagsordener og mødereferater efter koncept.
 Eleverne skal være orienteret om øvrige praktiske arbejdsopgaver i  

 forbindelse med mødeplanlægning.
4.4 Tids- og ressourceplanlægning Eleverne skal være orienteret om mulighederne for anvendelse af  

 kontorinformationssystemet til tids og ressourceplanlægning, fx udnyttelse af  

 maskiner og møderum samt tidsmæssig styring af bygge- og udviklingsprojekter.
4.5 Planlægning, oprettelse og brug af kartoteker Eleverne skal ud fra givne oplysninger kunne konstruere og oprette  

 kartoteker med et relevant indhold.
 Eleverne skal ud fra sammensatte kriterier kunne foretage udvælgelse fra  

 kartoteket.
 Eleverne skal endvidere kunne sortere de udvalgte emner efter flere  

 samtidige sorteringskriterier.
4.6 Planlægning, oprettelse og brug af arkiver Eleverne skal ud fra givne oplysninger kunne konstruere og oprette et  

 hensigtsmæssigt arkiveringssystem samt foretage søgning i arkiver.
 Eleverne skal opnå kendskab til principper for vedligeholdelse af arkiver.
4.7 Brug af regneark Eleverne skal opnå forståelse af regnearks anvendelse og skal kunne  

 opstille simple beregningsformler i regneark.
 Eleverne skal i forbindelse med ekstern og intern kommunikation kunne  

 anvende regnearket til løsning af mindre regnskabs-, budget- og  

 kalkulationsopgaver på grundlag af opgivet talmateriale.
4.8 Grafisk præsentation af information Eleverne skal kunne opstille et givet talmateriale i grafisk form og skal  

 herunder selv kunne vælge en relevant grafisk præsentation af talmaterialet.
 Eleverne skal kunne foretage grafisk præsentation af tekst samt fremstille  

 simple diagrammer, tegninger, skitser etc.
4.9 Intern og ekstern formidling af information Eleverne skal kunne rundsende informationer til en given kreds af brugere.  

 Eleverne skal desuden kunne modtage, besvare og arkivere modtagne  

 meddelelser.
 Eleverne skal være orienteret om begrænsninger og muligheder ved  

 anvendelse af elektronisk post.
 Eleverne skal være orienteret om datamatbaserede konferencer.
4.10 Søgning i databaser Eleverne skal kunne foretage søgning i en intern database.
 Eleverne skal være orienteret om mulighederne for at finde frem til  

 relevante eksterne databaser, samt være orienteret om mulighederne for at  

 anvende eksterne databaser til informationssøgning.
 Eleverne skal opnå kendskab til søgning i en given ekstern database.
4.11 Øvrige faciliteter i kontorinformationssystemet Eleverne skal kunne anvende andre, relevante faciliteter i det aktuelle  

 kontorinformationssystem.
 Eleverne skal opnå kendskab til relevante faciliteter i  

 kontorinformationssystemer, som p.t. ikke er implementeret på skolens anlæg.
4.12 Sammenfattende opgaver Eleverne skal kunne kombinere de forskellige faciliteter i det anvendte  

 kontorinformationssystem ved løsning af sammenhængende opgaver.
Der udarbejdes een eller flere sammenfattende opgaver.
Det skal  

 tilstræbes, at opgaverne behandler stof fra hele læreplanen.
5 MEDARBEJDEREN OG INFORMATIONSSAMFUNDET 5.1 Teknologiske nyheder på handels- og kontorområdet Eleverne skal være orienteret om nyheder inden for teknologien på handels-  

 og kontorområdet.
5.2 Teletjenester og avancerede telefonsystemer Eleverne skal opnå kendskab til eksisterende teletjenester og avancerede  

 telefonsystemer og disses anvendelse til kommunikationsformidling.
5.3 Forholdet informationssamfund-medarbejder Eleverne skal være orienteret om informationssamfundets krav til  

 medarbejderen om løbende ajourføring af uddannelse (livslang uddannelse) og  

 om faglig mobilitet.
 Eleverne skal være orienteret om de processer, der påvirker og  

 fremmer/begrænser den teknologiske udvikling i samfundet og om mulighederne  

 for at påvirke denne udvikling.
5.4 Informationssystemets krav til medarbejderen Der lægges vægt på at give eleverne en forståelse af krav om  

 arbejdskraftens fleksibilitet og de kvalifikationer, der i øvrigt skal være  

 til stede hos medarbejdere, der skal arbejde med integrerede  

 informationssystemer.
5.5 Medarbejderens krav til informationssystemet Eleverne skal kunne definere krav, der bør stilles til et funktionelt og  

 brugervenligt kontorinformationssystem.
 Denne læreplan finder første gang anvendelse på kursus til højere  

 handelseksamen fra og med august 1987.
 P.d.v.
 e.b.
N.H.
Tetzschner underv.insp.
