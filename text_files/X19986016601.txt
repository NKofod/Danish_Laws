Tønder Fjernvarmeselskab A.m.b.a.  

 ctr.
Gas- og Varmeprisudvalget År 1998, den 10. februar afsagde  

 Konkurrenceankenævnet i sagen j.nr. 97-55.284, Tønder  

 Fjernvarmeselskab A.m.b.a. ctr.
Gas- og Varmeprisudvalget,  

 sålydende:
K E N D E L S E 1. Ved skrivelse af 14. april 1997 har advokat Henrik  

 Seligmann på vegne Tønder Fjernvarmeselskab A.m.b.a. klaget over  

 en af Gas- og Varmeprisudvalget den 21. marts 1997 meddelt afgørelse.  

 Ved afgørelsen fandt Udvalget, at en afregningspris for den fra et  

 decentralt kraftvarmeværk leverede fjernvarme, der ikke overstiger den  

 laveste pris af enten den omkostningsbestemte varmepris på det  

 decentrale kraftvarmeværk, opgjort efter varme-forsyningslovens  

 bestemmelser, eller Tønder Fjernvarmeselskabs egenproduktionspris  

 på fjernvarmeselskabets naturgasfyrede kedler for den tilsvarende  

 varmemængde, ikke var urimelig, jf. varmeforsyningslovens § 21, stk.  

 5.
 Klageren har principalt påstået Gas- og  

 Varmeprisudvalgets afgørelse af 21. marts 1997 ophævet.
 Subsidiært har klageren påstået, at der  

 bør vedtages en afregningspris, der ikke overstiger den laveste pris  

 af enten den omkostningsbestemte varmepris på det decentrale  

 varmeværk, opgjort efter varmeforsyningslovens bestemmelser, eller ikke  

 væsentligt overstiger Tønder Fjernvarme-selskabs realistiske  

 egenproduktionspris ved varmeproduktion på det faktiske alternativ, der  

 forelå som en konkret mulighed umiddelbart inden etablering af  

 varmeleveringsaftalen i 1994, og hvor varmeproduktionen ville have  

 været i overensstemmelse med lovgivning og  

 myndighedsforudsætninger, og at dette spørgsmål hjemvises  

 til fornyet behandling i Gas- og Varmeprisudvalget.
 Mere subsidiært har klageren påstået, at  

 Brødrene Hartmanns omkostningsbestemte varmepris på det  

 decentrale varmeværk ikke er korrekt opgjort, og at dette  

 spørgsmål hjemvises til fornyet behandling i Gas- og  

 Varmeprisudvalget.
 Gas- og Varmeprisudvalget har påstået  

 afgørelsen stadfæstet.
 Brødrene Hartmann A/S ved advokat Peter-Ulrik  

 Plesner er indtrådt i sagen til støtte for Gas- og  

 Varmeprisudvalget.
 Sagen har været mundtligt forhandlet.
 2. Gas- og Varmeprisudvalgets afgørelse af 21.  

 marts 1997 er sålydende:
"Den 4. marts 1996 fremsendte erhvervsvirksomheden  

 Brdr.
Hartmann til Udvalget en kopi til orientering af virksomhedens brev af  

 s.d. til Tønder Fjernvarmeselskab.
Brevet vedrørte en efter Brdr.
Hartmanns opfattelse  

 nødvendig prisforhøjelse på den kraftvarmemængde,  

 der leveres til Tønder Fjernvarmeselskab fra et af Brdr.
Hartmann ejet  

 og drevet kraftvarmeværk.
 Stigningen begrundedes med, at der efter en ændring  

 i naturgasafgiftsberegningen ellers ville fremkomme et stigende negativt  

 dækningsbidrag for kraftvarmeproduktion.
 Tønder Fjernvarmeselskab har påstået,  

 at det kunne der ikke være tale om og henholdt sig til en mellem  

 parterne i 1994 indgået samarbejdsaftale.
 Sagen drejede sig for udvalget om en  

 rimelighedsbedømmelse af en konkret pris i relation til en  

 omkostningsbestemt pris på det industrielle kraftvarmeværk og  

 tilsvarende en substitutionspris baseret på fjernvarmeværkets  

 egne naturgaskedler.
 Gas- og Varmeprisudvalget har på sit møde den  

 17. marts 1997 behandlet sagen.
Grundlaget for udvalgets behandling var bl.a. en  

 udarbejdet faktuel sagsfremstilling.
Denne er tidligere ved brev af 28.  

 februar 1997 blevet fremsendt til orientering, hvorfor den ikke  

 vedlægges her.
 Udvalget vedtog i medfør af varmeforsyningslovens §  

 21, stk. 5, at meddele Tønder Fjernvarmeselskab A.m.b.a. og Brdr.  

 Hartmann A/S for så vidt angår selskabets decentrale  

 kraftvarmeværk, at en afregningspris for den leverede fjernvarme, der  

 ikke overstiger den laveste pris af enten den omkostningsbestemte varmepris  

 på det decentrale kraftvarmeværk, opgjort efter  

 varmeforsyningslovens bestemmelser, eller Tønder Fjernvarmeselskabs  

 egenproduktionspris på fjernvarmeselskabets naturgasfyrede kedler for  

 den tilsvarende varmemængde, ikke findes urimelig efter  

 varmeforsyningslovens bestemmelser.
Udvalget har ved denne afgørelse dermed ikke taget  

 stilling til den konkrete pris, der fremkommer af den mellem Tønder  

 Fjernvarmeselskab A.m.b.a. og Brdr.
Hartmann A/S indgåede  

 samarbejdsaftale om fjernvarmelevering.
Udvalget lagde ved denne afgørelse vægt  

 på, at de omtvistede priser var lavere end den laveste af enten  

 substitutionsprisen på den varme, den erstatter (Tønder  

 Fjernvarmeselskab egenproduktionspris), eller den omkostningsbestemte pris  

 (Brdr.
Hartmann omkostningsbestemte pris), hvilket har været Udvalgets  

 vurderingsgrundlag ved en lang række af tidligere afgørelser om  

 samme problemstilling om substitutionspriser contra omkostningsbestemt pris  

 ved forenet produktion.
Udvalget understregede, at afgørelsen dermed alene  

 kom til at vedrøre en vurdering af den omkostningsbestemte pris fra  

 Brdr.
Hartmann og Tønder Fjernvarmeselskabs egenproduktionspris  

 på eksisterende kedler.
Afgørelsen indebar dermed ikke nogen  

 vurdering af den konkrete pris, der kunne udledes af den mellem parterne  

 indgåede kontrakt.
Dette forhold skulle påpeges over for sagens  

 parter.
Udvalget bemærkede sig, at Tønder  

 Fjernvarmeselskab fandt, at varmeprisen fra et decentralt  

 kraftvarmeværk i eget regi måtte være grundlaget for  

 fjernvarmeselskabets substitutionspris.
Men et sådant  

 kraftvarmeværk er ikke opført.
 Udvalget lægger vægt på, at efter en  

 kendelse fra Konkurrenceankenævnet, kan et ikke eksisterende værk  

 normalt ikke lægges til grund ved beregningen af en substitutionspris.  

 Dette medfører, at det må forudsættes, at  

 substitutionsprisen skal vedrøre et konkret alternativ, hvilket i den  

 foreliggende sag udgøres af fjernvarmeselskabets eksisterende  

 naturgaskedler.
" 3. Sagens baggrund:
I forbindelse med de af Energiministeriet udsendte  

 såkaldte forudsætningsskrivelser fra 1990 om den fremtidige  

 forsyningsstruktur, skulle der i Tønder udbygges med decentral  

 kraftvarme.
Der forelå i den forbindelse to alternative projektforslag.  

 Det ene var udarbejdet af Tønder Fjernvarmeselskab, det andet af  

 Brødrene Hartmann A/S.
Brødrene Hartmann, der blandt andet  

 producerer æggebakker og genbrugspapir, har et meget stort energibehov  

 mest i form af procesdamp.
 Det var Brødrene Hartmanns projekt, der  

 opnåede myndighedernes godkendelse, og med økonomisk  

 støtte fra Energistyrelsen opførte virksomheden et decentralt  

 kraftvarmeværk, der ud over el og varme også kunne producere  

 procesdamp.
 Brødrene Hartmann og Tønder  

 Fjernvarmeselskab indgik i 1994 en samarbejdsaftale, der blandt andet  

 indeholdt en prisudregningsformel for den mængde kraftvarme, som  

 fjernvarmeselskabet skal aftage.
4. Klagerens argumentation 4.1 Klageren har til støtte for den principale  

 påstand om ophævelse af Gas- og Varmeprisudvalgets  

 afgørelse af 21. marts 1997 anført, at Udvalget ikke burde have  

 behandlet en sag om godkendelse af fiktive priser, som Udvalget på  

 behandlingstidspunktet ikke kender de realistiske vilkår for.
Der  

 føres samtidig voldgiftssag mellem parterne omkring denne pris, og der  

 kan være flere kontraktsbestemte forhold, der kan forhindre  

 varmesælgeren i at opnå prisforhøjelser.
 Udvalget burde endvidere ikke på foranledning af en  

 henvendelse fra en sælger af varme have taget en sag op og  

 fastsætte en højere pris end den mellem parterne aftalte.
Gas- og Varmeprisudvalget opgave som priskontrollerende  

 myndighed er efter anmodning af forbrugere og varmekunder at efterse, om  

 konkrete eksisterende priser måtte være i strid med  

 gældende regler.
Udvalget skal derimod ikke være prisdannende og  

 medvirke til gennemførelse af prisforhøjelser.
 4.2 For så vidt angår den subsidiære  

 påstand om en ændring af kriterierne for beregning af  

 substitutionsprisen, henviser klageren til det af Gas- og Varmeprisudvalgets  

 sekretariat udarbejdede notat af 25. oktober 1995 vedrørende  

 substitutionspris og omkostningsbestemt pris til Udvalgets møde den 6.  

 november 1995.
 Det hedder i notatet, at det, for at der kan være  

 tale om en substitutionsmulighed, må forudsættes, at der er tale  

 om et alternativ, der er:
"eksisterende   (der er et fysisk anlæg) faktisk             (af tilstrækkelig  

 kapacitet) muligt              ( kan der opnås tilladelse til  

 produktion udover som spids- og reservelast) lovligt              (må det overhovedet bruges) realistisk          (kan der skaffes  

 brændsel)" Klageren har anført, at notatet kan være af  

 vejledende karakter, men Gas- og Varmeprisudvalget kan ikke forlange, at alle  

 disse fem kriterier er opfyldt eller opfyldt fuldt ud i alle tilfælde.  

 En anvendelse af kriterierne vil i langt de fleste situationer resultere i,  

 at der intet alternativ kan opstilles, eftersom kun én produktionsform  

 er lovlig.
Derimod forekommer kravet om, at alternativet skal være  

 realistisk som værende mere indiskutabelt.
F.eks. bør man  

 naturligvis ikke opstille et alternativ om naturgasbaseret varme i et  

 område, der ikke er eller vil blive naturgasforsynet.
Det er navnlig Udvalgets anvendelse af betingelsen om, at  

 der skal være tale om et faktisk eksisterende anlæg, der giver  

 anledning til problemer.
Der er ikke hjemmel til, at dette kriterium  

 gøres til en ufravigelig betingelse, og hvis denne betingelse  

 opretholdes, må Udvalget som tiden går anvende helt utidssvarende  

 varmeproduktionsanlæg som grundlag for prissammenligningen.
 Gas- og Varmeprisudvalget kommer i en uløselig  

 konflikt med sine egne kriterier ved at fastsætte gasfyret  

 kedelproduktion som alternativ og referencepris, idet det fremgår  

 ordret af Energiministeriets forudsætningsskrivelse, at en sådan  

 produktion vil være klart ulovlig.
For så vidt angår Gas- og Varmeprisudvalgets  

 henvisning i afgørelsen til Konkurrence-ankenævnets praksis  

 på området, påpeges, at de relativt få  

 afgørelser, der findes, er af helt konkret karakter, og at  

 afgørelserne hver for sig stort set kun har anvendt et enkelt af de  

 opstillede fem kriterier.
Der er derfor ikke i Ankenævnets praksis  

 baggrund for at sammenkæde sådanne kriterier til en række  

 krav, der samtidigt skal være opfyldt.
Konkurrenceankenævnets kendelse af 27. marts 1995  

 vedrørende Nykøbing Falster Kommune (j.nr.: 93-65-246) er  

 udelukkende udtryk for en konkret afgørelse.
Afgørelsen var for  

 det første af midlertidig karakter.
For det andet var der tale om, at  

 Gas- og Varmeprisudvalget og Konkurrenceankenævnet dengang ikke ville  

 anvende et alternativ, som   endnu   ikke eksisterede, men som muligvis ville  

 blive realiseret.
Sagen var derfor af en helt anden karakter end den  

 foreliggende sag, hvor der efter beslutningen i 1994 om samarbejde mellem  

 Brødrene Hartmann og Tønder Fjernvarmeselskab ikke er udsigt  

 til andre produktionsformer.
Konkurrenceankenævnets kendelse af 17.april 1997  

 vedrørende Skagen Varmeværk (j.nr.: 96-130.734) afviser  

 ligeledes at gå ind i en nærmere bedømmelse af en  

 referencevurdering på baggrund af en uafklaret situation, der vurderes  

 at stå over for en snarlig afklaring.
Også denne afgørelse  

 angives at være af midlertidig karakter.
Der ligger endvidere i  

 afgørelsen nogle meget klare signaler, som afviger fra Gas- og  

 Varmeprisudvalgets betragtninger om referencepris-begrebet.  

 Stadfæstelsen af Udvalgets afgørelse kan derfor ikke betragtes  

 som en godkendelse af de principper, som sekretariatets notat fra 1995 giver  

 udtryk for.
Ankenævnets bemærkninger må tværtimod  

 læses som en anvisning af, at Udvalget i en vurdering af en  

 referencepris må tage mere nuancerede overvejelser i brug.
I Tønder forelå der et helt konkret valg  

 mellem to produktionsformer.
Det af Tønder Fjernvarmeselskab  

 udarbejdede projektforslag må derfor indgå som en model for en  

 kontrol af, om der er rimelighed i de priser og i den opdeling af  

 omkostningerne, som foretages af Brødrene Hartmann.
En anvendelse af et ikke faktisk  

 eksisterende værk som reference kan være acceptabelt, når  

 der trods alt ikke er tale om en fjerntliggende mulighed, men derimod som i  

 dette tilfælde et veldokumenteret projekt, der forelå  

 sideløbende med det realiserede projekt.
 Når det samtidig forholder sig på den  

 måde, at dette alternative projekt er et kraftvarmeværk, der i  

 konstruktion, størrelse og drift findes mange andre steder i landet,  

 og hvis den således udregnede referencepris anvendes med en rimelig  

 margen, kan det ikke være betænkeligt at anvende dette alternativ  

   evt. med nogle tillempelser - som reference til og kontrol af  

 varmeprisen.
4.3 Klageren har til støtte for sin mere  

 subsidiære påstand, om at den omkostningsbestemte varmepris  

 på det decentrale varmeværk ikke er korrekt opgjort,  

 anført, at Gas- og Varmeprisudvalget ikke har behandlet de fra  

 Brødrene Hartmann indhentede prisberegninger tilstrækkeligt  

 kritisk.
Udvalget burde have foretaget en dyberegående  

 undersøgelse af disse priser for at sikre, at disse er korrekt  

 udregnet.
Navnlig i en sag som denne, hvor varmesælgeren har en  

 samproduktion af procesenergi til egne produktionsformål og varme til  

 salg til Tønder Fjernvarmeselskab.
De opstillinger og udregninger, der ligger til grund for  

 Brødrene Hartmanns beregninger af udgifterne ved produktion af varmen  

 til Tønder Fjernvarmeselskab, er ikke tilstrækkelig detaljerede  

 eller dokumenterede.
Det er ikke muligt for Gas- og Varmeprisudvalget  

 på det foreliggende grundlag at føre nogen som helst kontrol  

 med, om der ikke ved Brødrene Hartmanns vurdering af, hvorledes  

 omkostningerne skal fordeles på de to formål, sker en forkert  

 afvejning.
Det er oplagt, at Brødrene Hartmann A/S har en interesse i  

 at belaste varmeproduktionen med den størst mulige andel af  

 omkostningerne.
Brødrene Hartmanns økonomiske oversigt  

 afspejler således ikke det overskud, der vil opstå efter fem  

 års produktion.
Oversigten tager ligeledes ikke hensyn til  

 samproduktionen, men placerer hele samproduktionsfordelen på sin egen  

 produktions side.
Udvalget burde som uvildig instans foretage den vanskelige  

 og følsomme afvejning af, hvorledes en sådan samproduktions  

 fordel på retfærdig vis bør tilkomme den enkelte part.  

 Endvidere tages der i oversigten slet ikke hensyn til elsalg og CO2 tilskud.  

 Der er anført forkerte forrentningsprocenter, og der er forskel  

 på ca. 10 % i virkningsgrad i forhold til projektoplysningerne.
Endelig  

 er der ikke taget hensyn til ledningstab og til det forhold, at Tønder  

 Fjernvarmeselskab ved køb af varme udefra selv skal opretholde spids-  

 og reservelastbehov.
5. Gas- og Varmeprisudvalgets argumentation 5.1 Gas- og Varmeprisudvalget har over for klagerens  

 principale påstand anført, at Udvalget netop ikke har vurderet  

 en fiktiv pris, og at Udvalget ikke har vurderet nogen prisforhøjelse  

 i henhold til den kontrakt, som Tønder Fjernvarmeselskab og  

 Brødrene Hartmann har indgået.
Udvalget har truffet en helt  

 generel afgørelse omkring prisfastsættelse for leverancen af  

 fjernvarme mellem parterne.
Det blev således i afgørelsen understreget,  

 at Udvalget ikke med afgørelsen tog stilling til den konkrete pris,  

 der fremkommer af den mellem parterne indgåede samarbejdsaftale om  

 fjernvarmelevering.
Udvalget understregede endvidere, at afgørelsen  

 alene vedrørte en vurdering af den omkostningsbestemte pris og  

 klagerens egenproduktionspris på eksisterende kedler og ikke en  

 vurdering af den konkrete pris, der kunne udledes af den mellem parterne  

 indgåede kontrakt.
 5.2 Over for klagerens subsidiære påstand har  

 Gas- og Varmeprisudvalget anført, at projektet om et decentralt  

 kraftvarmeværk ejet og drevet af Tønder Fjernvarmeværk  

 ikke opnåede myndighedernes accept og dermed alene eksisterer som et  

 ingeniørberegnet projekt fra marts 1993.
Udvalget har i den foreliggende sag fastholdt sit og  

 Ankenævnets hovedprincip om, at der må kræves en faktisk  

 substitutionsmulighed, for at der kan udregnes en substitutionspris.
Der  

 henvises i den forbindelse til Ankenævnets kendelser i sagerne  

 vedrørende Nykøbing Falster Kommune og Skagen Varmeværk,  

 som stadfæster dette hovedprincip.
 Det anlæg, som klageren henviser til som det  

 "realistiske" alternativ, er et ikke eksisterende alternativ.  

 Skulle varmen fra Brødrene Hartmanns anlæg bortfalde, vil det  

 eneste alternativ være varmeproduktionen på Tønder  

 Fjernvarmeselskabs egne eksisterende naturgaskedler.
For så vidt angår klagerens henvisning til  

 sekretariatets notat til Gas- og Varmeprisudvalgets møde den 6.  

 november 1995 bemærkes, at det pågældende notat var et  

 orienterende notat alene til Udvalgets medlemmer.
Notatet skulle  

 således ikke umiddelbart føre til konkrete afgørelser,  

 men alene være udgangspunkt for en generel debat i Udvalget om hele  

 substitutionspris-problematikken.
Det understreges, at denne debat stadig  

 foregår, og at Udvalget vedtog, at der skulle indledes forhandlinger om  

 substitutionsprisproblematikken med Energistyrelsen i lyset af styrelsens  

 såkaldte "forudsætningsskrivelser" om den fremtidige  

 forsyningsstruktur.
Udvalget vil under disse forhandlinger gøre  

 opmærksom på, at kravet om en eksisterende substitutionsmulighed  

 kan være problematisk, når der er gået lang tid siden  

 indgåelsen af aftale om levering.
I den foreliggende sag har dette dog  

 ikke betydning på grund af den markante forskel mellem lofterne og  

 Brødrene Hartmanns pris.
Med hensyn beregningen af den omkostningsbestemte pris for  

 decentral kraftvarme har Brødrene Hartmann i forbindelse med sagens  

 behandling anmeldt en omkostningsbestemt varmepris på det af  

 virksomheden ejede og drevne anlæg.
Anlægget producerer ved  

 forenet produktion i alt tre produkter: elektricitet, fjernvarme til  

 Tønder Fjernvarmeselskab og procesdamp til eget forbrug.
 Ved forenet produktion findes der ikke nogen  

 fuldstændig objektive, entydige og korrekte fordelingsnøgler for  

 fællesomkostningerne, det vil sige de omkostninger, der ikke entydigt  

 kan fordeles på de enkelte produkter som særomkostninger.
Fællesomkostningerne udgør i den foreliggende  

 sag   som i den helt overvejende del af de sager Udvalget har behandlet om  

 omkostningsfordeling ved forenet produktion   langt den største del af  

 omkostningerne.
Fællesomkostningerne er af Brødrene Hartmann  

 fordelt efter en nøgle, der udgøres af energiindholdet i det  

 tre produkter   el, fjernvarme og procesdamp.
Dette princip finder Udvalget  

 ikke som sådan urimeligt.
 Virksomheden har ved beregningerne af den  

 omkostningsbestemte pris anvendt et "usikkerhedsbånd"  

 på +/- 5 %. Udvalget har ikke fundet det fornødent med en  

 indsnævring af dette usikkerhedsbånd, ligesom Udvalget ikke har  

 kunnet følge klagerens krav, som fremsat under sagens behandling, om  

 at den omkostningsbestemte udregning af prisen skulle ledsages af  

 underskrevne revisorerklæringer.
Det har for Udvalget ligget fast, at hverken den  

 omkostningsbestemte pris på Brødrene Hartmanns anlæg eller  

 Tønder Fjernvarmeselskabs egenproduktionspris på de eksisterende  

 naturgasbaserede kedler skal anvendes i afregningsøjemed.
De to  

 prislofter har hermed alene skullet tjene til en sandsynliggørelse af  

 niveauet i forhold til den kontraktbaserede pris, som de to parter strides  

 om.
Nedenstående tabel, der fremgik af det skriftlige  

 sagsoplæg, der dannede baggrund for udvalgsbehandlingen, viser de to  

 prislofter samt kontraktsprisen før og efter den af Brødrene  

 Hartmann ønskede ændring.
Som det ses, er der en ganske  

 betragtelig afstand fra kontraktsprisen   både før og efter den  

 omstridte ændring   og op til de to prislofter.
Kr. pr.
Mwh  gns.
TF´s egenproduktionspris med naturgas  

 "substitutionsprisen" 229,00 BH´s beregnede omkostningsbestemte pris 245,50 Den "gamle" kontraktpris ca. 145,00 Den nye afregningspris efter omkostningsstigningen 165,50 Da prislofterne ikke for øjeblikket skal bruges i  

 afregningsøjemed, har Udvalget fundet det tilstrækkeligt med den  

 anmeldelse af niveauet af prislofterne, der fremgår af de fra parterne  

 fremsendte beregninger.
Skulle enten Tønder Fjernvarmeselskabs  

 egenproduktionspris eller den omkostningsbestemte pris på  

 Brødrene Hartmanns anlæg på et senere tidspunkt blive  

 afgørende for den afregningspris, som den leverede fjernvarme afregnes  

 til, vil Udvalget til den tid kunne indkræve aktuelt materiale til  

 belysning af forholdene.
6. Brødrene Hartmanns argumentation 6.1 Brødrene Hartmann v/advokat Peter-Ulrik Plesner  

 har anført, at Brødrene Hartmann opkræver en  

 afregningspris på 165,50 kr. pr./Mwh, og at Tønder  

 Fjernvarmeselskab betaler en pris på ca. 145,00 kr. pr./Mwh, idet  

 fjernvarmeselskabet nægter at betale den opkrævede pris.
Der  

 verserer en voldgiftssag om, hvilken afregningspris der skal anvendes, men  

 der kan ikke herske tvivl om, at én af de to nævnte priser er  

 gældende.
 Gas- og Varmeprisudvalget tager derfor i sin  

 afgørelse udgangspunkt i, at der består to mulige priser, og  

 ingen af disse to priser overstiger det "loft", der følger  

 af gas- og varmeprislovgivningen.
Gas- og Varmeprisudvalget intervenerer ikke i en  

 privatretlig konflikt.
Voldgiftsagen mellem Brødrene Hartmann og  

 Tønder Fjernvarmeselskab vedrører spørgsmålet om,  

 hvilken pris der kontraktsretligt er aftalt, mens sagen for Gas- og  

 Varmeprisudvalget og nærværende sag vedrører  

 spørgsmålet om det offentligt fastsatte loft for den fastsatte  

 pris.
Gas- og Varmeprisudvalgets afgørelse  

 præjudicerer på ingen måde udfaldet af Voldgiftssagen,  

 udover at fastlægge at såvel den pris Brødrene Hartmann  

 som den pris Tønder Fjernvarmeselskab gør gældende,  

 ligger inden for rammerne af, hvad der gyldigt kan aftales i henhold til lov  

 om varmeforsyning.
Der er imidlertid principielt intet i Gas- og  

 Varmeprisudvalgets afgørelse, der hindrer Voldgiftsretten i at  

 nå frem til, at en lavere pris end den af Udvalget godkendte er aftalt  

 mellem parterne.
Det må derfor afvises, at Gas- og Varmeprisudvalget  

 som af klageren anført   er prisdannende eller medvirker til at  

 gennemføre prisforhøjelser.
Anvendelse af et substitutionsprincip, der ikke har  

 udtrykkelig hjemmel i lov om varmeforsyning, jf. herved § 20, må   som  

 det er sket i Gas- og Varmeprisudvalgets og Konkurrenceankenævnets  

 praksis   ske med en vis forsigtighed.
En udbredelse af det i praksis fast  

 antagne substitutionsprincip til at omfatte den fiktive pris, der ved  

 udformning af et projektforslag antages at ville gælde ved  

 udførelse i overensstemmelse med projektets etableringsomkostninger,  

 finansieringsmæssige forudsætninger m.m., vil give en betydelig  

 usikkerhed om prisfastsættelsen.
Et sådan princip ville endvidere  

 være særdeles vanskeligt at anvende i praksis.
Det forekommer uigennemskueligt, hvordan Gas- og  

 Varmeprisudvalget skal kunne sondre mellem mere eller mindre  

 gennemførlige projekter med henblik på at afgøre, om de  

 kan bruges som reference.
Det forekommer ligeledes umuligt at give  

 retningslinier for, hvor længe et ikke-realiseret projekt skal kunne  

 bruges som reference, hvordan hensyn til udvikling i byggepriser o.lign. skal  

 indgå, samt i hvilket omfang og hvordan Udvalget skal kontrollere, at  

 projektmaterialet ikke var baseret på forkerte og for optimistiske  

 forudsætninger, der leder til en for lavt skønnet pris.
 Hvis Tønder Fjernvarmeselskabs projektforslag kan  

 anvendes som reference, påpeges det endvidere, at hvis projektet var  

 blevet ført ud i livet, ville produktionsprisen på  

 anlægget være blevet forhøjet som følge af de  

 ændringer, der fremkom med hensyn til CO2-afgifter og naturgas-afgifter  

 ved årsskiftet 1995/1996. Der er heller ingen sikkerhed for, at de  

 øvrige forudsætninger for projektet fra marts 1993 ville have  

 kunnet holde stik.
Brødrene Hartmann A/S har overfor Gas- og  

 Varmeprisudvalget sammenfattet og forklaret sine produktionsomkostninger, og  

 klager er ikke på nogen måde fremkommet med konkrete indsigelser  

 imod disse beregninger.
Det fastholdes, at beregningerne korrekt og  

 fyldestgørende viser, hvad en omkostningsbestemt pris ville  

 være.
Hvor der er en vis usikkerhed i beregningerne, angives dette  

 loyalt.
Det fremgår således, at beregningerne er behæftet  

 med et usikkerhedsbånd på +/- 5 %.
Forholdet i den foreliggende sag er i øvrigt  

 specielt, i og med Brødrene Hartmann ikke afregner til den beregnede  

 omkostningsbestemte pris, der gennemsnitligt udgør 245,50 kr. pr.
Mwh,  

 men til en langt lavere afregningspris, der udgør 165,50 kr. pr Mwh.  

 Som følge heraf ville det være fuldt berettiget, hvis Gas- og  

 Varmeprisudvalget i den foreliggende sag undlod at gå ind i en meget  

 intensiv prøvelse af den beregnede omkostningsbestemte pris.
Det er i øvrigt kun den såkaldte  

 skyggeafgift, der opkræves, hvilket svarer til differencen mellem  

 gasselskabets fjernvarmetarif og erhvervstarif.
Der indgår  

 således hverken brændsels-afgift eller faste udgifter i  

 prisen.
 Det er således dokumenteret, at Brødrene  

 Hartmanns omkostningsbestemte pris, selv hvis denne som følge af den  

 angivne usikkerhedsmargen eventuelt i perioder måtte være en  

 smule lavere end det af selskabet beregnede gennemsnit, helt utvivlsomt  

 ligger over den faktiske afregningspris.
7. Ankenævnets bemærkninger Ankenævnet finder ikke grundlag for at kritisere, at  

 Gas- og Varmeprisudvalget behandlede sagen på grundlag af  

 Brødrene Hartmanns skrivelse af 4. marts 1996.
 Gas- og Varmeprisudvalget har ved fastsættelsen af  

 substitutionsprisen krævet, at denne skal opgøres på  

 grundlag af et eksisterende alternativ og har således afvist at anvende  

 produktionsprisen ved et anlæg, som Tønder Fjernvarme havde  

 projekteret, men som ikke blev opført, idet der i stedet i 1994 blev  

 indgået en aftale ed Brødrene Hartmann om  

 fjernvarmelevering.
 Ankenævnet kan i hvert fald i det foreliggende  

 tilfælde tiltræde, at substitutionsprisen er beregnet på  

 grundlag Tønder Fjernvarmes eksisterende egenproduktion.
 Under henvisning til det, der er anført af Gas- og  

 Varmeprisudvalget finder Ankenævnet ikke grundlag for at hjemvise sagen  

 til Udvalget med henblik på en ændret opgørelse af  

 Brødrene Hartmanns omkostningsbestemte pris.
 Ankenævnet stadfæster derfor Udvalgets  

 afgørelse.
 Som anført af Udvalget er der ikke herved taget  

 stilling til, hvilken konkret pris der følger af aftalen mellem  

 Tønder Fjernvarmeselskab og Brødrene Hartmann.
 Herefter bestemmes:
 Gas- og Varmeprisudvalgets afgørelse af  21. marts  

 1997 stadfæstes.
