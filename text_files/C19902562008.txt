ERHVERVSPRAKTIK I FORSVARET Ref.: Lov om folkeskolen, lov nr. 313 af 26 JUN 1975, § 9 og 13.
 Bilag: 1. Cirkulære om statens erstatningsordning for deltagere i praktisk  

 erhvervsorientering.
 2. Hjemmeværnskonsulenter, Adresseliste.
 Erstatter: FKOBST P.493-6, OKT 1980.
FORMÅL 1. Erhvervspraktik har generelt til formål dels at  

 forberede eleverne på deres personlige valg af uddannelse og erhverv, dels at  

 orientere dem om de sider af samfundslivet, der har forbindelse med  

 uddannelses- og erhvervsforhold i almindelighed.
 Erhvervspraktik i forsvaret skal give eleverne et indtryk af forsvarets  

 placering i samfundet og et realistisk billede af uddannelsesmuligheder i  

 forsvaret for piger og drenge samt arbejdsbetingelser for forsvarets  

 personel.
DEFINITION 2. Erhvervspraktik i forsvaret er egentlig militær  

 tjeneste af en uges varighed for skoleelever i 9. og 10. klasse og  

 tilsvarende elever under uddannelse, som frivilligt med forældres/værges og  

 skoles tilladelse, ønsker sig denne form for erhvervspraktik.
 Erhvervspraktikken skal give kendskab til soldatermæssige funktioner,  

 færdigheder og belastninger.
 Praktikanter kan indgå i eller følge uddannelsesenheder, operative enheder  

 eller specialiserede værksteder ved forsvarets myndigheder.
CIVILPRÆGET PRAKTIK 3. Erhvervspraktik ved militært cafeteria,  

 sekretariat, musikkorps, områdeinformerier, almindelige værksteder m.v.  

 (civile funktioner) anses ikke for egentlig erhvervspraktik i forsvaret.  

 Praktikpladser af denne art medregnes ikke under det som produktionsmål  

 fastsatte antal pladser.
 Civilpræget praktik gennemføres efter følgende retningslinier:
 - Antal af pladser samt perioder aftales lokalt efter behov.
 - Der udbetales ingen form for ydelser.
 - Indkvartering og iklædning kan normalt ikke finde sted.
PRAKTIKPERIODE 4. Erhvervspraktik i forsvaret bør tilstræbes  

 gennemført i perioden fra 1. september til påske det følgende år.
Praktik i  

 perioden fra påske til 1. september kan finde sted såfremt særlige forhold  

 gør sig gældende.
 Efterårsferie (ugen med 3. tirsdag i OKT) samt juleferie (uge 51, 52 og  

 01) er undtaget.
PRODUKTIONSMÅL 5. Erhvervspraktik fastsættes som produktionsmål.
Det  

 samlede produktionsmål fastsættes af Forsvarskommandoen således: 7.000  

 pladser i 1990 (skoleåret 90/91) 10.000 pladser i 1991 (skoleåret 91/92) 12.000 pladser i 1992 (skoleåret 92/93) og følgende år.
 Pladserne fordeles efter følgende fordelingsnøgle:
 Pladserne fordeles indledningsvis mellem følgende niveau-II myndigheder:
Vestre Landsdelskommando Østre Landsdelskommando Bornholms Region Søværnets Operative Kommando Flyvertaktisk Kommando Landsdelskommandoer bemyndiges til at styre erhvervspraktik ved hærens  

 skoler i landsdelen.
 Søværnets Operative Kommando bemyndiges til at styre erhvervspraktik ved  

 de under Søværnets Materielkommando hørende flådestationer og de under  

 Inspektøren for Søværnet hørende skoler.
 Flyvertaktisk Kommando bemyndiges til at styre erhvervspraktik ved  

 flyvevåbnets personeladministrative B-enheder.
 PROCEDURER FOR FORDELING AF PRAKTIKPLADSER .
 6. På grundlag af Undervisningsministeriets årlige  

 oversigt over antal af elever i 9. og 10. klasser over hele landet fordeler  

 Forsvarets Værnepligt & Rekruttering på Forsvarskommandoens vegne senest  

 1. marts pladser mellem niveau-II myndighederne for nærmest følgende skoleår.
 7. Niveau-II myndigheder fordeler de tildelte pladser  

 på tjenestesteder og indberetter pr. 1. april den valgte fordeling til  

 Forsvarets Værnepligt og Rekruttering.
 Indberetningen skal indeholde:
 - Tjenestestedets adresse og telefonnummer samt navn og lokalnummer på  

 kontaktperson.
 - Angivelse af ugenumre, i hvilke der kan gennemføres erhvervspraktik.
 - Hvor mange praktikanter - opdelt i drenge og piger - tjenestestedet  

 ønsker pr. hold (pr. uge).
 - Eventuel opdeling af pladser mellem generel militær tjeneste og andre  

 former for tjeneste (specialiserede værksteder).
 8. Forsvarets Værnepligt og Rekruttering udsender  

 årligt en detaljeret plan for fordeling af pladser mellem landets kommuner.  

 Planen udarbejdes af Direktoratet for Folkeskolen.
 Denne endelige plan sendes til forsvarets myndigheder og skoler/kommuner  

 inden 1. maj gældende for det følgende skoleår.
 9. Ændringer i den endelig plan på grund af for  

 eksempel overførsel af pladser fra en skole til en anden bør ske uden  

 medvirkning fra forsvaret.
 10. Den enkelte skole/kommune meddeler navneliste  

 (personnummer, alle 10 cifre og navn) herunder fordeling på piger og drenge  

 for praktikanter til tjenestestedet senest 4 uger før praktikperiodens  

 begyndelse.
 Navnelisten skal indeholde oplysninger om særlige forhold som tilfælde af  

 astma, hjertefejl, migræne, allergi m.v. således, at tjenestestedet kan  

 forberede fornødent hensyn.
 Den enkelte skole bør sikre, at samme elev kun deltager een gang som  

 erhvervspraktikant i forsvaret.
 11. Tjenestestedet tilsender de involverede skoler  

 program for den enkelte praktikperiode samt nødvendige praktiske oplysninger  

 senest 2 uger før periodens begyndelse.
INDHOLD AF PRAKTIKPERIODE 12. Erhvervspraktik i forsvaret kan kun delvist  

 afvikles efter et fast standardprogram.
Vigtige hovedbestanddele kan være  

 faste, men detailprogram for en given uge må afhænge af aktiviteten på  

 tjenestestedet og på nærliggende tjenestesteder.
 Programmet fastlægges efter følgende generelle retningslinier:
 - Praktikanter underbringes og iklædes.
 - Praktikanter samles i praktikantenhed.
- Tjenestestedet udpeger en eller flere egnede befalingsmænd eller menige  

 til at føre tilsyn med praktikanterne.
Det bør tilstræbes, at programmet - og  

 dermed tilsynet - går ud over normal daglig tjenestetid.
Tilsynspligten  

 omfatter ikke fritidsophold uden for tjenestestedet.
 - For praktikanter under 18 år fastsættes mødetidspunktet efter  

 udgangstilladelse af det pågældende tjenestested, dog senest til kl. 2200.
 - Praktikanter kan medtages i flådens skibe samt som passagerer i  

 motorkøretøjer, medmindre der direkte øves eller gennemføres egentlig  

 mørkekørsel.
 - Med forældres tilladelse kan praktikanter medtages i helikoptere og  

 propelfly.
 - Praktikanter i flådens skibe skal være fyldt 15 år.
- Praktikanter må efter fornøden uddannelse gennemføre skydning på  

 skydebane med salonammunition.
Praktikanterne må ikke komme i berøring med  

 anden ammunition, sprængmidler og lignende.
 - Mindst een overnatning i det fri (mørkeøvelse) samt egen tilberedning af  

 forplejning anbefales.
 - Besøg ved nærliggende tjenestesteder af en anden kategori eller fra et  

 andet værn kan være meget givende.
 - Besøg af en dags varighed ved Hjemmeværnet kan med fordel finde sted.  

 Aftale træffes gennem den lokale hjemmeværnskonsulent jf. bilag 2.
 - Erhvervspraktik på Færøerne og Grønland gennemføres på grundlag af  

 lokale aftaler.
 - Elever uden dansk statsborgerskab kan kun deltage i erhvervspraktik i  

 forsvaret efter særlig aftale med det enkelte tjenestested.
ANSVAR OG ØKONOMI 13. Alle omkostninger i forbindelse med  

 erhvervspraktik i forsvaret konteres og registreres ved anvendelse af  

 formålsnummer 8490.0000 og myndighedens eget FEL nr. ansvar.
ERSTATNING 14. Praktikanterne er omfattet af bestemmelser om  

 erstatningsordning og ulykkesforsikring i henhold til  

 Arbejdsmarkedsstyrelsens cirkulære (se bilag 1).
 Anmeldelse af forvoldte skader og/eller tilskadekomst indgives på de af  

 Arbejdsmarkedsstyrelsen udarbejdede blanketter, som rekvireres, udfyldes og  

 indsendes efter de i ovennævnte cirkulære angivne retningslinier.
EB ARVID SØRENSEN kontreadmiral Chef for personelstaben Fordeling: Standardfordeling (+1 ex. til KVO) Bilag 1 ARBEJDSMARKEDSSTYRELSEN København, den 21.3.1990 A 46 AF-cirkl.nr. 8/90 Cirkulæ~ re om statens erstatningsordning for deltagere i praktisk erhvervsorientering Cirkulæret ajourfører retningslinierne i AF-cirkulære nr. 22/85 af 14.  

 november 1985. Ajourføringen sigter navnlig på at tydeliggøre mulighederne  

 for at bruge statens erstatningsordning i indsatsen mod arbejdsløsheden, jvf.  

 afsnit II. om ordningens område.
I.
Erstatningsordningens hjemmel og formål Hjemmelen for ordningen er fortsat givet i tekstanmærkningerne til  

 finansloven.
 Formålet er i første række at sikre at vejledningssøgende der deltager i  

 praktisk erhvervsorientering (i det følgende kaldet praktikanter) får samme  

 erstatningsmæssige stilling som de egentlige arbejdstagere, med hvem  

 praktikanterne ofte samarbejder og deler arbejdsviklår.
 Samtidig vil specielt dækningen af praktikanternes erstatningsansvar være  

 en væsentlig betryggelse for praktikvirksomhederne, og ordningen er dermed en  

 afgørende forudsætning for arbejdspladsernes imødekommenhed.
II.
Erstatningsordningens område Sikrede af ordningen er, med de begrænsninger som følger af nedenstående,  

 alle uddannelses- og erhvervsvejledningssøgende, herunder skoleelever, der  

 deltager i praktisk erhvervsorientering, hvorved i denne forbindelse forstås  

 aktiviteter der foregår i erhvervslivet, såvel det offentlige som det  

 private, og har uddannelses- og erhvervsorientering som et væsentligt formål.  

 Aktiviteter der omfattes af ordningen er eksempelvis - erhvervspraktik - studiebesøg - praktik som led i valgfaget arbejdskendskab - arbejdspraktik (hverved dette cirkulære forstår længerevarende praktik  

 for specialundervisningens elever) - praktik i forbindelse med erhvervsmæssige introduktionskurser - praktik i forbindelse med UTB (uddannelsestilbud efter § 10 i lov om  

 arbejdstilbud til ledige) - praktik i forbindelse med den 1-årige arbejdsmarkedsuddannelse for  

 voksne kvinder (P 47) - praktik i forbindelse med uddannelser i hehold til § 23a i lov om  

 beskæftigelsesmuligheder for unge mv.
 Betingelserne for at anvende ordningen er følgende:
 1. Aktiviteten skal iværksættes gennem AF eller en  

 skole/uddannelsesinstitution/vejledningsordning der er offentlig eller  

 offentlig godkendt.
2. Aktiviteten skal finde sted i en situation hvor den  

 uddannelses- eller vejledningssøgende endnu ikke har truffet et endeligt valg  

 af uddannelse eller erhverv.
I alle de ovenfor eksempelvis nævnte aktiviteter  

 anses et endeligt valg ikke for truffet.
 Når valget må antages at være truffet, fx i efg-uddannelserne efter  

 basisåret, kan ordningen ikke anvendes.
3. Uddannelses- og erhvervsorientering skal indgå som  

 et væsentligt formål med aktiviteten.
Dette udelukker ikke at der er andre  

 væsentlige formål.
 4. Med mindre der er helt specielle forhold, skal  

 praktikanterne befinde sig på mindst 8. klassetrin eller tilsvarende.
Erhvervspraktik må normalt ikke vare længere end i alt 6 uger om året,  

 jfr. dog de særlige regler for 10. klasse samt for arbejdspraktik for  

 specialundervisningens elever og praktik som led i valgfaget arbejdskendskab.  

 Er der tale om uddannelser hvor der efter uddannelsesplanerne lægges særlig  

 vægt på elevernes orientering om og kontakt med erhvervslivet, vil der kunne  

 ses bort fra tidsbegrænsningen, jfr. eksempelvis LAMU-kurser, UTB-kurser og  

 1-årige arbejdsmarkedsuddannelser for voksne kvinder.
Også i den individuelle  

 vejledning vil ordningen, når der kan godtgøres et særligt behov, kunne dække  

 i et udvidet tidsrum. 6. Aktiviteten skal finde sted i en her i landet  

 hjemmehørende virksomhed.
Hvis en sådan virksomhed sender en praktikant til  

 udlandet, dækkes praktikanten også der af erstatningsordningen.
Praktikanters  

 færden mellem hjem og praktiksted er som altovervejende hovedregel ikke  

 omfattet af ordningen.
Derimod er færden mellem skole/institutionen og  

 praktiksted omfattet.
 7. Praktikken forudsættes gennemført i  

 overensstemmelse med gældende love og bestemmelser.
 Hvor dette ikke er tilfældet, kan det efter omstændighederne begrunde  

 afvisning af erstatningskrav.
Der er særlig grund til at nævne at det er ulovligt og evt. strafbart at  

 lade praktikanten føre motorkøretøj, herunder traktor, uden den fornødne  

 hjemmel.
Hvor skaden er sket i forbindelse med overtrædelse af reglerne herom  

 vil styrelsen kunne afvise erstatningskravet.
Hvor det kan blive aktuelt bør  

 kontorerne og andre iværksættere af praktisk erhvervsorientering gøre både  

 praktikant og praktikvært opmærksom på disse forhold.
Unge der er fyldt 15 år kan komme i erhvervspraktik til søs.
De skal ikke  

 have udstedt søfartsbog, men optages på bemandingslisten efter udfyldelse af  

 hyrekontrakt, idet dennes linier J., K. og L. ikke udfyldes, medens der på  

 linie M anføres »ingen tjenestepligt (erhvervspraktikant)».  

 Udtrykket »påmønstre« bør ikke benyttes om praktikanter, idet de  

 ikke er en del af besætningen.
 Erstatningsordningen gælder ikke for Færøerne og Grønland.
III.
Erstatningsordningens indhold A.
Erstatning til praktikanten for skade på egen person Erstatningsordningen sikrer praktikanter erstatning efter reglerne i lov  

 om arbejdsskadeforsikring.
Ved skade på praktikantens person kan der herefter  

 blive tale om følgende ydelser:
 Erstatning for tab af erhvervsevne når skaden har medført bortfald eller  

 nedsættelse af evnen til at skaffe sig indtægt ved arbejde.
Ved 100% erhvervsevnetab betales der en årlig ydelse på 4/5 af  

 årsindtægten på skadestidspunktet, dog højst 4/5 af af et i loven fastsat  

 årslønsgrundlag, som reguleres efter løntallet hver 1. april.
Ved mindre tab  

 tilkendes forholdsmæssigt mindre ydelser.
Fastsættes erhvervsevnetabet til  

 under 50%, udbetales erstatningen som hovedregel som et engangsbeløb.
 Årsindtægten fastsættes efter et skøn når særlige forhold gør sig  

 gældende, fx når indtægten har været varierende gennem det forudgående år.
Er praktikanten under 21 år eller under uddannelse, tages der ved  

 fastsættelsen hensyn til den erhvervsindtægt praktikanten kunne forventes at  

 få efter det fyldte 21. år, hvis skaden ikke var sket.
I loven er der fastsat  

 et mindstebeløb.
Erstatning for varigt men for de ulemper skaden har medført i den daglige  

 tilværelse.
Erstatningen fastsættes i almindelighed i overensstemmelse med en  

 af Arbejdsskadestyrelsen udarbejdet tabel over mengrader, der går ud fra  

 skadens medicinske følger.
Erhvervs- og indtægtsmæssige forhold er således  

 uden betydning.
Erstatningen ydes som en kapital en gang for alle.
Kapitalens  

 størrelse afhænger af skadelidtes statistiske restlevetid.
Betaling af sygebehandling m.m.
Medens erstatningssagen er under  

 behandling, godtgøres skadelidtes udgifter til sygebehandling og transport i  

 forbindelse hermed.
Udgifterne godtgøres dog kun i det omfang de ikke kan  

 betales af den offentlige sygesikring efter sygesikringsloven eller af  

 sygehuset efter sygehusloven.
Endvidere kan skadelidte, medens sagen er under behandling, få godtgjort  

 udgifter til hjælpemidler der er nødvendige på grund af skaden, fx. proteser,  

 briller, kontaktlinser og høreapparater.
I denne forbindelse bemærkes at  

 skader på sådanne hjælpemidler anses for personskade, og at udgifterne til  

 reparation eller nyanskaffelse derfor godtgøres af skadelidte.
Overgangsbesøb ved dødsfald og erstating for tab af forsørger.
Medfører  

 skaden praktikantens død, tilkendes der en efterladt ægtefælle, registreret  

 partner eller samlever med hvem afdøde har levet i ægteskabslignende forhold,  

 et overgangsbeløb en gang for alle.
I særlige tilfælde kan beløbet også  

 tilkendes andre efterladte.
Herudover ydes der erstatning for tab af forsørger til efterladte  

 ægtefælle. registreret partner eller samlever som afdøde forsørgede helt  

 eller delvis.
Erstatningen tilkendes som en løbende ydelse der årligt udgør  

 30% af afdødes årsløn, dog højst 30% af det i loven nævnte maksimale  

 årslønsgrundlag.
Ydelsen løber i perioden fra 1 til 10 år, alt efter omfanget  

 af den tabte forsørgelse.
Afdødes børn tilkendes hver 10% af afdødes årsløn i årlig ydelse,  

 maksimalt dog 40% til alle børn tilsammen.
Det er en betingelse at afdøde  

 havde forsørgelsespligt overfor børnene.
Ydelsen løber til barnets fyldte 18.  

 år, men kan forlænges til det fyldte 21. år hvis barnet er under uddannelse.
 Der kan også tilkendes andre personer som afdøde forsørgede helt eller  

 delvis, erstatning for tab af forsørger.
Satserne for ydelserne efter lov om arbejdsskadeforsikring - bortset fra  

 betaling af sygebehandling m.m. - reguleres årligt ved bekendtgørelse fra  

 Arbejdsskadestyrelsen.
Ved henvendelse til styrelsen kan men få oplyst de til  

 enhver tid gældende satser for ydelser i henhold til loven.
Erstatningsordningen giver ikke erstatning for skade på praktikantens  

 ejendele, fx beklædning, ure, cykler og knallerter, selv om skaden sker i  

 forbindelse med den praktiske erhvervsorientering.
Disse skader kan eventuelt  

 erstattes over praktikantens familieforsikring eller praktikværtens  

 virksomhedsforsikring.
 Der kan heller ikke ydes godtgørelse for svie og smerte.
 Hvis praktikanten eller dennes efterladte har erstatningskrav mod en  

 skadevolder der er erstatningsansvarlig for skade på praktikantens person,  

 nedsættes kravet i det omfang praktikanten eller de efterladte er berettiget  

 til erstatningen efter statens erstatningsordning.
B.
Erstatning for skader som praktikanten forvolder på andres person eller  

 ejendele Erstatningsordningen dækker praktikantens erstatningsansvar efter dansk  

 rets almindelige erstatningsregler.
I visse tilfælde kan udenlandsk ret dog anvendes.
Det er således godkendt  

 ved praktik på udenlandsk færge der anløber dansk havn, og ved praktik hos  

 langtidschauffører på rejse i udlandet for dansk firma.
1. Grundlaget for erstatningsansvar.
Dansk erstatningsret bygger i vid  

 udstrækning på retspraksis.
Der er herigennem udformet en almindelig erstatningsregel, culpareglen,  

 hvorefter det kan pålægges en skadevolder at yde skadelidte erstatning  

 såfremt skadevolderen har været mere skødesløs end men almindeligvis måtte  

 forvente i den givne situation.
I den juridiske terminologi foreligger der  

 culpa hvis skadevolder har forvoldt skade ved forsætlig, groft uagtsom eller  

 simpel uagtsom adfærd eller undladelse.
Der vil herefter ikke være  

 erstatningsansvar for den hændelige skade.
Statens erstatningsordning arbejder i praksis med et videre culpabegrab  

 end domstolene, idet erstatningsordningen også dækker skade der er forvoldt  

 ved almindelig klodsethed eller anden uhensigtsmæssig adfærd.
Dette er ikke  

 ensbetydende med at der også kan ydes erstatning for hændelig skade, men det  

 er i praksis kun forekommet ganske undtagelsesvis at erstatningskrav er  

 afvist fordi skaden blev anset for hændelig.
2. Erstatningsansvaret Er praktikanten herefter ansvarlig for en skade, må der tages stilling til  

 hvilket tab der skal erstattes, og hvem der - under hensyn til tegnede  

 forskikringer, den ansvarspådragende adfærds grovhed og andre forhold - skal  

 ende med at betale erstatningen.
a.
Erstatningsansvaret for personskade og tab af forsørger Er praktikanten erstatningsansvarlig for personskade eller tab af  

 forsørger, betaler statens erstatningsordning for de krav der kan rejses mod  

 praktikanten om en række ydelser.
Erstatninsordningen følger her de regler  

 der er givet i lov om erstatningsansvar.
 Statens erstatningsordning yder herefter erstatning og godtgørelse for  

 følgende tab mv.:
 Udgifter til helbredelse og andet tab, fx udgifter til sygehus, læge,  

 tandlæge, kørestol, særligt fodtøj, transport og forlænget uddannelse.
 I opgørelsen af skadelidtes tab fradrages sociale ydelser og andre ydelser  

 der tilkommer skadelidte som følge af skaden, fx udbetaling fra privat  

 sygesikring eller efter reglerne i lov om arbejdsskadeforsikring.
Tabt arbejdsfortjeneste i tiden fra skades indtræden til skadelidtes  

 genoptagelse af arbejdet.
Arbejde i hjemmet ligestilles med erhvervsarbejde;  

 udgifter til ekstra hushjælp kan derfor også erstattes.
I  

 erstatningsopgørelsen fradrages løn under sygdom, sygedagpenge og  

 forsikringsydelser der har karakter af skadeserstatninger.
Svie og smerte.
Der betales et beløb for hver dag skadelidte er syg.  

 Beløbets størrelse afhænger af om skadelidte er sengeliggende eller  

 oppegående.
Varigt men.
Mengraden fastsættes som omtalt under III A.
Der gives kun  

 godtgørelse for mengrader på 5% og derover.
I særligt alvorlige tilfælde kan  

 der ved en mengrad på 100% ydes et tillæg på 20% af den normale godtgørelse.
Var skadelidte ved skadens indtræden fyldt 60 år, nedsættes godtgørelsen  

 med 5% for hver år skadelidte var ældre end 59 år.
Der sker dog ikke  

 yderligere nedsættelse efter det fyldte 69. år.
Tab af erhvervsevne.
Har skaden medført nedsættelse eller bortfald af  

 skadelidtes evne til at skaffe sig indtægt ved arbejde, ydes der erstatning  

 for tab af erhvervsevne.
Erstatningsfastsættelsen sker når skadelidtes  

 helbredstilstand er blevet stationær.
Der gives kun erstatning for tab på 15%  

 og derover.
Erstatningen udbetales som en kapital og udgør ved 100% tab af  

 erhvervsevne 6 gange skadelidtes årlige erhvervsindkomst på  

 skadestidspunktet, dog højst et i loven fastsat maksimumsbeløb.
Ved lavere  

 tab reduceres erstatninge forholdsmæssigt.
Har skadelidte ingen eller kun ganske ringe erhvervsindtægt, beregnes  

 erstatningen på grundlag af mengraden, således at erstatningen for tab af  

 erhvervsevne udgør en stigende procentdel af menerstatningen desto højere  

 denne er fastsat.
Er mensgraden fx 15%, udgør erstatning for tab af  

 erhvervsevne 130% af menerstatningsbeløbet.
Er mengraden under 15%, gives der  

 ikke erstatning for tab af erhvervsevne.
De nævnte beløb nedsættes med 8 1/2% for hvert år skadelidte er ældre end  

 55 år.
Denne regel kan dog fraviges i særlige tilfælde.
Tab af forsørger.
Erstatningen til en efterladt ægtefælle, registreret  

 partner eller samlever udgør 30% af den erstatning som afdøde ville have fået  

 ved fuldstændig tab af erhvervsevnen, jfr. ovenfor.
 Var forsørgeren fyldt 56 år, nedsættes erstatningen som nævnt ved tab af  

 erhvervsevne.
Afdødes arbejde i hjemmet anses som forsørgelse, og der ydes erstatning  

 for værdien heraf.
Erstatningen til efterladte børn svarer til summen af de  

 underholdningsbidrag som afdøde kunne være pålagt efter lov om børns  

 retsstilling hvis afdøde havde været bidragspligtig.
Var afdøde eneforsørger,  

 fordobles erstatningen.
 Der gives også erstatning for rimelige begravelsesudgifter.
 Fælles for erstatning for varig men, tab af erhvervsevne og tab af  

 forsørger gælder at erstatningen nedsættes med det beløb skadelidte eller  

 efterladte måtte være berettiget til efter lov om arbejdsskadeforsikring.
 Satserne for ydelserne for svie og smerte, varigt men, tab af  

 erhvervsevne samt tab af forsørger reguleres årligt ved bekendtgørelse fra  

 Justitsministeriet, der i øvrigt kan oplyse de til enhver tid gældende satser  

 for ydelser i henhold til lov om erstatningsansvar.
b.
Erstatningsansvaret for skade på andres ejendele Erstatningsordningen dækker også de krav der kan gøres gældende mod en  

 praktikant der er ansvarlig for skade på andres ejendele.
Loven om erstatningsansvar har ikke regler om opgørelsen af erstatning ved  

 tingsskade.
Statens erstatningsordning bygger her på de regler der har dannet  

 sig i teori og praksis samt på forsikringsaftalelovens 37 og 38, der handler  

 om udmålingen af erstatning ved skadesforsikring.
Udgangspunktet er at skadelidte økonomisk skal stilles som om skaden ikke  

 var sket.Skadelidte skal hverken tabe eller tjene på skaden.
Den skadede  

 tings værdi ansættes til det beløb der efter priserne umiddelbart før  

 beskadigelsen ville kræves til genanskaffelse af tingen, med rimeligt fradrag  

 for værdiforringelse ved alder, brug, nedsat anvendelighed eller andre  

 forhold.
Udmålingen volder sjældent større vanskeligheder; der ydes erstatning for  

 genanskaffelsesværdien eller reparationsudgiften.
Hvis tingens værdi er  

 væsentlig mindre end udgiften til genanskaffelse eller reparation, kan der  

 dog være vanskelige afvejninger.
Rammer skaden fx en gammel, næsten udslidte  

 maskine, kan det være urimeligt at erstatte den med en ny, idet skadelidte  

 herved ville tjene på skaden.
Man vil i sådanne tilfælde ofte erstatte skaden  

 med et beløb der svarer til det en tilsvarende brugt maskine koster.
Findes  

 en sådan ikke, kan der blive tale om at nærme sig nyværdien.
Ud over erstatning for skaden på tingen, kan der ydes erstatning for det  

 tab der lides ved at tingen ikke kan benyttes i en periode.
Der tales her om  

 afsavns- eller driftstabserstatning.
c.
Erstatningsansvar for skade der er dækket af forsikring Statens erstatningsordning betaler kun erstatning hvis den skadevoldende  

 praktikant har erstatningsansvar for skaden.
Lov om erstatningsansvar  

 indeholder regler om at en skadevolder i visse tilfælde fritages for  

 erstatningsansvar hvis der er tegnet en forsikring som dækker skaden.
Disse  

 regler er vejledende ved administrationen af statens erstatningsordning.
Herefter gælder som almindelig regel at praktikanten - og dermed statens  

 erstatningordning - ikke er erstatningsansvarlig for skade der er dækket af  

 en tingsforsikring, en driftstabsforsikring eller arbejdsgiverens  

 ansvarsforsikring.
Denne regel gælder dog ikke hvis praktikanten har forvoldt  

 skaden forsætligt eller ved grov uagtsomhed.
 Hvis praktikanten som som fører af et motordrevet køretøj har forvoldt  

 skade på andres person eller ejendele, bedømmes ansvaret efter færdselslovens  

 særlige regler, og skadeserstatningen må - i alle tilfælde i første omgang -  

 udredes af det forsikringsselskab i hvilket der er tegnet lovpligtig  

 ansvarsforsikring for det pågældende motorkøretøj.
 Det anførte betyder at skadeanmeldelser til statens erstatningsordning  

 altid skal oplyse om der er tegnet forsikring som dækker skaden,  

 forsikringsselskabets navn, policenummer, samt om skaden er anmeldt til  

 forsikringsselskabet.
IV.
Administrationen Erstatningsordningen administreres af Arbejdsmarkedsstyrelsen med bistand  

 af Arbejdsskadestyrelsen.
Det stedlige AF-kontor bistår efter behov.
A.
Anmeldelse af skader Anmeldelse af skader skal så vidt muligt ske inden 8 dage.
Anmeldelsen  

 sendes gennem AF-kontoret til Arbejdsmarkedsstyrelsen på særlige blanketter:
 AR 68 ved skader som praktikanter forvolder, og AR 69 ved praktikanters  

 tilskadekomst.
 Blanketterne får på AF-kontorerne, der rekvirerer dem ved direkte  

 henvendelse til Direktoratet for Statens Indkøb.
Blanketten udfyldes normalt af praktikværten.
Om fornødent kan anmeldelse  

 også foretages af andre som måtte have interesse heri, fx hjem, skole eller  

 praktikant.
Blanketten påtegnes af den for praktikopholdet ansvarlige  

 institution samt af AF-kontoret, uanset om dette har medvirket til det  

 pågældende praktikophold.
Kontorets påtegning betyder en bekræftelser af at  

 det kender anmeldelsens indhold, og, hvis sagen giver anledning til det, har  

 suppleret anmeldelsen med de oplysninger man måtte sidde inde med i kraft af  

 lokalkendskabet.
 Ved anmeldelse af tilskadekomst skal lægeerklæringen i blanket AR 69  

 udfyldes af den førstbehandlende læge.
B.
Sagsbehandlingen vedrørende tilskadekomst Arbejdsmarkedsstyrelsen påser at betingelserne for at henføre tilfældet  

 under erstatningsordningen er opfyldt.
Styrelsen afgør derefter  

 erstatningsspørgsmålet og afholder udgifterne til erstatning mod senere  

 refusion fra Arbejdsskadestyrelsen.
 Parterne i sagen, herunder AF-kontoret, underrettes direkte af  

 Arbejdsskadestyrelsen om den trufne afgørelse.
C.
Sagsbehandlingen vedrørende ansvarsskader Sager om ansvarsskader behandles af Arbejdsmarkedsstyrelsen.
Udmålingen af  

 erstatningen foretages normalt med bistand af de enkelte  

 Arbejdsformidlingskontorer, der tilvejebringer den fornødne dokumentation -  

 reparationsregning, fakturaer mv.
Hvor taksation er nødvendig, kan styrelsen  

 søge bistand af forsikringsselskabernes taksatorer.
 Arbejdsmarkedsstyrelsens afgørelser kan indankes for Arbejdsministeriets  

 departement.
 Cirkulæret afløser AF-cirkulære 22/85 af 14. november 1985.
 P.S.V.
