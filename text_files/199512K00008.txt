Nr LSF 8 Forslag til Lov om anvendelse af Det Europæiske Fællesskabs forordning om  

 foranstaltninger med henblik på at forbyde overgang til fri omsætning,  

 udførsel, genudførsel og henførsel under en suspensionsprocedure af  

 varemærkeforfalskede og piratkopierede varer Fremsat af skatteministeren (Carsten Koch) den 4. oktober 1995 Vedtaget ved tredjebehandling den 8. december 1995 Lov nr. 1091 af 20/12/1995 § 1. Denne lov finder anvendelse på varemærkeforfalskede og  

 piratkopierede varer, der er omfattet af Rådets forordning (EF) nr. 3295/94  

 af 22. december 1994 om foranstaltninger med henblik på at forbyde overgang  

 til fri omsætning, udførsel, genudførsel og henførsel under en  

 suspensionsprocedure af varemærkeforfalskede og piratkopierede varer.
 § 2. En rettighedshaver, der anmoder om toldmyndighedernes  

 indgriben efter kapitel III i forordningen, skal betale 500 kr. for at få  

 anmodningen behandlet.
 § 3. Når der er truffet afgørelse om indgriben efter forordningens  

 artikel 3, kan de statslige told- og skattemyndigheder mod behørig  

 legitimation uden retskendelse få adgang til varemodtagerens lokaler med  

 henblik på besigtigelse m.v. af de varer, som anmodningen vedrører, såfremt  

 besigtigelsen er nødvendig for myndighedens afgørelse om suspension af  

 frigivelsen af varerne m.v. efter forordningens artikel 6.
Stk. 2. Politiet yder bistand hertil.
Justitsministeren kan efter  

 forhandling med skatteministeren fastsætte nærmere regler herom.
 § 4. De almindelige domstole er kompetent myndighed efter  

 forordningens artikel 6.
§ 5. Varemodtageren kan under en sag, der anlægges efter  

 forordningens artikel 6, anmode retten om at tage stilling til, om  

 betingelserne for suspension af frigivelsen af varerne efter forordningens  

 artikel 6 er opfyldt.
Retten kan træffe afgørelse om, at varerne skal  

 frigives.
 Stk. 2. Varemodtageren kan ikke indbringe de statslige told- og  

 skattemyndigheders afgørelse om suspension af frigivelsen af varerne for  

 højere administrativ myndighed.
 § 6. Skatteministeren kan fastsætte bestemmelser, der er  

 nødvendige for anvendelse her i landet af forordningen, herunder om  

 rettighedshaverens sikkerhedsstillelse, om udtagelse af prøver af varer, om  

 behandlingen af varer, om hvilke det er fastslået, at de er  

 varemærkeforfalskede eller piratkopierede, og om adgangen til at klage over  

 afgørelse efter forordningen og loven, herunder at afgørelser, der er truffet  

 af Told- og Skattestyrelsen, ikke kan indbringes for højere administrativ  

 myndighed.
 § 7. Med bøde eller hæfte straffes den, der forsætligt eller groft  

 uagtsomt overtræder forbudet i forordningens artikel 2 mod at lade varer, om  

 hvilke det efter proceduren i forordningens artikel 6 er fastslået, at de er  

 varemærkeforfalskede eller piratkopierede, overgå til fri omsætning, udføre,  

 genudføre eller lade dem omfatte af en suspensionsordning.
 Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
 § 8. Loven træder i kraft dagen efter bekendtgørelsen i  

 Lovtidende.
 Stk. 2. Samtidig ophæves § 653 i lov om rettens pleje, jf.  

 lovbekendtgørelse nr. 905 af 10. november 1992, som ændret senest ved lov nr.  

 427 af 14. juni 1995.
 § 9. Loven gælder ikke for Færøerne og Grønland.
Oprindeligt fremsat forslag § 1. Denne lov finder anvendelse på varemærkeforfalskede og  

 piratkopierede varer, der er omfattet af Rådets forordning (EF) nr. 3295/94  

 af 22. december 1994.
 § 2. En rettighedshaver, der anmoder om toldmyndighedernes  

 indgriben efter kapitel III i forordningen skal betale 500 kr. for at få  

 anmodningen behandlet.
 § 3. Ransagning i sager om overtrædelse af bestemmelserne i denne  

 lov og forordningen kan ske i overensstemmelse med retsplejelovens  

 bestemmelser om ransagning i sager, som efter loven kan medføre frihedsstraf.
 § 4. De almindelige domstole er kompetent myndighed efter  

 forordningens artikel 6.
 § 5. Skatteministeren kan fastsætte bestemmelser, der er  

 nødvendige for anvendelse her i landet af forordningen, herunder om  

 rettighedshaverens sikkerhedsstillelse, om udtagelse af prøver af varer, om  

 behandlingen af varer, om hvilke det er fastslået, at de er  

 varemærkeforfalskede eller piratkopierede og om adgangen til at klage over  

 afgørelse efter forordningen og loven, herunder at afgørelser, der er truffet  

 af Told- og Skattestyrelsen, ikke kan indbringes for højere administrativ  

 myndighed.
 § 6. Med bøde eller hæfte straffes den, der forsætligt eller groft  

 uagtsomt overtræder forbudet i forordningens artikel 2 om at lade varer, om  

 hvilke det efter proceduren i forordningens artikel 6 er fastslået, at de er  

 varemærkeforfalskede eller piratkopierede, overgå til fri omsætning, udføre,  

 genudføre eller lade dem omfatte af en suspensionsordning.
 Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
 § 7. Loven træder i kraft dagen efter offentliggørelse i  

 Lovtidende.
 Stk. 2. Samtidig ophæves § 653 i lov om rettens pleje, jf.  

 lovbekendtgørelse nr. 905 af 10. november 1992, som ændret senest ved lov nr.  

 427 af 14. juni 1995.
 § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Rådets forordning (EF) nr. 3295/94 om foranstaltninger med henblik på at  

 forbyde overgang til fri omsætning, udførsel, genudførsel og henførsel under  

 en suspensionsprocedure af varemærkeforfalskede og piratkopierede varer  

 fastsætter i artikel 11, at hvert medlemsland fastsætter, hvilke sanktioner  

 der skal anvendes i tilfælde af overtrædelse af artikel 2. Artikel 2  

 indeholder et forbud mod at lade varer, om hvilke det er fastslået, at de er  

 varemærkeforfalskede eller piratkopierede, overgå til fri omsætning, udføre,  

 genudføre eller lade dem omfatte af en suspensionsprocedure.
Loven har således til formål at opfylde kravet i Rådets forordning (EF)  

 nr. 3295/94 af 22. december 1994, jf.
EF-Tidende 1994, L 341, s. 8 om, at der  

 i lovgivningen skal tilvejebringes hjemmel til at idømme straf for  

 overtrædelse af ovennævnte forbud.
Endvidere er det i loven foreslået, at der  

 fastsættes et beløb for de statslige told- og skattemyndigheders behandling  

 af anmodninger.
Forordningen indeholder mulighed for fastsættelse af et  

 sådant beløb, jf. forordningens artikel 3, stk. 4.
 Forordningen finder anvendelse fra den 1. juli 1995.
 Forordningen er optrykt som bilag til lovforslaget.
 Forordningen tager højde for bestemmelserne i WTO-aftalen om handel med  

 varemærkeforfalskede og piratkopierede varer.
 Det danske Handelskammer, Dansk Industri, Forbrugerrådet,  

 Arbejderbevægelsens Erhvervsråd og IFPI (International Federation of the  

 Phonografic Industry) har været hørt.
 Varemærkeforfalskede varer er i forordningens artikel 1, stk. 2, litra a,  

 defineret som:
- varer, herunder deres emballage, på hvilke der uden tilladelse er  

 anbragt et varemærke, som er identisk med - eller som ikke umiddelbart kan  

 skelnes fra - et gyldigt registreret varemærke for varer af samme type, og  

 som derved krænker den pågældende varemærkeindehavers rettigheder i følge  

 lovgivningen i Fællesskabet eller i den medlemsstat, hvor toldmyndighederne  

 er blevet anmodet om at gribe ind, - ethvert bomærke (logo, etiket, selvklæbende mærkat, brochure,  

 brugervejledning, garantibevis), som, selv om det foreligger separat,  

 befinder sig i samme situation som de i første led omhandlede varer, - emballage, på hvilken der er anbragt varemærker for varemærkeforfalskede  

 varer, og som foreligger separat og befinder sig i samme situation som de i  

 første led omhandlede varer.
 Piratkopierede varer er i forordningens artikel 1, stk. 2, litra b,  

 defineret som:
 Varer, som er eller indeholder kopier, som er fremstillet, uden at  

 indehaveren af ophavsretten eller de beslægtede rettigheder eller indehaveren  

 af en rettighed til et design eller mønster (mønsterindehaveren), hvad enten  

 det er registreret under national ret eller ej, eller en af denne gyldigt  

 bemyndiget person i fremstillingslandet har samtykket heri, dersom  

 fremstillingen af disse kopier krænker den pågældende rettighed ifølge  

 lovgivningen i Fællesskabet eller i den medlemsstat, hvor toldmyndighederne  

 er blevet anmodet om at gribe ind.
 Det er udtrykkelig præciseret i forordningen, at den ikke finder  

 anvendelse på parallelimporterede varer, jf. artikel 1, stk. 4.
2. Gennemførelse af Rådets forordning Forordningen blev vedtaget på rådsmødet den 22. december 1994.
 Forordningen fastsætter, på hvilke betingelser toldmyndighederne skal  

 gribe ind, når varer, der mistænkes for at være varemærkeforfalskede eller  

 piratkopierede, enten angives til fri omsætning, udførsel eller genudførsel  

 eller opdages i forbindelse med toldmyndighedernes kontrol af varer, der er  

 under en suspensionsordning, dvs. varer, der f.eks. er oplagt på toldoplag  

 eller er under ordningen for aktiv forædling.
 Forordningen fastsætter endvidere, hvilke foranstaltninger, der skal  

 træffes med hensyn til varerne, når det er fastslået, at de er  

 varemærkeforfalskede eller piratkopierede.
Efter forordningen skal en rettighedshaver indgive en anmodning til  

 toldmyndighederne, såfremt der er mistanke om indførsel af  

 varemærkeforfalskede eller piratkopierede varer.
Behandlingen af disse  

 anmodninger om indgriben overfor varemærkeforfalskede og piratkopierede varer  

 vil være en ny opgave for de statslige told- og skattemyndigheder.
 De statslige told- og skattemyndigheders indgriben kan bestå i at  

 suspendere frigivelsen til fri omsætning, til udførsel og genudførsel af  

 varer, der mistænkes for at være varemærkeforfalskede eller piratkopierede,  

 samt til at tage sådanne varer i bevaring, hvis de opdages i forbindelse med  

 kontrol, når de er omfattet af en suspensionsordning, jf. forordningens  

 artikel 1, stk. 1, litra a.
Varerne frigives, hvis de statslige told- og skattemyndigheder ikke 10  

 dage fra meddelelsen om suspensionen af frigivelsen er blevet underrettet om  

 sagens forelæggelse for domstolene.
Denne frist kan i særlige tilfælde  

 forlænges med yderligere 10 dage, således at fristen i alt er 20 dage, jf.  

 forordningens artikel 7, stk. 1.
 Det er de almindelige domstole, der træffer den endelige afgørelse i sagen  

 om, hvorvidt de omhandlede varer er varemærkeforfalskede eller  

 piratkopierede.
3. Den hidtidige ordning Den hidtidige ordning er baseret på bestemmelser i Rådets forordning (EØF)  

 nr. 3842/86 af 1. december 1986 om foranstaltninger med henblik på forbud mod  

 varemærkeforfalskede varers overgang til fri omsætning.
Hidtil har  

 anmodninger om suspension af frigivelsen af varemærkeforfalskede varer  

 skullet indgives til fogedretten i den retskreds, hvor varemærkeejeren har  

 hjemting, eller hvorfra varemodtageren driver erhvervsmæssig virksomhed, jf.  

 Justitsministeriets bekendtgørelse nr. 873 af 22. december 1988 om anvendelse  

 af De Europæiske Fællesskabers forordning om foranstaltninger med henblik på  

 forbud mod varemærkeforfalskede varers overgang til fri omsætning.
 Efter forordning nr. 3842/86 kan medlemslandene selv fastsætte, til  

 hvilken myndighed anmodninger skal indgives, mens det i forordning nr.  

 3295/94 derimod udtrykkeligt er fastsat, at anmodninger skal indgives til  

 toldmyndighederne.
4. Forholdet til EU-retten Forslaget gennemfører visse bestemmelser i Rådets forordning nr. 3295/94,  

 jf. ovenfor under punkt 1 og 2.
Forordningen trådte i kraft den 1. juli 1995. Da forordningens  

 bestemmelser er direkte anvendelige i EU's medlemslande har ordningen været  

 administret af de statslige told- og skattemyndigheder siden 1. juli 1995.  

 Det vil dog ikke være muligt at pålægge straf for overtrædelse af forbudet i  

 forordningens artikel 2, førend loven træder i kraft.
Samtidig vil det ikke  

 være muligt for de statslige told- og skattemyndigheder at kræve  

 sikkerhedsstillelse førend en bekendtgørelse træder i kraft.
Endvidere kan  

 der først efter loven ikrafttrædelse opkræves et beløb for at få en anmodning  

 om de statslige told- og skattemyndigheders indgriben behandlet.
 Bekendtgørelsen om anvendelsen af Det Europæiske Fællesskabs forordning om  

 foranstaltninger med henblik på at forbyde overgang til fri omsætning,  

 udførsel, genudførsel og henførsel under en suspensionsprocedure af  

 varemærkeforfalskede og piratkopierede varer vil træde i kraft samtidig med  

 lovforslaget.
5. Administrative konsekvenser Gennemførelsen af forordningen skønnes at ville medføre engangsudgifter i  

 ToldaSkat på 0,3 mill. kr.
Herudover skønnes lovforslaget og forordningen  

 alene at ville medføre begrænsede administrative konsekvenser.
Bemærkninger til lovforslagets enkelte bestemmelser Til § 1 Det foreslås, at loven finder anvendelse på de varemærkeforfalskede og  

 piratkopierede varer, der er omfattet af Rådets forordning (EF) nr. 3295/94.  

 I henhold til forordningens artikel 1 drejer det sig om varemærkeforfalskede  

 eller piratkopierede varer, der angives til fri omsætning, udførsel,  

 genudførsel eller opdages i forbindelse med kontrol af varer, der er under en  

 suspensionsprocedure.
Varemærkeforfalskede og piratkopierede varer er  

 ligeledes defineret i forordningens artikel 1.
Til § 2 Det foreslås, at der fastsættes, at der skal betales 500 kr. for de  

 statslige told- og skattemyndigheders behandling af anmodninger.
Hidtil har  

 varemærkeindehaveren selv måttet afholde udgifterne i forbindelse med  

 fogedretternes behandling af sagerne.
Der er i forordningens artikel 3, stk.  

 4, hjemmel til at fastsætte et beløb til dækning af de administrative  

 omkostninger ved behandlingen af anmodningen.
Det skønnes, at 500 kr. ikke  

 fuldt ud dækker omkostningerne ved behandlingen af en anmodning, men  

 regeringen finder beløbet passende.
Til § 3 Bestemmelsen giver de statslige told- og skattemyndigheder mulighed for at  

 foretage inspektion og kontrol.
Denne mulighed skal anvendes for at give de  

 statslige told- og skattemyndigheder mulighed for at udtage prøver af de  

 varer, der mistænkes for at være varemærkeforfalskede eller piratkopierede,  

 jf. forordningens artikel 6, stk. 1.
Til § 4 I bestemmelsen fastslås det, at de almindelige domstole, jf.  

 retsplejelovens § 1, er kompetent myndighed efter forordningens artikel 6,  

 stk. 2, og altså har kompetence til at træffe afgørelser vedrørende sagens  

 realitet.
Det fremgår af forordningens artikel 7, at hvis den i artikel 6, stk. 1,  

 omhandlede toldmyndighed ikke inden 10 arbejdsdage regnet fra meddelelsen om  

 suspension af frigivelsen, eller meddelelsen om at varerne er taget i  

 bevaring, er blevet underrettet om sagens forelæggelse for den myndighed, der  

 har kompetence til at træffe afgørelse om sagens realitet i henhold til  

 artikel 6, stk. 2 - i Danmark altså domstolene - eller ikke har fået  

 meddelelse om, at vedkommende myndighed har truffet retsbevarende  

 foranstaltninger, frigives varerne, hvis alle toldformaliteter er opfyldt, og  

 bevaringen frafaldes.
Denne frist kan i særlige tilfælde forlænges med op til  

 10 arbejdsdage.
Til § 5 Det foreslås, at skatteministeren bemyndiges til at fastsætte bestemmelser  

 med henblik på forordningens gennemførelse.
Der vil være tale om at fastsætte  

 gennemførelsesbestemmelser på følgende områder:
 - Sikkerhedsstillelse til dækning af rettighedshaverens eventuelle ansvar  

 overfor personer der bliver berørt af et indgreb eller med henblik på  

 betaling af udgifter i forbindelse med varernes opbevaring under toldkontrol,  

 jf. forordningens artikel 3, stk. 6. Sikkerhedsstillelsen har til formål at  

 hindre indgivelse af uberettigede anmodninger.
 - Sikkerhedsstillelse med henblik på frigivelse af varer, der mistænkes  

 for at krænke en mønsterrettighed, jf. forordningens artikel 7, stk. 2.
 - De statslige told- og skattemyndigheders udtagelse af prøver med henblik  

 på at lette den videre behandling af sagen, jf. forordningens artikel 6, stk.  

 1.
- Behandlingen af varer, om hvilke det er fastslået, at de er  

 varemærkeforfalskede eller piratkopierede.
Det er i forordningens artikel 8,  

 stk. 1, litra a, fastsat, at medlemslandene træffer de foranstaltninger, der  

 er nødvendige for at de kompetente myndigheder som hovedregel, og uden at der  

 kan ydes nogen form for erstatning, og uden at det offentlige påføres nogen  

 udgifter, kan tilintetgøre de omhandlede varer.
- Klageadgang.
Tilsvarende bestemmelse om klageadgang findes bl.a. i  

 toldloven.
Til § 6 Ved bestemmelsen gennemføres kravet i forordningens artikel 11 om, at  

 medlemslandene skal fastsætte, hvilke sanktioner der skal anvendes i tilfælde  

 af overtrædelse af forbudet i forordningens artikel 2 om at lade  

 varemærkeforfalskede og piratkopierede varer overgå til fri omsætning,  

 udføre, genudføre eller lade dem omfatte af en suspensionsprocedure, dvs.  

 bl.a. til aktiv forædling eller oplæggelse på toldoplag.
 Den internationale GATT-aftale om intellektuelle rettigheder fastsætter,  

 at overtrædelse af forbudet skal straffes med bøde eller frihedsberøvelse.
Til § 7 Det foreslås i stk. 1, at loven træder i kraft dagen efter  

 offentliggørelsen i Lovtidende.
Det er i stk. 2 foreslået, at retsplejelovens § 653 ophæves, fordi  

 fogedrettens kompetence med henblik på varemærkeforfalskede varer efter  

 Rådets forordning 3295/94 henlægges til de statslige told- og  

 skattemyndigheder.
Retsplejelovens § 653 siger, at sager, der er omfattet af  

 forordning 3842/86 af 1. december 1986 om foranstaltninger med henblik på  

 varemærkeforfalskede varers overgang til fri omsætning er fogedretterne  

 kompetent myndighed, jf. stk. 1, samt, at justitsministeren kan fastsætte  

 bestemmelser, der er nødvendige for domstolenes anvendelse af forordningen,  

 jf. stk. 2.
Til § 8 Det foreslås, at loven ikke finder anvendelse for Færøerne og Grønland.  

 Færøerne og Grønland er ikke omfattet af EU og heller ikke omfattet af  

 forordningens bestemmelser.
 Det kan bemærkes, at lov om rettens pleje ikke finder anvendelse på  

 Færøerne og Grønland.
Bilag Rådets Forordning (EF) Nr. 3295/94 af 22. december 1994 Efter 2. behandling den 7. december 1995 § 1. Denne lov finder anvendelse på varemærkeforfalskede og  

 piratkopierede varer, der er omfattet af Rådets forordning (EF) nr. 3295/94  

 af 22. december 1994 om foranstaltninger med henblik på at forbyde overgang  

 til fri omsætning, udførsel, genudførsel og henførsel under en  

 suspensionsprocedure af varemærkeforfalskede og piratkopierede varer.
 § 2. En rettighedshaver, der anmoder om toldmyndighedernes  

 indgriben efter kapitel III i forordningen, skal betale 500 kr. for at få  

 anmodningen behandlet.
 § 3. Når der er truffet afgørelse om indgriben efter forordningens  

 artikel 3, kan de statslige told- og skattemyndigheder mod behørig  

 legitimation uden retskendelse få adgang til varemodtagerens lokaler med  

 henblik på besigtigelse m.v. af de varer, som anmodningen vedrører, såfremt  

 besigtigelsen er nødvendig for myndighedens afgørelse om suspension af  

 frigivelsen af varerne m.v. efter forordningens artikel 6.
Stk. 2. Politiet yder bistand hertil.
Justitsministeren kan efter  

 forhandling med skatteministeren fastsætte nærmere regler herom.
 § 4. De almindelige domstole er kompetent myndighed efter  

 forordningens artikel 6.
§ 5. Varemodtageren kan under en sag, der anlægges efter  

 forordningens artikel 6, anmode retten om at tage stilling til, om  

 betingelserne for suspension af frigivelsen af varerne efter forordningens  

 artikel 6 er opfyldt.
Retten kan træffe afgørelse om, at varerne skal  

 frigives.
 Stk. 2. Varemodtageren kan ikke indbringe de statslige told- og  

 skattemyndigheders afgørelse om suspension af frigivelsen af varerne for  

 højere administrativ myndighed.
 § 6. Skatteministeren kan fastsætte bestemmelser, der er  

 nødvendige for anvendelse her i landet af forordningen, herunder om  

 rettighedshaverens sikkerhedsstillelse, om udtagelse af prøver af varer, om  

 behandlingen af varer, om hvilke det er fastslået, at de er  

 varemærkeforfalskede eller piratkopierede, og om adgangen til at klage over  

 afgørelse efter forordningen og loven, herunder at afgørelser, der er truffet  

 af Told- og Skattestyrelsen, ikke kan indbringes for højere administrativ  

 myndighed.
 § 7. Med bøde eller hæfte straffes den, der forsætligt eller groft  

 uagtsomt overtræder forbudet i forordningens artikel 2 mod at lade varer, om  

 hvilke det efter proceduren i forordningens artikel 6 er fastslået, at de er  

 varemærkeforfalskede eller piratkopierede, overgå til fri omsætning, udføre,  

 genudføre eller lade dem omfatte af en suspensionsordning.
 Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
 § 8. Loven træder i kraft dagen efter bekendtgørelsen i  

 Lovtidende.
 Stk. 2. Samtidig ophæves § 653 i lov om rettens pleje, jf.  

 lovbekendtgørelse nr. 905 af 10. november 1992, som ændret senest ved lov nr.  

 427 af 14. juni 1995.
 § 9. Loven gælder ikke for Færøerne og Grønland.
