 Ansøgning om patent på en »fremgangsmåde til bygning af øl med  

 forbedret stabilitet« blev afslået af Patentdirektoratet p.g.a.
manglende opfindelseshøjde.
Afgørelsen blev indbragt for  

 Patentankenævnet, idet patentkravene blev ændret.
Ankenævnet stadfæstede  

 direktoratets afgørelse.
År 1988, den 25. november afsagde Patentankenævnet (Grønning-Nielsen, Hans  

 Chr.
Thomsen, Franck.
P.F.
Jensen, Ansgar Sørensen) følgende k e n d e l s e i sagen j.nr.
P. 39/86: Klage fra De Forenede Bryggerier A/S, København, v/Patentbureau Hofman-Bang & Boutard A/S over Patentdirektoratets afgørelse af 26. august 1986 af patentansøgning nr.  

 5114/82.
 Den 17. november 1982 indleverede klageren en ansøgning om patent på en  

 »fremgangsmåde til brygning af øl med forbedret stabilitet«.
 Ansøgningen indeholdt følgende krav:
 »1. Fremgangsmåde til brygning af øl med forbedret stabilitet under  

 anvendelse af en af byg eller bygmalt dannet ekstrakt eller urt, k e n d e t  

 e g n e t ved, at den til dannelsen af ekstrakten eller urten anvendte byg er  

 en bygsort indeholdende et gen, som helt eller delvis blokerer syntesen af  

 anthocyanogener, bortset fra bygmutanten ant 13-13 af sorten Foma med  

 deponeringsbetegnelsen nr. 1974: 1141: 2283 i frøkollektionen tilhørende  

 Svalofs AB.
 2. Fremgangsmåde ifølge krav 1, k e n d e t e g n e t ved, at den til  

 dannelsen af ekstrakten eller urten anvendte byg er en bygmutant, som er  

 fremkommet ved behandling af byg med mutationsfremmende midler, udvælgelse af  

 korn med et gen, som helt eller delvis blokerer syntesen af anthocyanogener,  

 og opformering af de således udvalgte korn.
 3. Fremgangsmåde ifølge krav 2, k e n d e t e g n e t ved, at den til  

 dannelsen af ekstrakten eller urten anvendte bygmutant er fremkommet ved  

 opformering af byg, som ved behandling med mutationsfremkaldende midler i det  

 væsentlige har mistet evnen til at syntetisere anthocyanogener.
4. Fremgangsmåde ifølge ethvert af kravene 1-3, k e n d e t e g n e t ved,  

 at den udvalgte bygmutant har et indhold af anthocyanogener på mindre end 20  

 mg pr. 100 g tørstof.« I skrivelse af 7. juni 1985 udtalte Patentdirektoratet:
 »1. Det er velkendt, at øls stabilitet bliver desto større jo mindre  

 anthocyanogenindholdet er (under i øvrigt ens betingelser). Til brygning af  

 øl med god stabilitet bør urten derfor have et lavt indhold af  

 anthocyanogener, og da urtens anthocyanogenindhold stammer fra byggen, er det  

 en indlysende tanke, som da også har været fremsat (Brygmesteren nr. 2, 1960,  

 side 54, linie 5-4 forneden), at det er ønskeligt at danne urten udfra en  

 bygsort, der har et så lavt indhold af anthocyanogener som muligt eller helt  

 mangler anthocyanogener.
Formålet med opfindelsen er med andre ord at finde en byg, der er  

 anvendelig til brygning, og hvori der ikke syntetiseres anthocyanogener af  

 arvemæssig (=genetiske) årsager, dvs. som indeholder et gen, som helt eller  

 delvis blokerer syntesen af anthocyanogener.
Krav 1 og 4 er således ubestemte  

 og ønskeagtige affattede og indeholder kun en angivelse af formålet med  

 opfindelsen og ikke en bestemt angivelse af de midler, der er nødvendige til  

 opnåelse af den tilsigtede virkning (jfr.
Patentbestemmelserne § 3, stk. 2).  

 Krav 1 og 4 omhandler derfor ikke en patenterbar opfindelse, jfr. også  

 Patentankenævnets afgørelse i stamansøgningen nr. 4640/75.
2. At nævnte gen, som helt eller delvis blokerer syntesen af  

 anthocyanogener, kan være indført i byggen ved kunstig forårsaget mutation,  

 således som næsten alle mutanter fremskaffes nu om dage (jfr. fx Å.  

 Gustafsson, A.
Hagberg, V.
Lundqvist og G.
Persson, Hereditas 62, 409-414  

 (1969), især side 409 øverst) er endvidere helt indlysende for en fagmand.  

 Heller ikke krav 2 og 3 skønnes derfor at omhandle en patenterbar opfindelse.
3. Det bemærkes iøvrigt, at angivelserne i beskrivelsen vedrørende  

 anvendelse af mutanterne ant. 101-111 ikke fremgår af stamansøgningens  

 basisdokumenter, samt at angivelserne i beskrivelsen vedrørende anvendelse af  

 andre mutanter end disse og ant 13-13 ikke fremgår af stamansøgningens akter  

 overhovedet.« Klageren imødegik direktoratets indvending i skrivelse af 5. december 1985  

 og fremsendte følgende nye krav:
 »1. Fremgangsmåde til brygning af øl med forbedret stabilitet under  

 anvendelse af en af en byg eller bygmalt dannet ekstrakt eller urt med nedsat  

 indhold af anthocyanogener, k e n d e t e g n e t ved, at den til dannelsen  

 af ekstrakten eller urten anvendte byg er en bygmutant med et indhold af  

 anthocyanogener på mindre end 20 mg pr. 100 g tørstof, forårsaget af en  

 genetisk betinget blokade af anthocyanogensyntese, bortset fra bygmutanten  

 ant 13-13 af bygsorten FOMA med deponeringsnummer 1974:1141:2283 i samlingen  

 tilhørende Genetiska Institutionen, Lunds Universitet, Sverige.
2. Fremgangsmåde ifølge krav 1, k e n d e t e g n e t ved, at den til  

 dannelsen af ekstrakten eller urten anvendte byg er en bygmutant, som er  

 fremkommet ved behandling af byg med mutationsfremkaldende midler, udvælgelse  

 af korn med et gen, som helt eller delvis blokerer syntesen af  

 anthocyanogener, og opformering af de således udvalgte korn.« Direktoratet afslog ved skrivelse af 26. august 1986 ansøgningen med  

 følgende begrundelse:
 »1. I Deres ovennævnte skrivelse side 2-3 anfører De, at de i den  

 foreliggende ansøgning indleverede krav ikke vedrører den samme opfindelse  

 som de krav, Patentankenævnet tog stilling til i stamansøgningen nr. 4640/75.
I ankenævnets afgørelse af 27. november 1984 i ansøgning nr. 4640/75  

 anføres imidlertid side 5 (inden der tages stilling til de principale og  

 subsidiære krav af 17. november 1982), at nævnet tiltræder, at ansøgningen,  

 som den har foreligget for Patentdirektoratet, er afslået af de af  

 direktoratet anførte grunde, d.v.s. at nævnet er enig i, at krav 1 og 2 af  

 23. juni 1978 ikke omhandler en patenterbar opfindelse af de i skrivelse  

 herfra af 17. september 1982 anførte grunde.
Da krav 1 af 6. december 1985 i  

 den foreliggende ansøgning i alt væsentligt svarer til krav 1 + 2 af 23. juni  

 1978 i stamansøgningen, må det derfor fastholdes, at krav 1 ikke omhandler en  

 patenterbar opfindelse, idet det jo er velkendt, at øls stabilitet bliver  

 desto større jo mindre anthocyanogenindholdet er (under iøvrigt ens  

 betingelser). Til brygning af øl med god stabilitet bør urten derfor have et  

 lavt indhold af anthocyanogener, og da urtens anthocyanogenindhold stammer  

 fra byggen, er det en indlysende tanke, som da også har været fremsat  

 (Brygmester nr. 2, 1960, side 54, linie 5-4 forneden), at det er ønskeligt at  

 danne urten udfra en bygsort, der har et så lavt indhold af anthocyanogener  

 som muligt eller helt mangler anthocyanogener.
Formålet med opfindelsen er med andre ord at finde en byg, der er  

 anvendelig til brygning, og hvori der ikke syntetiseres anthocyanogener af  

 arvemæssige (=genetiske) årsager, d.v.s. som indeholder et gen, som helt  

 eller delvis blokerer syntesen af anthocyanogener.
Krav 1 er således ubestemt  

 og ønskeagtigt affattet og indeholder kun en angivelse af formålet med  

 opfindelsen og ikke en bestemt angivelse af de midler, der er nødvendige til  

 opnåelse af den tilsigtede virkning (jfr.
Patentbestemmelserne § 11).
2. Det må ligeledes fastholdes, at krav 2, således som også af Dem  

 anerkendt, jfr. ovennævnte skrivelse, side 2, 5. afsnit, kun omhandler nogle  

 for en fagmand indlysende foranstaltninger og derfor ikke indeholder noget  

 patenterbart.« Denne afgørelse har klageren ved skrivelse af 23. oktober 1986 indbragt  

 for Patentankenævnet.
I skrivelse af 3. december 1986 har klageren nedlagt påstand om, at  

 ansøgningen optages til fortsat behandling principalt på grundlag af følgende krav:
»Fremgangsmåde til brygning af øl med forbedret stabilitet og  

 tilfredsstillende aroma- og smagsegenskaber under anvendelse af en af en byg  

 eller bygmalt dannet ekstrakt eller urt med nedsat indhold af  

 anthocyanogener, k e n d e t e g n e t ved, at den til dannelsen af  

 ekstrakten eller urten anvendte byg er en bygmutant med et indhold af  

 anthocyanogener på mindre end 20 mg pr. 100 g tørstof, forårsaget af en  

 genetisk betinget blokade af anthocyanogensyntese, bortset fra bygmutanten  

 ant 13-13 af bygsorten FOMA med deponeringsnummer 1974:1141:2283 i samlingen  

 tilhørende Genetiska Instutitionen, Lunds Universitet, Sverige.« subsidiært på grundlag af følgende krav:
»Fremgangsmåde til brygning af øl med forbedret stabilitet og  

 tilfredsstillende aroma- og smagsegenskaber under anvendelse af en af en byg  

 eller bygmalt dannet ekstrakt eller urt med nedsat indhold af  

 anthocyanogener, k e n d e t e g n e t ved, at den til dannelsen af  

 ekstrakten eller urten anvendte byg er en bygmutant, hvori genet eller  

 generne til anthocyanogensyntesen er i det væsentlige helt blokeret, bortset  

 fra bygmutanten ant 13-13 af bygsorten FOMA med deponeringsnummer  

 1974:1141:2283 i samlingen tilhørende Genetiske Institutionen, Lunds  

 Universitet, Sverige.« Nærværende ansøgning er afdelt fra stamansøgning nr. 4640/75, der blev  

 afslået ved Patentdirektoratets skrivelse af 26. august 1986.
Stamansøgningen blev i henhold til en patentankenævnsafgørelse af 27.  

 november 1984, jfr. j.nr.
P. 28/82 begrænset til en specifik udførelsesform  

 (anvendelse af en deponeret bygmutant ant 13-13), og på dette grundlag blev  

 patent nr. 149.570 udstedt.
I skrivelsen af 3. december 1986 har klageren anført, at de i den  

 foreliggende ansøgning indleverede krav ikke vedrører den samme opfindelse  

 som de krav, Patentankenævnet to stilling til i stamansøgningen nr. 4640/75.  

 Klageren har yderligere anført, at Patentdirektoratet ikke har ret i, at den  

 opfinderiske indsats er begrænset til at fremskaffe en specifik mutant med  

 lavt anthocyanogenindhold.
Klageren har derimod påvist, at det er muligt at  

 blokere genet eller generne, som kontrollerer syntesen af anthocyanogener,  

 uden samtidig at forringe dannelsen af smags- og aromastoffer.
 Nævnet har behandlet sagen i sit møde den 1. november 1988.
 Klageren mødte ikke.
 Nævnet skal udtale:
 I henhold til de af direktoratet anførte grunde, og da det for ankenævnet  

 anførte ikke findes at kunne føre til andet resultat, vil afgørelsen være at  

 stadfæste.
Herefter bestemmes:
 Den påklagede afgørelse stadfæstes.
