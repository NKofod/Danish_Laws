Nr LSF 191 Forslag til Lov om Nævnet for Etnisk Ligestilling Fremsat af indenrigsministeren (Birte Weiss) den 12. marts 1997 Vedtaget ved tredjebehandling den 28. maj 1997 Lov nr. 408 af 10/06/1997 § 1. Der nedsættes et nævn for etnisk ligestilling, der har til formål at rådgive Folketinget, regeringen, lokale og centrale myndigheder, organisationer og institutioner samt andre dele af samfundet om spørgsmål om etnisk ligestilling.
Nævnet skal arbejde for at modvirke forskelsbehandling mellem personer med dansk oprindelse og personer med anden etnisk oprindelse.
 Stk. 2. Nævnet afgiver en årlig beretning om sin virksomhed til  

 regeringen og Folketinget.
§ 2. Nævnet for Etnisk Ligestilling tager ikke stilling til  

 spørgsmål om etnisk forskelsbehandling i enkeltsager.
Nævnet kan af egen  

 drift eller efter anmodning udtale sig om generelle spørgsmål om etnisk  

 forskelsbehandling.
 § 3. Nævnet for Etnisk Ligestilling består af 17 stemmeberettigede  

 medlemmer, der udpeges af indenrigsministeren efter følgende regler:
 1) Et medlem udpeges af indenrigsministeren som formand.
 2) Fire medlemmer udpeges af indenrigsministeren efter indstilling fra  

 Rådet for Etniske Minoriteter.
 3) Fire medlemmer udpeges af indenrigsministeren blandt personer, der har  

 tilknytning til de etniske minoriteter.
 4) Tre medlemmer udpeges af indenrigsministeren blandt personer, der er  

 tilknyttet en humanitær organisation, der beskæftiger sig med områder af  

 betydning for nævnets arbejde.
 5) Et medlem udpeges af indenrigsministeren efter indstilling fra  

 Kommunernes Landsforening.
 6) Et medlem udpeges af indenrigsministeren efter indstilling fra  

 Amtsrådsforeningen.
 7) Et medlem udpeges af indenrigsministeren efter indstilling fra  

 Landsorganisationen i Danmark.
 8) Et medlem udpeges af indenrigsministeren efter indstilling fra Dansk  

 Arbejdsgiverforening.
 9) Et medlem udpeges af indenrigsministeren efter indstilling fra Det  

 Danske Center for Menneskerettigheder.
 Stk. 2. Indenrigsministeren udpeger endvidere to tilforordnede  

 medlemmer fra Indenrigsministeriet, der ikke har stemmeret.
 Stk. 3. Indenrigsministeren udpeger en næstformand blandt de i  

 henhold til stk. 1, nr. 2 eller 3, udpegede nævnsmedlemmer og en næstformand  

 blandt de i henhold til stk. 1, nr. 4-9, udpegede medlemmer.
Stk. 4. Nævnets formand og to næstformænd udgør nævnets  

 formandskab.
Nævnets formandskab varetager nævnets løbende forretninger.
 Stk. 5. Udpegelserne i henhold til stk. 1 sker for 2 år ad gangen.
 Stk. 6. Indenrigsministeren fastsætter efter forhandling med  

 Nævnet for Etnisk Ligestilling nævnets forretningsorden.
 § 4. Til Nævnet for Etnisk Ligestilling knyttes et særskilt  

 sekretariat, hvis ansatte antages og afskediges af indenrigsministeren efter  

 indstilling fra nævnets formandskab.
 § 5. Nævnet er beslutningsdygtigt, når formanden og otte andre  

 stemmeberettigede er til stede.
 Stk. 2. Nævnet træffer beslutning ved stemmeflerhed.
 Stk. 3. Bestemmelserne i forvaltningslovens kapitel 2 om  

 inhabilitet finder anvendelse på nævnets virksomhed.
 § 6. Loven træder i kraft dagen efter bekendtgørelsen i  

 Lovtidende.
 Stk. 2. Samtidig ophæves lov nr. 466 af 30. juni 1993 om Nævnet  

 for Etnisk Ligestilling, således at det i henhold hertil nedsatte Nævn for  

 Etnisk Ligestilling ophører.
 § 7. Loven gælder ikke for Færøerne og Grønland.
Oprindeligt fremsat forslag § 1. Der nedsættes et Nævn for Etnisk Ligestilling, der har til formål at rådgive Folketinget, regeringen, lokale og centrale myndigheder, organisationer og institutioner samt andre dele af samfundet om spørgsmål om etnisk ligestilling.
Nævnet skal arbejde for at modvirke forskelsbehandling mellem personer med dansk oprindelse og personer med anden etnisk oprindelse.
 Stk. 2. Nævnet afgiver en årlig beretning om sin virksomhed til  

 regeringen og Folketinget.
§ 2. Nævnet for Etnisk Ligestilling tager ikke stilling til  

 spørgsmål om etnisk forskelsbehandling i enkeltsager.
Nævnet kan af egen  

 drift eller efter anmodning udtale sig om generelle spørgsmål om etnisk  

 forskelsbehandling.
 § 3. Nævnet for Etnisk Ligestilling består af 17 stemmeberettigede  

 medlemmer, der udpeges af indenrigsministeren efter følgende regler:
 1) Et medlem udpeges af indenrigsministeren som formand.
 2) Fire medlemmer udpeges af indenrigsministeren efter indstilling fra  

 Rådet for Etniske Minoriteter.
 3) Fire medlemmer udpeges af indenrigsministeren blandt personer, der har  

 tilknytning til de etniske minoriteter.
 4) Tre medlemmer udpeges af indenrigsministeren blandt personer, der er  

 tilknyttet en humanitær organisation, der beskæftiger sig med områder af  

 betydning for nævnets arbejde.
 5) Et medlem udpeges af indenrigsministeren efter indstilling fra  

 Kommunernes Landsforening.
 6) Et medlem udpeges af indenrigsministeren efter indstilling fra  

 Amtsrådsforeningen.
 7) Et medlem udpeges af indenrigsministeren efter indstilling fra  

 Landsorganisationen i Danmark.
 8) Et medlem udpeges af indenrigsministeren efter indstilling fra Dansk  

 Arbejdsgiverforening.
 9) Et medlem udpeges af indenrigsministeren efter indstilling fra Det  

 Danske Center for Menneskerettigheder.
 Stk. 2. Indenrigsministeren udpeger endvidere to tilforordnede  

 medlemmer fra Indenrigsministeriet, der ikke har stemmeret.
Stk. 3. Indenrigsministeren udpeger en næstformand blandt de i henhold til stk. 1, nr. 2 eller nr. 3, udpegede  

 nævnsmedlemmer, og en næstformand blandt de i henhold til stk. 1, nr. 4 eller  

 nr. 5-9, udpegede medlemmer.
Stk. 4. Nævnets formand og to næstformænd udgør nævnets  

 formandskab.
Nævnets formandskab varetager nævnets løbende forretninger.
 Stk. 5. Udpegelserne i henhold til stk. 1 sker for 2 år ad gangen.
 Stk. 6. Indenrigsministeren fastsætter efter forhandling med  

 Nævnet for Etnisk Ligestilling nævnets forretningsorden.
 § 4. Til Nævnet for Etnisk Ligestilling knyttes et særskilt  

 sekretariat, hvis ansatte antages og afskediges af indenrigsministeren efter  

 indstilling fra nævnets formandskab.
 § 5. Nævnet er beslutningsdygtigt, når formanden og otte andre  

 stemmeberettigede er til stede.
 Stk. 2. Nævnet træffer beslutning ved stemmeflerhed.
 Stk. 3. Bestemmelserne i forvaltningslovens kapitel 2 om  

 inhabilitet finder anvendelse for nævnets virksomhed.
 § 6. Loven træder i kraft dagen efter bekendtgørelse i Lovtidende.
 Stk. 2. Samtidig ophæves lov nr. 466 af 30. juni 1993 om Nævnet  

 for Etnisk Ligestilling, således at det i henhold hertil nedsatte Nævn for  

 Etnisk Ligestilling ophører.
 § 7. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrunden for lovforslaget Den 1. oktober 1993 trådte lov nr. 466 af 30. juni 1993 om Nævnet for  

 Etnisk Ligestilling i kraft.
 Forud herfor vedtog Folketinget et beslutningsforslag om bedre integration  

 og sikring af udlændinges retsstilling i Danmark den 18. juni 1992 (B 65),  

 (Folketingstidende 1991-92, tillæg C, spalte 1425-1428).
 Af beslutningsforslaget fremgår det, at regeringen med henblik på at skabe  

 grundlag for, at de rettigheder, der tilkommer udlændinge eller personer uden  

 dansk oprindelse, respekteres, skulle nedsætte et hurtigtarbejdende udvalg,  

 der skulle komme med forslag til oprettelse og sammensætning af et rådgivende  

 organ med henblik på sikring af ligebehandling af udlændinge og danskere.
 Udvalgets rapport, der blev afgivet i februar 1993, indeholdt en  

 indstilling om oprettelse af et nævn for etnisk ligestilling og udgjorde  

 grundlaget for lov nr. 466 af 30. juni 1993.
Nævnet har siden oprettelsen i 1993 foruden årsberetninger udgivet en  

 række publikationer samt afholdt flere konferencer om emner inden for lovens  

 formål.
Disse aktiviteter har medvirket til at belyse og synliggøre den  

 forskelsbehandling, der udøves mellem personer af dansk oprindelse og  

 personer af anden oprindelse.
 Endvidere nedsatte Nævnet for Etnisk Ligestilling den 27. marts 1996 et  

 ekspertudvalg, der havde til opgave at undersøge og kortlægge mulighederne  

 for at skabe bedre klageadgange for etniske minoriteter, der føler sig  

 diskrimineret.
På baggrund af ekspertudvalgets rapport fremsendte nævnet den 28. oktober  

 1996 en indstilling af 22. oktober 1996 til indenrigsministeren.
I  

 indstillingen har Nævnet for Etnisk Ligestilling rejst en lang række  

 spørgsmål om nævnets fremtidige struktur, arbejdsopgaver, samt om hvorvidt  

 der skal oprettes et individuelt klageorgan og lokale mæglingsinstanser.
Det  

 fremgår videre af indstillingen, at der i nævnet er varierende opfattelser af  

 disse problemstillinger.
 Imidlertid viste indstillingen, at der blandt nævnets medlemmer er enighed  

 om, at det er en afgørende forudsætning for, at nævnet er i stand til at  

 løfte sin opgave i relation til behandling af overordnede generelle spørgsmål  

 samt udføre sin undersøgende, oplysende og formidlende virksomhed, at nævnets  

 sekretariat tilføres væsentligt øgede ressourcer.
 Nævnet for Etnisk Ligestilling har tidligere givet udtryk for et ønske om,  

 at nævnet blev betjent af et sekretariat, der er uafhængigt af  

 Indenrigsministeriet.
 Indenrigsministeren har på baggrund af indstillingen af 22. oktober 1996  

 og nævnets tidligere tilkendegivelser fundet det hensigtsmæssigt at justere  

 grundlaget for nævnets virksomhed.
Trods den store indsats, der er ydet af nævnets medlemmer, er der således  

 behov for at styrke nævnets profil og skabe grundlag for en virksomhed, der i  

 højere grad kan præge den offentlige debat vedrørende de etniske minoriteter  

 i Danmark og modvirke etnisk forskelsbehandling.
Denne vurdering deles af  

 Nævnet for Etnisk Ligestilling, der i nævnets årsberetning fra 1995 bl.a.  

 anfører: »Nævnets produktion af konferencer og rapporter har imidlertid  

 ikke været nok til at tilfredsstille offentlighedens forestillinger om et  

 aktivt nævn, parat til at deltage i debatten.« Udviklingen har således vist, at der er behov for at foretage visse  

 justeringer vedrørende rammerne for nævnets arbejde med henblik på at opfylde  

 målet for nævnets oprettelse: At sørge for, at spørgsmålet om etnisk  

 ligestilling inddrages i flest mulige sider af samfundslivet, samt at den  

 forskelsbehandling, der udøves mellem personer med dansk oprindelse og anden  

 etnisk oprindelse, synliggøres og modvirkes.
På denne baggrund har regeringen fremsat nærværende lovforslag, der udgør  

 grundlaget for et nyt Nævn for Etnisk Ligestilling.
Samtidig ophæves lov nr.  

 466 af 30. juni 1993 om Nævnet for Etnisk Ligestilling, og det i henhold til  

 denne lov oprettede nævn ophører med sin virksomhed.
 Det nye nævn adskiller sig særligt fra det nævn, der er oprettet i medfør  

 af lov nr. 466 af 30. juni 1993, ved en anderledes sammensætning af nævnet,  

 en styrkelse af nævnets sekretariat og nævnets formandskab samt en yderligere  

 betoning af nævnets uafhængighed i form af et mere uafhængigt  

 nævnssekretariat.
 Endvidere indeholder lovforslaget i modsætning til lov nr. 466 af 30. juni  

 1993 en direkte lovhjemlet ret for nævnet til at afgive udtalelser om etnisk  

 forskelsbehandling, en ret for indenrigsministeren til i samarbejde med  

 nævnet at fastsætte en forretningsorden for nævnet samt en bestemmelse om  

 afstemningsregler for nævnet.
 Ved den foreslåede sammensætning af nævnets medlemmer er der lagt vægt på  

 at sikre, at de etniske minoriteter, når der bortses fra formanden, udgør  

 halvdelen af nævnets stemmeberettigede medlemmer.
Hvad angår sekretariatet foreslås det, at der knyttes et særskilt  

 sekretariat til nævnet, hvis ansatte antages og afskediges af  

 indenrigsministeren efter indstilling fra nævnets formandskab.
Nævnets  

 uafhængighed er hermed betonet.
Det er i den sammenhæng forudsat, at der  

 foretages en styrkelse af sekretariatet med henblik på at bistå nævnet med at  

 opnå den overordnede profil, der må anses som en forudsætning for, at  

 formålet med nævnets virke kan opnås.
Der henvises til bemærkningerne til §  

 4.
 Hvad angår nævnets adgang til at afgive udtalelser om etnisk  

 forskelsbehandling, skal det bemærkes, at nævnet efter forslaget kan udtale  

 sig på et generelt niveau i alle tilfælde, hvor der efter nævnets opfattelse  

 foreligger etnisk forskelsbehandling.
2. Nævnets retlige statis Lovforslaget indebærer, at Nævnet for Etnisk Ligestilling oprettes som en  

 selvstændig myndighed.
Indenrigsministeren har efter lovforslaget adgang til at regulere visse  

 formelle forhold vedrørende nævnets virksomhed.
Ministeren kan således efter  

 forhandling med nævnet fastsætte nævnets forretningsorden samt foretage  

 ansættelser og afskedigelser i nævnets sekretariat efter indstilling fra  

 nævnets formandskab, jf. lovforslagets § 3, stk. 6, og § 4.  

 Indenrigsministeren har derimod ingen instruktionsbeføjelser i relation til  

 nævnets egentlige virke.
Indenrigsministeren kan således ikke udstede  

 forskrifter eller lignende vedrørende det materielle indhold af nævnets  

 arbejde eller ændre nævnets beslutninger eller udtalelser.
Efter § 7, stk. 1, i lov nr. 473 af 12. juni 1996 om Folketingets  

 Ombudsmand, omfatter ombudsmandens virksomhed alle dele af den offentlige  

 forvaltning.
Ifølge § 7, stk. 3, i samme lov gælder dette dog ikke klager  

 over nævn, der i betryggende former træffer afgørelse om tvister mellem  

 private, selv om vedkommende nævn i anden sammenhæng betragtes som tilhørende  

 den offentlige forvaltning.
Domstolslignende nævn er således ikke omfattet af  

 ombudsmandens virksomhed.
 Da Nævnet for Etnisk Ligestilling efter lovforslaget ikke er et  

 domstolslignende organ, er nævnet undergivet ombudsmandens kompetence.
 Det skal i denne sammenhæng bemærkes, at Folketingets Ombudsmand i sin  

 virksomhed vil kunne påse visse spørgsmål om etnisk diskrimination i  

 forbindelse med sin behandling af sager vedrørende den offentlige  

 forvaltning.
 Forslaget om udvidelsen af Nævnet for Etnisk Ligestillings kompetence,  

 hvorefter nævnet på baggrund af henvendelser fra enkeltpersoner eller  

 organisationer kan optage principielle spørgsmål til drøftelse og fremkomme  

 med udtalelser, er således et supplement til eksempelvis ombudsmandens  

 kompetence på området.
Efter § 1, stk. 1, i lov nr. 572 af 19. december 1985 om offentlighed i  

 forvaltningen med senere ændringer gælder offentlighedsloven for al  

 virksomhed, der udøves af den offentlige forvaltning.
Nævnet for Etnisk  

 Ligestilling er dermed omfattet af offentlighedslovens regler om aktindsigt.
Efter forvaltningslovens § 2, stk. 1, jf. lov nr. 571 af 19. december 1985  

 med senere ændringer, gælder loven kun for sager, hvori der er eller vil  

 blive truffet afgørelse af en forvaltningsmyndighed.
Med udtrykket  

 »truffet afgørelse« sigtes til udfærdigelse af retsakter, dvs.  

 udtalelser, der går ud på at fastsætte, hvad der er eller skal være ret i et  

 foreliggende tilfælde.
 Da Nævnet for Etnisk Ligestilling efter lovforslaget ikke kan træffe  

 retligt bindende afgørelser, vil nævnet ikke være omfattet af loven.
 Da det imidlertid forekommer hensigtsmæssigt at lade forvaltningslovens  

 regler om inhabilitet finde anvendelse i forhold til nævnets virksomhed, er  

 der i lovforslagets § 5, stk. 3, indført særskilt hjemmel hertil.
 3. Hørte myndigheder m.v.
 Indenrigsministeriet har inden lovforslagets fremsættelse sendt et udkast  

 til lovforslag til høring hos følgende myndigheder, organisationer m.v.:  

 Justitsministeriet, Finansministeriet, Udlændingestyrel-sen, Det Danske  

 Center for Menneskerettigheder, Amtsrådsforeningen, Dansk  

 Arbejdsgiverforening, Landsorganisationen i Danmark, Rådet for Etniske  

 Minoriteter, De Etniske Minoriteters Repræsentantskab,  

 Indvandrerforeningernes Sammenslutning i Danmark, Mellemfolkeligt Samvirke,  

 Dansk Flygtningehjælp, Dansk Folkeoplysnings Samråd, Kommunernes  

 Landsforening og Dokumentations- og rådgivningscentret om racediskrimination  

 og Indvandrernes Fællesråd i Danmark.
4. Lovforslagets økonomiske og administrative konsekvenser Det foreslås, at der afsættes en bevilling til Nævnet for Etnisk  

 Ligestilling på de årlige finanslove.
Det forudsættes herved, at der under  

 Indenrigsministeriet oprettes en ny hovedkonto for Nævnet for Etnisk  

 Ligestilling.
Det forventes, at sekretariatet for Nævnet for Etnisk Ligestilling indtil  

 videre vil få en størrelsesorden på omkring 6 medarbejdere, samt at  

 sekretariatet oprettes i selvstændige lokaler.
Der henvises til  

 bemærkningerne til lovforslagets § 4.
 Endvidere skal der afholdes udgifter til diverse aktiviteter såsom  

 udgivelse af publikationer, afholdelse af møder og konferencer m.v.
 På årsniveau forventes udgifterne at andrage 5,6 mill. kr. fordelt med 2,2  

 mill. kr. til løn, 0,9 mill. kr. til løbende drift og 2,5 mill. kr. til  

 aktiviteter.
 Træder loven f.eks. i kraft den 1. maj 1997 forventes udgifterne i 1997 at  

 andrage i alt 4,3 mill. kr. fordelt med 1,5 mill. kr. til løn, 0,6 mill. kr.  

 til løbende drift, 0,5 mill. kr. til etablering og 1,7 mill. kr. til  

 aktiviteter.
 Udgifterne afholdes inden for Indenrigsministeriets egne økonomiske  

 rammer.
 Forslaget skønnes ikke at have kommunaløkonomiske konsekvenser.
5. Erhvervsøkonomiske, miljømæssige og EU-retlige konsekvenser af  

 lovforslaget Lovforslaget skønnes ikke at have erhvervsøkonomiske eller  

 miljømæssige konsekvenser.
Endvidere indeholder lovforslaget ikke EU-retlige  

 aspekter.
Bemærkninger til lovforslagets enkelte bestemmelser Til § 1 Stk. 1 angiver lovens formål.
Indledningsvis angiver bestemmelsen,  

 hvilke institutioner med indflydelse på etniske ligestillingsproblemer og  

 -spørgsmål som nævnet har til formål at rådgive.
 Der er i lovforslaget ikke lagt grænser for, hvem nævnet skal rådgive, men  

 det er vigtigt, at nævnets virksomhed kommer til at afspejle, at ligestilling  

 mellem etniske minoriteter og etniske danskere er et samfundsanliggende,  

 således at der udover centrale og lokale beslutningstagere også kan gives  

 rådgivning til andre samfundsinstitutioner og private organisationer.
 Nævnet har således mulighed for at deltage aktivt i arbejdet for at fremme  

 etnisk ligestilling, f.eks. gennem generel oplysning og udredende virksomhed.
I nævnets forretningsorden foretages en mere konkret beskrivelse af Nævnet  

 for Etnisk Ligestillings opgaver.
Der henvises til bemærkningerne til § 3.
 Det fremgår videre af stk. 1, at nævnets overordnede mål er at synliggøre  

 og modvirke forskelsbehandling mellem personer med dansk oprindelse og  

 personer med anden etnisk oprindelse.
 Nævnet har således til opgave at bekæmpe forskelsbehandling i alle dens  

 aspekter samt at understøtte, at alle etniske grupper i samfundet - uanset  

 forskelle i forudsætninger - gives mulighed for at udøve deres aktiviteter på  

 lige fod.
 Udvalget, der afgav sin rapport i februar 1993, konstaterede, at etnisk  

 ligestilling omfatter såvel juridiske som adfærdsmæssige og kulturelle  

 forhold samt den konkrete indsats, som udøves af mange forskellige grupper i  

 samfundet.
 Det juridiske indsatsområde omfatter en vurdering af, hvorvidt det vil  

 være nødvendigt at foretage ændringer i den eksisterende eller kommende  

 lovgivning med henblik på at fremme etnisk ligestilling.
 Det kulturelle indsatsområde omfatter spørgsmål vedrørende værdier, normer  

 og religiøst tilhørsforhold, herunder bl.a. hvordan man sikrer kulturelt  

 ligeværd og muligheden for opretholdelse af kulturel forskellighed.
Det er af afgørende betydning for etnisk ligestilling at beskæftige sig  

 med holdninger og adfærd i forhold til de etniske minoriteter.
Spørgsmålet  

 om, hvilke initiativer, der kan tages for at mindske spændinger mellem  

 danskere og etniske minoriteter, både i samfundslivet generelt og hos  

 myndigheder, arbejdsgivere m.v., vil ligge inden for nævnets arbejde på det  

 holdningsmæssige indsatsområde.
Fremme af etnisk ligestilling omfatter herudover en vurdering af  

 initiativer, der giver etniske minoriteter reelle muligheder for at medvirke  

 på lige fod med personer af dansk oprindelse i samfundslivet.
Der kan i den  

 forbindelse være tale om at se på den indsats, som omfatter samtlige borgere,  

 og den indsats som specielt er rettet mod etniske minoriteter for at sikre  

 reel ligestilling i samfundet.
I stk. 2 foreslås det, at nævnet afgiver en årlig beretning om sin  

 virksomhed til regeringen og Folketinget.
Udover at afgive årsberetning skal  

 nævnet løbende orientere om status med hensyn til etnisk ligestilling og som  

 led heri løbende vurdere og kommentere udviklingen på området.
Det bemærkes, at nævnet selv tilvejebringer grundlaget for sin virksomhed.  

 Nævnet kan sikre sig det fornødne rådgivningsgrundlag gennem indsamling af  

 viden.
Nævnets medlemmer har desuden en pligt til at bistå med viden og  

 fungere som kontaktled i forhold til institutioner og andre.
Nævnet kan  

 derudover holde regelmæssige kontaktmøder med forskellige parter, f.eks.  

 beslutningstagere, myndigheder, organisationer og interessegrupper.
Nævnets  

 forretningsorden vil indeholde en nærmere beskrivelse af nævnets  

 oplysningsgrundlag.
Der henvises til bemærkningerne til lovforslagets § 3.
Til § 2 Det fastslås, at nævnet ikke har kompetence til at  

 behandle enkeltsager.
Nævnet er således ikke et klageorgan.
 Det fremgår dog videre af bestemmelsen, at nævnet af egen drift eller  

 efter anmodning kan udtale sig om generelle spørgsmål om etnisk  

 forskelsbehandling.
Det er hermed - som noget nyt i forhold til lov nr. 466 af 30. juni 1993 -  

 understreget, at nævnet på baggrund af henvendelser fra enkeltpersoner eller  

 organisationer kan drøfte problemstillinger inden for lovens rammer og  

 fremkomme med udtalelser.
Nævnets udtalelser er ikke bindende, men kan f.eks.  

 indeholde nævnets vurdering af et spørgsmål, som har været drøftet i nævnet.  

 Nævnet kan i den forbindelse henstille til ændret praksis eller adfærd på et  

 område eller anbefale løsninger på nærmere bestemte problemer.
Nævnet kan på  

 denne måde virke som et konfliktløsningsorgan, men er ikke at anse som et  

 klageorgan.
 At nævnet kan udtale sig såvel efter anmodning som af egen drift fører  

 til, at nævnet kan undersøge alle forhold, der er omfattet af lovforslaget.  

 Det bemærkes i den sammenhæng, at nævnet selv afgør om henvendelser giver  

 anledning til undersøgelser, herunder om nævnet ønsker at sætte initiativer i  

 gang ved at rekvirere viden og dokumentation, ved at indgå i holdingsskabende  

 aktiviteter m.v.
 Nævnets udtalelser kan vedrøre spørgsmål om forskelsbehandling i såvel  

 offentlig som privat sammenhæng.
 Til § 3 I stk. 1, der angår sammensætningen af nævnet, er det  

 foreslået, at Nævnet for Etnisk Ligestilling skal bestå af 17  

 stemmeberettigede medlemmer, der udpeges af indenrigsministeren.
Det er foreslået, at otte af disse medlemmer udpeges personligt.
Foruden  

 formanden er der tale om fire personer, der har en tilknytning til de etniske  

 minoriteter, og tre personer, der er tilknyttet en humanitær organisation,  

 som beskæftiger sig med områder af betydning for nævnets arbejde.
 Endvidere foreslås det, at fire medlemmer udpeges efter indstilling fra  

 Rådet for Etniske Minoriteter, et medlem udpeges efter indstilling fra  

 Kommunernes Landsforening, et medlem udpeges efter indstilling fra  

 Amtsrådsforeningen, et medlem udpeges efter indstilling fra  

 Landsorganisationen i Danmark, et medlem udpeges efter indstilling fra Dansk  

 Arbejdsgiverforening og et medlem udpeges efter indstilling fra Det Danske  

 Center for Menneskerettigheder.
I stk. 2 foreslås det endvidere, at indenrigsministeren udpeger to  

 tilforordnede medlemmer fra Indenrigsministeriet, der af hensyn til nævnets  

 uafhængighed ikke har stemmeret.
Det er hermed hensigten, at såvel  

 Indenrigsministeriets departement som Udlændingestyrelsen skal have mulighed  

 for at deltage i nævnets arbejde.
 Generelt skal det bemærkes, at indenrigsministeren vil søge nævnet  

 sammensat således, at der så vidt muligt er en afbalanceret sammensætning af  

 mænd og kvinder.
 I stk. 3 foreslås det, at indenrigsministeren udpeger en næstformand  

 blandt de nævnsmedlemmer, der repræsenterer de etniske minoriteter, og en  

 næstformand blandt de øvrige medlemmer.
Af stk. 4 fremgår det, at nævnets formand og næstformænd udgør nævnets  

 formandskab, der varetager nævnets løbende forretninger.
Formandskabets  

 kompetence beskrives nærmere i nævnets forretningsorden, jf. bestemmelsens  

 stk. 6.
I stk. 5 foreslås det, at nævnets stemmeberettigede medlemmer beskikkes  

 for 2 år.
Det bemærkes, at der intet er til hinder for, at den samme person  

 beskikkes i flere perioder.
 Stk. 6 indeholder en bemyndigelse til indenrigsministeren til efter  

 forhandling med Nævnet for Etnisk Ligestilling at fastsætte en  

 forretningsorden for nævnet.
 Bemyndigelsen er indsat med henblik på at foretage en mere konkret  

 beskrivelse af Nævnet for Etnisk Ligestillings opgaver samt af de opgaver,  

 der skal varetages af nævnets sekretariat.
Forretningsordenen vil bl.a. indeholde bestemmelser om de nærmere rammer  

 for nævnets arbejde, nævnets mødefrekvens og beslutningsprocedurer.
Med  

 henblik på at sikre, at nævnet fremover får den overordnede profil, som er en  

 forudsætning for at nævnet kan udfylde sin rolle, vil forretningsordenen  

 endvidere indeholde bestemmelser, der forpligter nævnet til at opbygge og  

 udsende løbende information om nævnets arbejdsområde til nævnets medlemmer og  

 omverdenen.
Forretningsordenen forventes således at ville indeholde en  

 forpligtelse for nævnet til at udarbejde informationsbreve, opbygge  

 vidensbank m.v.
 Til § 4 Det foreslås, at der knyttes et særskilt sekretariat til  

 Nævnet for Etnisk Ligestilling, samt at sekretariatets ansatte antages og  

 afskediges af indenrigsministeren efter indstilling fra nævnets formandskab.
 Det forudsættes herved, at nævnets sekretariat oprettes i egne lokaler.  

 Dette såvel som den tillagte indstillingsret i forbindelse med ansættelser og  

 afskedigelser er en understregning af nævnets selvstændighed.
 Foruden en generel opnormering af antallet af ansatte forudsættes det, at  

 sekretariatets medarbejdere i faglig henseende i højere grad end under det  

 tidligere nævn skal afspejle de problemstillinger, der har relevans for  

 nævnets arbejde.
 Det forventes, at sekretariatet indtil videre vil få en størrelsesorden på  

 omkring 6 medarbejdere.
 Til § 5 I stk. 1 foreslås det, at nævnet er beslutningsdygtigt,  

 når formanden og otte andre stemmeberettigede er tilstede.
 Af stk. 2 følger, at nævn og formandskab træffer beslutning ved  

 stemmeflerhed.
Det bemærkes, at indførelsen af en afstemningsregel ikke er ensbetydende  

 med, at nævnet generelt skal træffe afgørelse ved stemmeafgivelse.
Reglen er  

 alene indført med henblik på at sikre en regulering af den situation, hvor  

 nævnet måtte have behov for at træffe afgørelse i en sag ved stemmeafgivelse.
 I stk. 3 foreslås det, at forvaltningslovens kapitel 2 om inhabilitet  

 finder anvendelse for nævnets virksomhed, jf. det anføte i de almindelige  

 bemærkninger om nævnets retlige status.
 Til § 6 Det foreslås i stk. 1, at loven træder i kraft dagen efter  

 bekendtgørelse i Lovtidende.
Stk. 2 indebærer, at lov nr. 466 af 30. juni 1993 om Nævnet for Etnisk  

 Ligestilling samtidig ophæves.
Det nuværende nævns virksomhed ophører, og  

 indenrigsministeren foranstalter i den forbindelse beskikkelse af et nyt  

 nævn.
 Til § 7 Bestemmelsen fastlægger, at loven ikke skal gælde for  

 Færøerne og Grønland.
Skriftlig fremsættelse Indenrigsministeren (Birte Weiss):
 Jeg tillader mig for det høje Ting at fremsætte:
 Forslag til lov om Nævnet for Etnisk Ligestilling.
(Lovforslag nr.
L 191).
Den 1. oktober 1993 trådte lov nr. 466 af 30. juni 1993 om nævnet for  

 Etnisk Ligestilling i kraft.
Målet for nævnets oprettelse var at sørge for,  

 at spørgsmålet om etnisk ligestilling inddrages i flest mulige sider af  

 samfundslivet, samt at den forskelsbehandling, der udøves mellem personer med  

 dansk oprindelse og anden etnisk oprindelse, synliggøres og modvirkes.
 Baggrunden for fremsættelsen af dette lovforslag er, at erfaringerne -  

 herunder nævnets egen indstilling på baggrund af et ekspertudvalgs rapport af  

 28. oktober 1996 - har vist, at der er behov for at justere rammerne for  

 nævnets arbejde.
 Det nye nævn adskiller sig særligt fra det tidligere oprettede nævn ved en  

 anden sammensætning, en styrkelse af nævnets sekretariat og nævnets  

 formandsskab samt en yderligere betoning af nævnets uafhængighed i form af et  

 mere uafhængigt nævnssekretariat.
 Ved den foreslåede sammensætning af nævnets medlemmer er derlagt vægt på  

 at sikre, at repræsentanter for de etniske minoriteter, når der bortses fra  

 formanden, udgør halvdelen af nævnets stemmeberettigede medlemmer.
Det foreslås, at der knyttes et særskilt sekretariat til nævnet, hvis  

 ansatte antages og afskediges af indenrigsministeren efter indstilling fra  

 nævnets formandskab.
Nævnets uafhængighed er hermed betonet.
Det er i den  

 sammenhæng forudsat, at der foretages en styrkelse af sekretariatet.
 Lovforslaget tillægger nævnet en ret til at afgive udtalelser om etnisk  

 forskelsbehandling.
 Som ovenfor anført afgav det nuværende Nævn for Etnisk Ligestilling en  

 indstilling den 28. oktober 1997. Nævnet medlemmer var ikke enige, og der  

 fremkom derfor flere modeller.
 På grund af behovet for en nærmere overvejelse om nævnets fremtidige  

 struktur har det ikke været muligt på et tidligere tidspunkt i indeværende  

 folketingssamling at fremkomme med det nu foreliggende forslag til en ny lov.
