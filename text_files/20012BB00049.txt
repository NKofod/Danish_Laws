Fremsat den 15. januar 2002 af  

 Ole Sohn (SF) og Aage Frandsen (SF) Forslag til folketingsbeslutning om vederlagsordning for privatkopiering på blanke  

 medier og optageudstyr Folketinget pålægger regeringen inden den 1.  

 april 2002 at fremsætte lovforslag om revision af den gældende  

 vederlagsordning for privatkopiering på grundlag af den indstilling, et  

 flertal i Folketingets Kulturudvalg afgav i betænkningen over  

 lovforslaget om ændringen af ophavsretsloven (lovforslag nr.
L 141  

 folketingsåret 2000-01), så der skabes et lovgrundlag for, at der  

 kan opkræves supplerende bidrag til kunstnerne for den omfattende  

 hjemmekopiering, som finder sted i dag.
Bemærkninger til forslaget I forbindelse med åbningen for digital  

 kopiering til personlig brug inden for husstanden, som trådte i kraft  

 den 9. juni 2001, gav et flertal i Folketingets Kulturudvalg udtryk for, at  

 der snarest muligt skulle ske en forbedring af den gældende  

 vederlagsordning for privatkopiering, jf. lov nr. 472 af 7. juni 2001  

 (lovforslag nr.
L 141 folketingsåret 2000-01, Folketingstidende,  

 forhandlingerne side 3555, 8589 og 8898, tillæg A side 3442 og 3461,  

 tillæg B side 1095 og tillæg C side 852).
 Det hedder bl.a. i flertallets udtalelse i  

 betænkningen af 9. maj 2001 over lovforslaget:
 »Et flertal i udvalget (S, SF, DF, CD, RV, KRF og Ole  

 Donner (UP)) lægger vægt på, at udvalget har drøftet  

 spørgsmålet om kompensation til rettighedshaverne i forbindelse  

 med den øgede digitale kopiering til privat brug.
Kulturministeren har i januar 2001 nedsat en teknisk  

 arbejdsgruppe med repræsentanter fra Kulturministeriet,  

 Skatteministeriet og Forskningsministeriet.
Arbejdsgruppen har til opgave at  

 undersøge behovet og de praktiske muligheder samt fordele og ulemper  

 ved gennemførelse af apparaturafgifter i Danmark.
Ministeren har oplyst, at det på grund af de mange  

 komplicerede spørgsmål, som arbejdsgruppen skal analysere, ikke  

 vil være muligt at færdiggøre gruppens arbejde inden den  

 afsluttende behandling af det foreliggende lovforslag.« Det hedder videre i udtalelsen:
»Rettighedshaverne har henledt udvalgets  

 opmærksomhed på, at åbningen for digital kopiering i  

 høj grad vil skade rettighedshavernes normale indtægter i form  

 af f.eks. salg af originaleksemplarer.
Hertil kommer, at der i de senere  

 år er sket et kraftigt fald i provenuet efter den gældende  

 båndvederlagsordning.
 Rettighedshavernes organisationer har på denne  

 baggrund foreslået, at den gældende afgiftsordning på  

 optagemedier (f.eks. bånd og blanke cd er) suppleres med en afgift  

 på alt apparatur, der kan anvendes til at optage og kopiere beskyttede  

 værker som f.eks. cd-brændere, mp3-afspillere, minidiscoptagere  

 m.v.
Det er vigtigt, at der sikres de skabende og  

 udøvende kunstnere en rimelig økonomisk kompensation for enhver  

 brug af deres frembringelser.
Flertallet vil derfor understrege betydningen  

 af, at et lovforslag om ændring af vederlagsordningen indgår i  

 regeringens lovprogram for folketingsåret 2001-02, og at det  

 færdigbehandles i 1. halvdel af dette folketingsår, så  

 rettighedshaverne sikres en rimelig kompensation.
En sådan ordning  

 bør baseres på resultatet af arbejdet i den nedsatte  

 arbejdsgruppe, der forventes at pege på muligheder for at opkræve  

 et supplerende bidrag til kunstnerne.
En revideret vederlagsordning bør tage hensyn til  

 den realitet, at digital kopiering er mere indgribende i kunstnernes  

 muligheder for at skaffe indtægter (f.eks. ved salg af originale  

 eksemplarer) end traditionel, analog kopiering.« Med nærværende beslutningsforslag  

 ønsker forslagsstillerne at leve op til de forudsætninger, der  

 lå til grund for åbningen for digital kopiering, nemlig at  

 kunstnerne sikres en rimelig kompensation.
Skriftlig fremsættelse Ole Sohn Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om vederlagsordning  

 for privatkopiering på blanke medier og optageudstyr.
(Beslutningsforslag nr.
B 49).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
