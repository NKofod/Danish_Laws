 Landsskatteretskendelse vedr. straksafskrivning på udgifter  

 til udskiftning af minkbure.
 Sagen drejer sig om fradrag for  

 udgifter til udskiftning af minkbure.
Landsskatterettens afgørelse Personlig indkomst Skatteankenævnet har ikke godkendt  

 fradrag for straksafskrivning på minkbure m.m. med 24.923 kr.
 Landsskatteretten stadfæster  

 skatteankenævnets afgørelse.
Sagens oplysninger Klageren driver minkfarm fra en  

 ejendom, der ejes af hendes ægtefælle, der arbejder udenfor farmen.
 I slutningen af 2000 var der 1.984  

 mink på farmen, og der blev i 2000 i alt produceret 5.531 skind.
Klageren afholdt i 2000 udgifter  

 på 14.415 kr. til udskiftning af minkbure indkøbt i 1987  1989, samt  

 udgifter  

 på 4.960 kr. til redekasser og 5.548 kr. til hvalpenet.
Samlet udgjorde  

 udgiften 24.923 kr.
 Minkburene er opbygget som blokke  

 med 6 bure pr. blok.
Skatteankenævnets afgørelse Udgift til udskiftning af minkbure  

 er ikke godkendt som en fradragsberettiget vedligeholdelsesudgift.
Minkbure er at betragte som  

 inventargenstande og ikke som bygningsbestanddele.
Det bemærkes, at der er  

 tale  

 om udskiftning af minkbure, som klageren selv har anskaffet  

    

  

 indkomstårene 1987 - 1989. Hvert enkelt bur  

 er at betragte som én inventargenstand, der er bestemt til at fungere sammen  

 med andre minkbure.
Der er ikke tale om  

 vedligeholdelse, idet inventargenstandene udskiftes fuldt ud.
Vedligeholdelse  

 kan kun komme på tale i tilfælde af delvis udskiftning af en  

 inventargenstand.
Der er således tale om køb af nye  

 driftsmidler, og da minkburene er sammenhængende, skal de betragtes som ét  

 samlet driftsmiddel.
Herefter overstiger anskaffelsesprisen småaktiv-grænsen  

 i  

 afskrivningslovens § 6, og beløbet kan derfor ikke fradrages efter denne  

 bestemmelse.
 Der er henvist til  

 afskrivningslovens §§ 5  6, statsskattelovens § 6, ligningsvejledningen  

 2000  

 afsnit E.A.2.4 og afsnit E.C.2.4.6 samt Højesterets dom af 31. oktober 1958  

 og  

 Landsskatterettens kendelse af 13. oktober 1998 trykt i henholdsvis Ugeskrift  

 for  

 Retsvæsen 1958.1173 og Tidsskrift for Skatter og Afgifter 1999.51.
Klagerens påstand og argumenter Klagerens repræsentant har fremsat  

 påstand om, at udgiften til udskiftning af minkblokke anses som en  

 vedligeholdelsesudgift og derfor er fradragsberettiget.
 Der har ikke været foretaget en  

 udvidelse af besætningen i 2000, og udskiftningen af bure og redekasser er  

 udelukkende sket vedrørende aktiver, klageren har anskaffet som nye i 1987  

   

 1989.
Alle bure og redekasser i en  

 minkhal skal anses som ét driftsmiddel, og herefter betragtes udskiftning af  

 en  

 del af burene som en reparation af driftsmidlet, helt på linie med f.eks.  

 reparation af en traktor.
Udgiften kan derfor fradrages som en  

 vedligeholdelsesudgift.
 Skatteankenævnet har derimod  

 betragtet bure og redekasser som særskilte driftsmidler, der fungerer samlet,  

 og ikke som ét driftsmiddel som ligningsvejledningen foreskriver, jf.  

 ligningsvejledningen 2000 afsnit E.C.2.4.6.2.
Landsskatterettens bemærkninger og begrundelse Minkblokkene anses som inventar og  

 ikke som bygningsbestanddele.
 Anskaffelsessummen for et  

 driftsmiddel kan i anskaffelsesåret fradrages straks i den skattepligtiges  

 indkomst, såfremt anskaffelsessummen ikke overstiger et reguleret grundbeløb  

 på  

 maksimalt 6.700 kr. (i indkomståret 2000 på 9.500 kr.). Det fremgår af  

 afskrivningslovens § 6, stk. 1, nr. 2, 1. pkt.
Aktiver i et samlesæt eller  

 lignende samt aktiver, der er bestemt til at fungere samlet, skal anses for  

 ét  

 driftsmiddel.
Anskaffelsessummen for sådanne aktiver kan ikke  

 straksafskrives,  

 såfremt den samlede anskaffelsessum overstiger grundbeløbet.
Det fremgår af  

 afskrivningslovens § 6, stk. 1, nr. 2, 2.  3. pkt.
Afgørende for, om aktiver er  

 omfattet af denne bestemmelse, er alene, om de enkelte aktiver efter deres  

 konstruktion og indretning må anses for at være bestemt til at blive anvendt  

 samlet.
Aktiver, der herefter i konkrete tilfælde ikke kan straksafskrives,  

 er  

 eksempelvis: forværk og skillerum i en landbrugsstald, sammenbyggede reoler,  

 stilladser, husdyrbure, pc´er og printer.
Det fremgår af forarbejderne til  

 afskrivningsloven (lovforslag nr. 102 af 2. juni 1998), og  

 ligningsvejledningen  

 2000 afsnit E.C.2.4.6.
 Minkblokkene må anses som værende  

 bestemt til at fungere sammen med andre minkblokke, redekasser og hvalpenet  

 mv.  

 og kan derfor ikke straksafskrives efter reglerne i afskrivningslovens § 6,  

 stk. 1, nr. 2.
Udgifter, der er afholdt for at  

 vedligeholde et formuegode, kan fradrages som en vedligeholdelsesudgift  

 forudsat, at udgiften vedrører aktiver, hvis udbytte skal medregnes ved  

 indkomstopgørelse og forudsat, at udgiften medgår til at sætte aktivet i  

 samme  

 stand, som det var ved anskaffelsen.
Det fremgår af statsskattelovens § 6,  

 stk.  

 1, litra e.
 Fradragsberettigede  

 vedligeholdelsesudgifter er udgifter, der er en følge af almindeligt slid og  

 ælde i ejertiden.
Forbedringsudgifter sidestilles  

 derimod med udgifter til anskaffelse af aktiver, der er bestemt til at  

 fungere  

 sammen med allerede anskaffede aktiver, og de skal derfor afskrives sammen  

 med  

 aktivet.
Det fremgår af afskrivningslovens § 5, stk. 2. 3. punktum og § 6,  

 stk.  

 1, nr. 2, 4. punktum.
 Alle afskrivningsberettigede  

 aktiver må anses for at blive nedslidt i forbindelse med brugen, idet  

 værdifaste aktiver netop ikke kan afskrives jf. afskrivningslovens § 2, stk.  

 3.  

 Så længe disse aktiver derfor repareres, istandsættes, enkeltdele udskiftes  

 og  

 lignende, uden at aktivet dog forbedres i forhold til standen ved  

 anskaffelsen,  

 kan udgiften hertil fradrages som vedligeholdelsesudgift.
 Derimod kan der ikke anses for at  

 ske vedligeholdelse af et aktiv, såfremt aktivet ikke længere eksisterer,  

 idet  

 det vil stride mod en naturlig sproglig forståelse af begrebet  

 vedligeholdelse i  

 statsskattelovens § 6, stk. 1, litra e at anerkende, at aktiver, der er  

 fuldstændigt ud- og nedslidte, kan anses som vedligeholdte ved udskiftning  

 med  

 et nyt, men identisk aktiv.
At aktiver i et samlesæt eller  

 lignende samt aktiver, der er bestemt til at fungere samlet, skal anses for  

 ét  

 driftsmiddel efter afskrivningslovens bestemmelser om straksafskrivning,  

 medfører ikke nødvendigvis, at aktiverne ikke kan anses som selvstændig  

 aktiver  

 efter statsskattelovens bestemmelser om driftsomkostninger.
Udskiftning af  

 disse enkelte dele kan derfor ikke anses som vedligeholdelse af det samlede  

 aktiv.
Der er her ved henset til Landsskatterettens kendelser af 29. oktober  

 1993 og 11. maj 1994 trykt i Tidsskrift for Skatter og Afgifter 1994.254 og  

 1994.463.
 Da minkblokkene ikke kan anses for  

 vedligeholdt, idet disse i helhed er udskiftet med nye, kan udgiften til  

 udskiftningen af minkblokke ikke fradrages i indkomsten.
 Udgiften til udskiftning af  

 minkblokke kan herefter hverken straksafskrives efter reglerne herom i  

 afskrivningslovens § 6, stk. 1 eller fradrages som en vedligeholdelsesudgift  

 efter statsskattelovens § 6, stk. 1, litra e.
