Meddelelse om køretøjers  

 indretning og udstyr mv. nr. 1776  

 Lysgennemgang i personbilers bagrude og bageste sideruder Det meddeles hermed, at Detailforskrifter for  

 Køretøjer 2001 vil indeholde lempede krav til lysgennemgangen i  

 bagruden og bageste sideruder (bag førerens 180( synsfelt fremefter) i  

 personbil (M1).
Der har hidtil været krævet en lysgennemgang  

 på mindst 70% i disse ruder.
Denne grænse sættes nu ned til  

 40%. I biler med reduceret lysgennemgang i bagruden (under 70 %) vil der  

 samtidig blive stillet krav om et udvendigt førerspejl på  

 højre side.
 Bestemmelsen i Detailforskrifter for  

 Køretøjer 2001 vil derfor se ud som følger  

 (ændringer er markeret med lodret streg i margenen):
"10.03 UDSYN, RUDER M.V.
10.03.021 PERSONBIL (M1) (1) Personbil M1 skal være forsynet med a) et indvendigt førerspejl af kategori I, og b) et udvendigt førerspejl af kategori I på  

 venstre side.
(2) Personbil M1, hvis konstruktion  

 medfører, at indvendigt førerspejl og udvendigt  

 førerspejl på venstre side ikke giver tilstrækkeligt udsyn  

 bagud, personbil M1 hvor lysgennemgangen i bagruden er under 70%,  

 samt højrestyret personbil M1, skal tillige være  

 forsynet med udvendigt førerspejl af kategori I på højre  

 side.
(3) Personbil M1, der er godkendt til kørsel  

 med påhængsvogn eller med påhængsredskab, hvis  

 konstruktion reducerer udsynet i påbudt indvendigt førerspejl,  

 skal tillige være forsynet med udvendigt førerspejl af kategori  

 I på højre side.
(4) Bagrude skal være forsynet med afrimnings- og  

 afdugningsanordning.
(5) Bagrude og bageste sideruder skal have mindst 40%  

 lysgennemgang.
Bestemmelsen gælder også for ruder med solfilter i  

 form af påsprøjtet eller påklæbet film." Det skal understreges, at det er den samlede lysgennemgang  

 gennem en rude, med eventuel monteret solfilm, der skal være på  

 mindst 40%. På en almindelig klar rude, som kan have en lysgennemgang  

 på fx 93%, kan der således monteres en solfilm med ned til 43%  

 lysgennemgang, idet dette vil bringe den samlede lysgennemgang ned på  

 40% (0,93 x 0,43 = 0,40). Tilsvarende kan der på en tonet rude med en  

 lysgennemgang på 70% monteres en solfilm med en lysgennemgang på  

 ned til 57% (0,7 x 0,57 = 0,4).
 Detailforskrifter for Køretøjer 2001  

 træder i kraft 1. april 2001. Ethvert køretøj kan dog  

 straks indrettes i overensstemmelse med ovenstående bestemmelser.
