Nr BTL 38 Betænkning over Forslag til lov om ændring af lov om statsautoriserede  

 revisorer og lov om registrerede revisorer (Kvalifikationseksamen for  

 registrerede revisorer)   

 Nr L 38 1997-98. 1. samling Afgivet af Erhvervsudvalget Afgivet: 19971209 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt.
 Endvidere har udvalget modtaget en skriftlig henvendelse fra Foreningen af  

 Registrerede Revisorer, som tillige har haft foretræde for udvalget.
 Der er af erhvervsministeren og et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Fremskridtspartiets, Enhedslistens og  

 Centrum-Demokraternes medlemmer af udvalget) lovforslaget til  

vedtagelse med det af erhvervsministeren stillede ændringsforslag.
 Flertallet vil stemme imod det af mindretallet stillede ændringsforslag.
Flertallet finder, at revisionens rolle og den sammenhæng, revisionen  

 indgår i, har været et tilbagevendende tema i den offentlige debat og i  

 debatten i Folketingets Erhvervsudvalg de senere år.
Det er der mange grunde  

 til.
Eksempelvis har revisorer spillet en uheldig rolle i forbindelse med  

 ulovlige dispositioner i virksomheder.
Der fremkommer efterhånden også eksempler på, at revisorbegrebet bruges i  

 andre sammenhænge end den oprindelige.
Man kan f.eks. støde på begrebet  

 »miljørevisor«, uden at der er fastlagt et kvalitativt grundlag for  

 denne betegnelse.
 Derfor ønsker flertallet, at der i samarbejde med erhvervsministeren  

 arrangeres en konference eller en høring i begyndelsen af 1998, således som  

 det blev foreslået af Socialdemokratiets ordfører ved 1. behandling af dette  

 lovforslag, som blev vist bred politisk interesse, og som erhvervsministeren  

 var positivt indstillet over for.
Formålet med konferencen/høringen foreslås fastlagt til generelt - at give indblik i sammenhænge - eller mangel på samme - mellem  

 revisorlovgivningen og den øvrige lovgivning om økonomiske vilkår, som  

 virksomheder skal efterleve i Danmark, f.eks. årsregnskabsloven,  

 bogføringsloven, konkursloven, forskellige skattelove, direkte  

 virksomhedsrelevante miljølove, selskabslove og lign., - at give indblik i erfaringerne fra lovgivningen i andre lande og de  

 forventninger, der er til den internationale udvikling, - at identificere problemfelter, der kræver nærmere analyse eller en  

 indsats fra regeringen eller Folketinget i relation til ovennævnte  

 lovgivning, specielt revisorlovgivningen.
Specielt skal konferencen/høringen tage sigte på - at drøfte revisionens rolle og indhold i fremtiden, herunder brugerbehov  

 og samfundsmæssige behov, f.eks. om revision i relation til miljø, skat,  

 kommunikation, menneskelige ressourcer, etik etc., - at drøfte udviklingsbehov i revisoruddannelse og/eller etablering af  

 andre eller supplerende revisoruddannelser på områder, som er nævnt i punktet  

 ovenfor.
I den forbindelse er der specielt behov for at drøfte  

 »revisor« som begreb, - at drøfte den faglige og interesseorienterede rådgivning af regering og  

 forvaltning, som i dag f.eks. varetages af Regnskabsrådet og  

 Revisorkommissionen, herunder hvordan de bredere samfundsinteresser og den  

 viden, investorinteresser er i besiddelse af, inddrages.
Heri bør også ligge  

 en analyse af behovet for fornyelse af sammensætning, herunder også  

 spørgsmålet om parallelitet i Revisorkommissionen imellem eksperter, som er  

 hentet fra kredsen af statsautoriserede revisorer og fra kredsen af  

 registrerede revisorer.
 Drøftelsen skal således bidrage til grundlaget for en politisk drøftelse  

 af behovet for fornyelse af revisorlovgivningen.
 Konferencen/høringen foreslås gennemført med bidrag fra forskere med viden  

 inden for den nævnte lovgivning i Danmark og internationalt samt medvirken af  

 andre eksperter og af repræsentanter for brugerinteresser, herunder  

 offentlige myndigheder, Fondsrådet, kapitalformidlingsinstitutter og  

 investorer.
 Til høringen/konferencen bør det overvejes at invitere øvrige  

 folketingsudvalg med berøring til emnet.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med de af  

 erhvervsministeren og mindretallet stillede ændringsforslag.
Æ n d r i n g s f o r s l a g Af et mindretal (V og KF):
Til § 1 1) Før nr. 1 indsættes som nyt nummer:
 »01. § 4, stk. 2, 1. og 2. pkt., affattes  

 således:
»Erhvervs- og Selskabsstyrelsen nedsætter en revisorkommission, der  

 består af 1 formand og 12 andre medlemmer. 3 medlemmer skal være  

 statsautoriserede revisorer, 3 registrerede revisorer, 2 forretningskyndige,  

 2 særligt sagkyndige med hensyn til henholdsvis skatteret og skifteret, og 2  

 skal have økonomisk kundskab, hvoraf mindst een skal have nationaløkonomisk  

 kundskab.«» Af erhvervsministeren, tiltrådt af udvalget:
Til § 3 2) Paragraffen affattes således:
»§ 3 Tidspunktet for lovens ikrafttræden fastsættes af  

 erhvervsministeren.« B e m æ r k n i n g e r Til nr. 1 Revisorkommissionen består i dag af 1 formand og 10 andre medlemmer,  

 hvoraf de 3 er statsautoriserede revisorer, og de 2 er registrerede  

 revisorer.
Ved ændring af revisorlovgivningen i 1994 fik kommissionen tilført to  

 registrerede revisorer, idet det blev bestemt, at Revisorkommissionen,  

 foruden at bistå Erhvervs- og Selskabsstyrelsen ved administrationen af lov  

 om statsautoriserede revisorer, fremover tillige skulle bistå ved  

 administration af lov om registrerede revisorer.
Dette ændringsforslag er en  

 imødekommelse af et ønske fra Foreningen af Registrerede Revisorer om at  

 skabe parallelitet mellem statsautoriserede og registrerede revisorer.
Til nr. 2 Der er et generelt ønske om, at der i løbet af foråret 1998 kan afholdes  

 kvalifikationseksamen for de personer, der allerede har gennemgået  

 revisoruddannelsen.
Ifølge lovforslaget er det Revisorkommissionen, der skal stå for  

 tilrettelæggelsen af det praktiske arbejde i forbindelse med afholdelse af  

 kvalifikationseksamen, herunder eksamensniveau, opgaveudformning m.m.
Da det  

 helt nøjagtige tidspunkt for, hvornår den første kvalifikationseksamen kan  

 afholdes, således beror på, hvad der er praktisk muligt, foreslås det, at  

 ministeren bemyndiges til at fastsætte tidspunktet for lovens ikrafttræden.
 Da der forventes at være personer, der færdiggør revisoruddannelsen i  

 løbet af sommeren 1998, vil det i givet fald blive nødvendigt at afholde to  

 kvalifikationseksamener i 1998.
Dette kan muligvis medføre en mindre stigning i udgifterne nævnt under  

 administrative og statsfinansielle konsekvenser.
De udgifter, der opereres  

 med der, er baseret på afholdelse af een kvalifikationseksamen i 1998.
Lissa Mathiasen (S) fmd.
Ole Vagn Christensen (S) Sonja  

 Mikkelsen (S) Hardy Hansen (S) Jacob Buksti (S) Kjeld Rahbæk Møller (SF) Ulla  

 Solvang (RV) Frank Aaen (EL) Sonja Albrink (CD) Svend Erik Hovmand (V) Pia  

 Larsen (V) Svend Heiselberg (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Annette Just (FP) Dansk Folkeparti havde ikke medlemmer i udvalget.
