 Der var rejst spørgsmål om, hvorvidt en privatperson kunne få refunderet  

 et momsbeløb i forbindelse med salg af en restbeholdning af olie.
Ved overgang til gasfyr blev en olietank sløjfet.
Dette arbejde blev  

 udført af et firma, som samtidig købte den olie, der var tilbage i tanken.
I  

 afregningsprisen for restbeholdningen var foretaget et fradrag af moms med  

 18,03 pct.
 Olien var i sin tid købt hos et olieselskab.
 Spørgeren mente, at der var tale om en returnering af varerne, og at  

 momsen som følge deraf skulle godtgøres.
 Ministeriet for skatter og afgifter meddelte, at forbrugere ved  

 returnering af en vare ofte kan få pengene tilbage herunder også momsen.
 Betingelserne for, at forhandleren kan foretage momsmæssig regulering - og  

 forbrugeren få momsen tilbage - er imidlertid som altovervejende hovedregel,  

 at varen tages tilbage af den oprindelige sælger, og at  

 tilbagebetalingsprisen ikke overstiger den oprindelige salgspris.
 Kun for varer, fx bøger, der kutymemæssigt ombyttes/tilbagekøbes af en  

 virksomhed inden for samme branche, er der en videre adgang til at få momsen  

 tilbage ved returnering.
 Se også Dep.351, Dep.457, Dep.741 og Dep.818.
