To håndbøger - mere målrettet Et af de klareste signaler fra både eleverne og SU-medarbejderne på  

 skolerne har i de senere år været, at man ønskede materialet om SU gjort mere  

 målrettet.
Nu var chancen der.
Ny lov og ny bekendtgørelse med en klar opdeling.
 Det har gjort det lettere at opfylde ønsket om et mere målrettet  

 informationsmateriale - både til eleverne og til medarbejderne på skolerne.
 Til 1996 foreligger der:
--------------------------------------------------------------------- Håndbog om SU til ungdomsuddannelser 1996 Håndbog om SU til videregående uddannelser 1996 To brochurer til de uddannelsessøgende:
 Det er ikke nok at drømme....
til dem, der starter på en ungdomsuddannelse Når du skal videre...
til dem, der skal begynde på en videregående uddannelse.
 Dertil kommer en række temafoldere:
SU - når du er udlænding SU - når du skal læse i udlandet SU - når du tjener penge SU - når du skal have barn SU - når du bliver forsinket SU - når du er færdig SU - så meget kan du få SU - fra gamle til nye regler --------------------------------------------------------------------- Satser 96 Bemærk at alle satser er i 95-niveau.
Beløbene her i håndbogen vil derfor  

 være markeret med en*.
Efter SU-loven skal satserne reguleres hvert år.
Det sker på grundlag af  

 en tilpasningsprocent for finansåret, som Finansministeriet beregner efter  

 oplysninger fra Dansk Arbejdsgiverforening om lønudviklingen.
Da håndbogen  

 gik i trykken 1. september 95, forelå disse oplysninger ikke.
Når de korrekte  

 satser til 96 foreligger, sender vi meddelelse til alle uddannelsessteder og  

 får lavet en særlig folder med 96-satserne til de studerende. »SU - så  

 meget kan du få«.
 Redaktionen af begge håndbøger er sluttet 1. september 1995. Kommer der  

 nye regler, vil vi orientere uddannelsesstederne, så de studerende kan blive  

 underrettet.
 I tilfælde, hvor der er uoverensstemmelse mellem håndbøgerne og gældende  

 regler, er det reglerne, der er gældende.
På SUstyrelsens servicetelefon 33 25 11 55 kan man døgnet rundt taste sig ind på generelle oplysninger om  

 SU, herunder eventuelle nye regler.
Med venlig hilsen SUstyrelsen Indhold Nye regler 16 Stikordsregister Nye regler for ungdomsuddannelser SU-reglerne er blevet ændret på en række områder.
Enkelte ændringer var  

 allerede gældende i 1995. De fleste ændringer gælder fra 1. januar 1996.
 Ændringer fra 1995:
 Ændringer fra 1. januar 1996:
1 Kort om SU til ungdomsuddannelser Statens uddannelsesstøtte til ungdomsuddannelser består af Elever på 18 og 19 år er afhængige af forældreindkomsten ved beregning af  

 stipendier.
De kan alle få et grundstipendium på 1.108 kr.* om måneden.
Afhængig af  

 forældreindkomsten kan der gives et tillæg til grundstipendiet, så det  

 samlede stipendium højst udgør 1.745 kr.* om måneden.
Er eleverne udeboende  

 og har fået dispensation til at få stipendium efter udeboendesatsen, er  

 grundstipendiet på 2.215 kr.* om måneden.
Afhængig af forældreindkomsten kan  

 der gives et tillæg til grundstipendiet, så det samlede stipendium højst  

 udgør 3.458 kr.* om måneden.
Elever på 18 og 19 år, der har et barn, får som  

 hjemmeboende et stipendium på 1.745 kr.*, og som udeboende et stipendium på  

 3.458 kr.* Elever, der er fyldt 20 år, kan som hjemmeboende få et stipendium på 1.745  

 kr.* om måneden og som udeboende et stipendium på 3.458 kr.* om måneden.
Studielånet er på 1.795 kr.* om måneden.
Det kan forhøjes for elever på 18  

 og 19 år, som på grund af forældreindtægten får mindre end 1.745 kr.* (3.458  

 kr.*) om måneden i stipendium.
 SUstyrelsen giver SU til elever fra kvartalet efter, at de er fyldt 18 år.  

Se kapitel 2 og 3.
 Der er nogle betingelser, som skal være opfyldt:
eleven skal gå på en uddannelse, der giver ret til SU.
Se kapitel  

 4.
Der er mulighed for SU til uddannelser i udlandet.
Se kapitel 10.
eleven skal være studieaktiv.
Det betyder bl.a., at eleven skal gå til  

 prøver, følge obligatorisk undervisning og aflevere obligatoriske opgaver mv.  

Se kapitel 6.
eleven må ikke samtidig få anden form for offentlig støtte, der sigter på  

 at dække de almindelige leveomkostninger.
Se kapitel 9.
eleven skal være dansk statsborger eller sidestillet med danske  

 statsborgere.
Se kapitel 11 om udlændinges mulighed for at få SU.
Der er loft over, hvor meget eleven må tjene ved siden af SU.
Overskrides  

 det, bliver noget af det overskydende beløb krævet tilbagebetalt efter  

 støtteårets udløb.
Se kapitel 7.
2 Stipendium Der tildeles ikke stipendium for mindre end en måned.
Stipendium tildeles  

 tidligst fra den måned, hvor uddannelsen begynder.
Begynder en uddannelse  

 senere end den 20. i en måned, kan der dog tidligst tildeles SU fra måneden  

 efter.
 SUstyrelsen udbetaler stipendier forud i månedlige rater til elevens konto  

 i et pengeinstitut i Danmark.
 Stipendiet beregnes under hensyn til forældrenes indkomst for 18 og  

 19-årige elever i ungdomsuddannelser.
Hjemmeboende eller udeboende Elever, der i folkeregistret står tilmeldt den ene eller begge forældres  

 adresse, eller som rent faktisk bor hos forældrene, er hjemmeboende.
Elever,  

 der står tilmeldt en adresse forskellig fra begge forældres, og som ikke,  

 udover ferier og søn- og helligdage, jævnligt bor hos forældrene, er  

 udeboende.
Det er elevens bopælsstatus den 1. i måneden, der er afgørende  

 for, om der tildeles SU som hjemmeboende eller udeboende.
 Når der første gang søges SU, eller når SU-udbetalingen søges genoptaget  

 eller ændret, bekræfter eleven under strafansvar med sin underskrift på  

 ansøgningen, at oplysningerne om bopælsstatus på det ovennævnte tidspunkt er  

 rigtige.
Ændrer eleven bopælsstatus til hjemmeboende efter at have været udeboende,  

 skal styrelsen straks have besked.
Bliver eleven udeboende, kan stipendiet  

 forhøjes efter ansøgning, se side 36.
 En elev skal når som helst ved fremlæggelse af huslejekvittering eller på  

 anden måde kunne dokumentere at være udeboende i perioder, hvor SU er  

 modtaget som udeboende.
En elev, der bor på kostskole, skolehjem eller lignende, er udeboende,  

 uanset hvilken adresse den pågældende er tilmeldt i folkeregistret.
Det samme  

 gælder for elever, der får SU til uddannelser eller studieophold i udlandet,  

 hvis de ikke bor hos forældrene eller den ene af forældrene i udlandet.
Regler for unge under 20 år Elever under 20, der er i gang med en ungdomsuddannelse, kan normalt kun  

 få SU som hjemmeboende.
Udeboende elever kan dog få stipendium med satsen for  

 udeboende, hvis 1. den normale transportvej er 20 km eller derover  

 mellem skolen og forældrenes bopæl, 2. befordringstiden med offentlige befordringsmidler  

 mellem skolen og forældrenes bopæl overstiger 75 minutter, 3. eleven er mor eller far til et barn 4. eleven dokumenterer at have været udeboende  

 uafbrudt i mindst 12 måneder før det tidspunkt, hvor han/hun blev  

 støtteberettiget til den igangværende uddannelse, eller 5. det på grund af ganske særlige forhold i hjemmet,  

 såsom meget trange boligforhold eller langvarig sygdom, ikke med rimelighed  

 kan kræves, at eleven bor hjemme, indtil uddannelsen er afsluttet, eller  

 eleven fylder 20 år.
Skolen træffer den endelige afgørelse Det er skolen, der afgør, om betingelserne ovenfor i nr. 1-5 er opfyldt.
Skolen træffer den endelige administrative afgørelse.
Det betyder, at der  

 ikke er nogen klagemulighed.
Skolen kan kræve, at eleven i nødvendigt omfang  

 dokumenterer, at betingelserne i nr. 1-5 er opfyldt.
Hvis det er nødvendigt,  

 kan skolen til brug ved sin afgørelse efter nr. 5 indhente en udtalelse fra  

 de sociale myndigheder om de sociale forhold for elevens forældre.
Forældrenes forhold Når der skal træffes en afgørelse efter nr. 1, 2 eller 5, lægges der altid  

 som udgangspunkt vægt på begge forældreforhold.
Kun hvis forældrene ikke er gift med hinanden eller de er separeret og har forskellig folkeregisteradresse, lægges forholdene for en af forældrene til grund.
Det er forholdene for den af forældrene, der senest har haft  

 forældremyndigheden alene, der lægges til grund ved dispensationen.
Har ingen  

 af dem haft forældremyndigheden alene, lægges der vægt på forholdene for den  

 af forældrene, som eleven nærmest er knyttet til.
Er en af forældrene døde, er det den længstlevendes forhold, der lægges  

 til grund.
Der kan tildeles stipendium med den høje sats, hvis SU har været  

 eller ville være blevet tildelt på grundlag af afdødes forhold.
Hvor længe gælder dispensationen? Dispensationen gælder, til eleven bliver 20 år eller ikke længere er i  

 gang med en ungdomsuddannelse og dermed ikke længere har behov for  

 dispensationen.
Spørgsmålet skal dog tages op til ny bedømmelse Bliver eleven hjemmeboende, ændres stipendiet til satsen for hjemmeboende.
Overgangsregler Elever, som er i gang med en ungdomsuddannelse 1. januar 1996, og som  

 hidtil har fået SU i klippekortet, får i 1996 SU til denne uddannelse  

 uafhængigt af forældrenes indkomst.
 Elever, som den 1. januar 1996 er i gang med en ungdomsuddannelse, som de  

 i 1995 har fået eller har kunnet få SU til uden for klippekortet, og som er  

 fyldt 19 år i 1995, får fra 1. januar 1996 SU til denne uddannelse uafhængig  

 af forældreindkomsten.
 Elever, som er i gang med en ungdomsuddannelse 1. januar 1996, og som har  

 fået SU i 1995 i klippekortet, får fortsat SU til denne uddannelse med  

 udeboendesats, hvis de er udeboende.
Stipendium til undervisningsafgift Uddannelser, hvor der betales undervisningsafgift, kan godkendes som  

 støtteberettigende, enten alene for så vidt angår leveomkostningerne, eller  

 både for så vidt angår leveomkostninger og undervisningsafgift.
 Stipendiet svarer pr. måned til 85 procent af 1/12 af den faktiske  

 undervisningsafgift beregnet på årsbasis, dog højst 1.370 kr. pr. måned med  

 SU.
Der kan gives et ekstra stipendium som tilskud til undervisningsafgift til  

 private, erhvervsrettede uddannelser i Danmark.
Dog gives der ikke stipendium  

 til undervisningsafgift til uddannelser, hvor det er besluttet at erstatte  

 stipendiet med et tilskud til skolerne.
Stipendiet gives heller ikke til  

 uddannelser ved skoler, som i forvejen modtager offentlige tilskud.
Endelig  

 gives der ikke stipendium til undervisningsafgift til offentligt anerkendte,  

 private uddannelser.
 Uanset disse retningslinier gives der dog stipendium som tilskud til Den  

 fri Ungdomsuddannelse, når uddannelsen foregår her i landet.
Specielt for SU til uddannelse i udlandet gælder, at stipendium til  

 undervisningsafgift kun gives til uddannelser, der dækker et særligt  

 erhvervsbehov i Danmark, og kun hvis der ikke findes en uddannelse med samme  

 erhvervssigte her i landet.
Se side 32.
 Der gives ikke stipendium til undervisningsafgift under studieophold i  

 udlandet.
 Indtil udgangen af den måned, hvor eleven, der får SU i en  

 ungdomsuddannelse, fylder 20 år, nedsætter styrelsen det ekstra stipendium  

 til undervisningsafgift afhængig af forældrenes økonomiske forhold.
Skat af SU SU-stipendier er skattepligtig A-indkomst.
SUstyrelsen har derfor trukket  

 skat af stipendiet, inden det udbetales.
Stipendium til dækning af  

 undervisningsafgift i udlandet er skattefrit.
Forskudsregistrering Hvis det af de oplysninger, som SUstyrelsen har registreret om den  

 pågældende, fremgår, at der skal tildeles SU i 1996, foretager SUstyrelsen i  

 efteråret 1995 en foreløbig beregning af SU-stipendiet og indberetter det til  

 skattevæsenets forskudsregistrering.
Det er derfor kun nødvendigt, at eleven  

 indsender et forskudsskema for det kommende år til sin kommune, hvis der i  

 1996 er væ-sentlige ændringer i forhold til 1994 i indkomster/fradrag ved  

 siden af SU-stipendiet, eller hvis eleven forventer at få væsentligt mere i  

 stipendium i 1996, end styrelsen umiddelbart kan tildele, fx fordi den  

 pågældende begynder på en ny uddannelse efter sommerferien.
I december måned får eleverne en forskudsopgørelse fra skattevæsenet.  

 Heraf fremgår, hvilke skatteoplysninger SUstyrelsen bruger, når der skal  

 trækkes skat fra 1. januar det følgende år.
Bemærk, at de oplysninger  

 om SU, som Told- og Skattestyrelsen giver på forskudsopgørelsen, kun er til  

 brug for skattevæsenet ved fastlæggelse af en foreløbig trækprocent, og ikke  

 en tildeling af SU.
Når der trækkes skat af stipendiet, er hovedreglen, at SUstyrelsen bruger  

 oplysningerne fra hovedkortet, og at eleven får udleveret bikortet.
Hvis  

 eleven i stedet ønsker, at styrelsen skal bruge bikortets oplysninger  

 (trækprocent alene), skal den pågældende henvende sig til den lokale  

 skatteforvaltning.
Hvis eleven skal have frikort, får eleven selv et frikort  

 svarende til forventet A-indkomst ud over stipendium.
SUstyrelsen får  

 automatisk resten af frikortet til brug ved udbetalingen af stipendiet.
 Søger eleven først stipendium for 1996 efter at have fået sin  

 forskudsopgørelse, vil hovedkortet normalt automatisk blive overført til  

 SUstyrelsen, og eleven vil selv få tilsendt bikortet.
Har eleven frikort, når SU søges, skal eleven helst i god tid aflevere det  

 på det lokale skattekontor.
Sker det ikke, giver skatteforvaltningen dog  

 eleven besked, når frikortet skal afleveres.
Men det kan så betyde, at  

 støtteudbetalingen bliver forsinket.
Eleven vil herefter få en ændret  

 forskudsopgørelse.
Hvis eleven stadig skal have frikort, vil frikortet blive delt mellem  

 eleven og SUstyrelsen.
Eleven får et frikort, der lyder på det beløb, som  

 pågældende er forskudsregistreret til at tjene ved siden af SU-stipendiet, og  

 SUstyrelsen vil få resten af frikortet.
 For at få ændret skattetrækket med virkning fra første støtteudbetaling  

 pr. 1. januar 1996 skal eleven henvende sig til det lokale skattevæsen i så  

 god tid, at det ændrede skattekort kan være indberettet til SUstyrelsen  

 senest den 22. december 1995. Skatteforvaltningen kan have en vis  

 ekspeditionstid.
For lidt eller for meget skat SUstyrelsen udbetaler ikke for meget trukket skat.
Det er altid den lokale  

 skatteforvaltning, der skal tage stilling til, om der er trukket for lidt  

 eller for meget i skat af stipendiet.
Det kan fx ske, hvis trækgrundlaget er  

 ændret så sent, at ændringen ikke kan nå at få virkning for den kommende  

 udbetaling. Ændringer skal normalt foretages senest den 15. i måneden for at  

 få virkning for den kommende måneds udbetaling.
Det er også den lokale skatteforvaltning, der regulerer for lidt eller for  

 meget trukket skat, og det er skatteforvaltningen, der bestemmer, hvordan  

 reguleringen skal ske.
Skatteforvaltningen udbetaler normalt kun for meget  

 trukket skat, hvis eleven opfylder en række betingelser - nærmere oplysninger  

 fås hos skatteforvaltningen.
Skattekort Eleven skal ikke aflevere sit (papir-) skattekort, hovedkort, bikort eller  

 frikort til SUstyrelsen eller skolen.
Styrelsen får automatisk oplysninger om  

 trækgrundlaget fra skattemyndighederne i elektronisk form.
Støttemeddelelsen Støttemeddelelsen vil udover oplysninger om tildelt SU og grundlaget  

 herfor også indeholde oplysninger om, hvad der vil blive udbetalt i  

 stipendium pr. måned, og hvad der eventuelt er eller vil blive trukket i  

 skat.
Ændring i støtten Ved ændring af støtten (fravalg, fra hjemmeboendesats til udeboendesats  

 eller andet) skal eleven henvende sig til skolen.
Skattemyndighederne får  

 oplysning om det nye stipendiebeløb direkte fra styrelsen.
Perioder uden SU I perioder uden støtte (fx lønnet praktik, fravalgsmåneder) vil eleven af  

 skattemyndighederne få tilsendt sit skattekort til brug hos en eventuel anden  

 arbejdsgiver.
Når støtten genoptages, vil styrelsen automatisk få  

 skattekortet igen i elektronisk form.
 Uddannelsens ophør mv.
Når uddannelsen afsluttes eller afbrydes, giver SUstyrelsen besked til  

 skattevæsenet om, at eleven ikke i resten af året får SU-stipendium, således  

 at skattevæsenet kan sende eleven et eventuelt revideret skattekort.
Det  

 samme sker, hvis retten til SU af andre grunde ophører.
Ændring i anden indkomst/fradrag Ved ændret indkomst, bortset fra SUstipendiet, eller ændret fradrag skal  

 eleven henvende sig til sit lokale skattevæsen og kun til skattevæsenet.  

 Styrelsen får automatisk de nye skatteoplysninger fra skattemyndighederne og  

 udskriver en ny støttemeddelelse til eleven, hvoraf det ændrede trækgrundlag  

 fremgår.
Krav om tilbagebetaling af stipendium fra indeværende støtteår Det drejer sig om følgende krav ophørskrav inaktivitetskrav andre krav, forudsat kravene rejses inden udgangen af støtteåret.
Denne type krav rejses normalt efter et nettoprincip.
Det betyder, at  

 alene det udbetalte SU-stipendium (efter skattetrækket) kræves tilbagebetalt  

 fra eleven.
Rejses disse krav efter støtteårets udgang, rejses de efter et  

 bruttoprincip.
Se nedenfor.
Krav om tilbagebetaling af stipendium fra tidligere støtteår Det drejer sig om følgende krav:
indkomstkontrolkrav andre krav, som rejses efter udgangen af det støtteår, kravet vedrører.
Disse krav rejses normalt efter et bruttoprincip.
Det betyder, at både det  

 udbetalte stipendium og den skat, styrelsen har trukket, kræves tilbagebetalt  

 fra eleven.
Eleven skal så henvende sig til skattevæsenet for at få reguleret  

 eventuelt for meget betalt skat.
Kravet kan både for tidligere og indeværende støtteår omfatte  

 tilbagebetaling af lån.
Men lånene er ikke skattepligtige.
Se også side  

 26-27.
3 Lån Eleven kan få 1.797 kr.* i studielån (lån 6) pr. måned sammen med  

 stipendium.
Der gælder de samme betingelser for at modtage studielån som for  

 at modtage stipendium, se side 7.
18 og 19-årige kan, hvis de ikke får det maksimale stipendium på grund af  

 forældrenes indkomstforhold, få forhøjet studielånet.
De kan få forhøjet  

 studielånet med et beløb, der svarer til det, de får mindre end maksimalt  

 stipendium.
Får eleven intet tillæg til grundstipendiet, kan eleven, der får  

 SU-stipendium efter satsen som hjemmeboende, få et samlet studielån på op til  

 2.434 kr.* pr. måned.
 Udnytter eleven ikke muligheden for at få forhøjet studielånet, forhøjes  

 årsfribeløbet i stedet med et beløb (1.797 kr.* + 637 kr.*) der svarer til  

 det, eleven har fået mindre end det maksimale stipendium.
 Endelig kan eleven både optage yderligere studielån og få forhøjet  

 årsfribeløbet med et beløb der sammenlagt svarer til nedsættelsen af  

 stipendiet.
Udbetaling Udbetaling af studielån sker forud i månedlige rater til elevens  

 pengeinstitut i Danmark.
Lån på under 300 kr. om måneden udbetales ikke.  

 Første udbetaling af lån sker ca. en uge efter, at det underskrevne gældsbrev  

 er modtaget i SUstyrelsen.
Lånetilsagnet bortfalder normalt, hvis eleven ikke  

 har sendt gældsbrevet retur med sin underskrift senest den 15. december 1996.
Forrentning Låneraterne forrentes fra den 1. i måneden efter udbetalingen.
Lånet og de  

 påløbne renter forrentes i uddannelsesperioden (herunder praktikperioder) med  

 4 procent om året.
Denne rente kan ved lov ændres for den resterende del af  

 uddannelsesperioden, hvis udviklingen i renteniveauet taler for det.
Efter  

 uddannelsesperiodens ophør forrentes den til enhver tid værende gæld med en  

 årlig rente, der svarer til Nationalbankens diskonto med et procenttillæg  

 eller -fradrag.
Tillægget eller fradraget fastsættes hvert år på finansloven.  

 Tillæg-get kan ikke overstige 1. Det er for 1995 fastsat til 0. Den 1.  

 september 1995 var diskontoen - og dermed renten efter uddannelsesperiodens  

 ophør - 5 procent om året.
 Oplysninger om forrentning af SU-lån, der er optaget før 1. januar  

 1991, kan læses i Håndbog om SU til videregående uddannelser 1996.
Uddannelsesperioden Ved uddannelsesperioden forstås den tid, hvor eleven gennemgår en  

 uddannelse, der enten giver ret til SU eller er en offentligt anerkendt  

 uddannelse, ulønnet eller lønnet, som er af mindst 3 måneders sammenhængende  

 varighed og tilrettelagt på heltidsbasis.
 Til uddannelsesperioden medregnes også praktikperioder i en  

 erhvervsuddannelse.
 Uddannelser i udlandet kan medregnes i uddannelsesperioden, hvis  

 uddannelsen er offentligt anerkendt i uddannelseslandet og er af en sådan  

 art, at den vil kunne offentligt anerkendes i Danmark, forudsat de øvrige  

 betingelser er opfyldt.
 Uddannelsesperioden ophører, når uddannelsen afsluttes eller afbrydes.  

 Genoptager låntager uddannelsen eller begynder på en ny ungdomsuddannelse  

 eller en videregående uddannelse, som opfylder de nævnte betingelser, vil  

 studielånet blive forrentet med uddannelsestidsrente i den nye  

 uddannelsesperiode, og tilbagebetalingen af lånet vil blive udskudt til efter  

 uddannelsens ophør.
Får låntager på ny SU, vil det ske automatisk.
Får låntager derimod ikke  

 SU, skal SUstyrelsen have dokumentation for, at uddannelsen opfylder de  

 ovennævnte betingelser, og oplysning om hvornår låntager genoptog eller  

 begyndte på uddannelsen, og hvornår uddannelsen forventes afsluttet.
 Er der gået 15 måneder eller mindre, fra den forrige uddannelse ophørte  

 til uddannelsen bliver genoptaget, eller til en ny uddannelse påbegyndes, vil  

 den mellemliggende periode blive betragtet som uddannelsesperiode med hensyn  

 til forrentningen af lånet.
 Styrelsen kan bestemme, at låntagers uddannelsesperiode skal betragtes som  

 ophørt, selvom låntager ikke har afsluttet eller afbrudt uddannelsen, hvis  

 låntager ikke længere kan anses for at være studieaktiv.
Indkomstkontrol Når året er gået, kontrollerer SUstyrelsen alle støttemodtageres indkomst  

 i det pågældende år.
Der sker herefter en endelig beregning og tildeling af  

 den enkelte støttemodtagers SU.
Viser det sig, at lånet, som støttemodtager  

 fik udbetalt, er modtaget helt eller delvist med urette, vil SUstyrelsen  

 kræve en del af det for meget udbetalte lånebeløb tilbagebetalt straks med  

 tillæg af 7 procent, se afsnittet om indkomstkontrol på side 27.  

 Lånets hovedstol vil blive nedsat med det tilbagekrævede lånebeløb, og  

 forrentningen af lånet vil blive korrigeret på grundlag af den ændrede  

 hovedstol.
Det er således kun et evt. resterende lånebeløb, der skal  

 tilbagebetales som lån.
Tilbagebetaling af studielån Tilbagebetalingstidspunkt Tilbagebetaling af studielån med påløbne renter skal begynde et år efter  

 udløbet af det støtteår, hvori uddannelsesperioden ophører, dvs. en 1.  

 januar.
Det er uden betydning, om uddannelsesperioden ophører i januar eller  

 december i støtteåret.
 Ophører uddannelsesperioden fx i 1996, skal tilbagebetalingen begynde den  

 1. januar 1998. Ophører den i 1997, den 1. januar 1999 osv.
En elev, hvis uddannelsesperiode ophører i januar, har således en  

 tilbagebetalingsfri periode på 23 måneder.
Ophører uddannelsesperioden i  

 december, er den tilbagebetalingsfri periode kun 12 måneder.
Har eleven optaget SU-lån før den 1. januar 1991, forlænges den  

 tilbagebetalingsfri periode med 7 måneder.
Tilbagebetalingen skal altså først  

 begynde den 1. august.
Nærmere oplysninger kan læses i Håndbog om SU til  

 videregående uddannelser 1996.
 En erhvervsuddannelse er først afsluttet, når praktikperioderne er  

 gennemført.
Låntagere, der tager en erhvervsuddannelse, skal huske at underrette  

 SUstyrelsen om deres praktikperioder.
Det kan nemmest ske ved at sende os en  

 kopi af uddannelsesaftalen/skolepraktikaftalen.
Der kan ikke fastsættes tidligere tilbagebetalingstidspunkter.
Men der er  

 altid mulighed for at foretage frivillige indbetalinger, før  

 tilbagebetalingstidspunktet er indtrådt, se afsnittet om frivillige  

 indbetalinger på side 15.
Tilbagebetalingsperiode og ydelse Studielån skal tilbagebetales med lige store ydelser hver anden måned.
Det  

 er gældens størrelse på tilbagebetalingstidspunktet, der bestemmer  

 tilbagebetalingsperiodens længde og ydelsens størrelse.
Den længste tilbagebetalingsperiode er 15 år, og ved gæld under 10.000 kr.  

 er perioden højst 7 år.
Ydelsen kan dog ikke være mindre end 200 kr. hver  

 anden måned.
 En låntager, som ønsker at afkorte tilbagebetalingsperioden, kan når som  

 helst aftale en højere ydelse med SUstyrelsen.
 Indbetalinger på lånet dækker først evt. gebyrer, dernæst tilskrevne  

 renter og endelig hovedstolen (det lånte beløb).
Udsættelse eller lempelse Styrelsen kan efter ansøgning give udsættelse med tilbagebetalingen eller  

 lempe i tilbagebetalingsvilkårene, hvis låntager på grund af arbejdsløshed,  

 sygdom, fødsel, værnepligt, store afdragsbyrder på anden studiegæld eller  

 andre særlige omstændigheder ikke kan overholde den fastsatte  

 tilbagebetalingsordning.
De forhold, der ligger til grund for ansøgningen,  

 skal så vidt muligt dokumenteres.
Frivillige indbetalinger Vil låntager gerne betale af på sit lån før det lovpligtige  

 tilbagebetalingstidspunkt, kan låntager når som helst indbetale beløb efter  

 eget ønske til SUstyrelsens girokonto nr. 9 68 15 66. Det sker på almindelige  

 indbetalingskort fra posthuset eller et pengeinstitut.
Låntager skal skrive  

 personnummer og låntype på indbetalingskortet.
Sådanne beløb vil blive brugt  

 til først at dække de tilskrevne renter og dernæst hovedstolen.
Rentefradrag Spørgsmål om fradrag for renteudgifter skal rettes til det lokale  

 skattevæsen.
Frivilligt betalte renter kan trækkes fra på selvangivelsen for det år,  

 hvor renterne er betalt.
Godkendte uddannelser Man kan få SU, hvis man er i gang med eller vælger en af følgende  

 ungdomsuddannelser.
Der er dog undertiden nogle særlige betingelser.
De er  

 markeret med u efter de enkelte uddannelser.
4 Ungdomsuddannelser der giver ret til SU Godkendte uddannelser Man kan få SU, hvis man er i gang med eller vælger en af følgende  

 ungdomsuddannelser.
Der er dog undertiden nogle særlige betingelser.
De er  

 markeret med + efter de eneklte uddannelser.
Folkeskoleniveau brobygningsforløb folkeskole friskoler og private grundskoler --------------------------------------------------------------------- Gymnasiale uddannelser --------------------------------------------------------------------- Man kan kun få SU til een afsluttet gymnasial uddannelse.
Dog kan man få til den 1-årige HHX efter en afsluttet gymnasial uddannelse adgangseksamen til ingeniøruddannelserne enkeltfagsundervisning på hf- og studentereksamensniveau gymnasium hf-kursus højere handelseksamen - HHX højere teknisk eksamen - HTX Studenterkursus --------------------------------------------------------------------- Andre ungdomsuddannelser --------------------------------------------------------------------- erhvervsuddannelsens 1. og 2. skoleperiode fodterapeut fri ungdomsuddannelse informatikassistent landmandsuddannelse maskinmesterskolernes maskintekniske værkstedsskoler skibsassistent skipperskoleuddannelser - kyst- og fiskeskipper af 3. grad skovbrugsfagligt adgangskursus social- og sundhedsuddannelser (kun indgangsåret) tekniker forkursus (TF-kursus) vildtforvalter - Vildtforvaltningens skole, Kalø --------------------------------------------------------------------- Supplering --------------------------------------------------------------------- Suppleringen skal omfatte mindst 16 ugentlige undervisningstimer i et  

 af de fag, der er nævnt nedenfor.
Suppleringen skal vare mindst en måned, og  

 eleven må ikke tidligere have gennemført fagene på tilsvarende niveau enkeltfagsundervisning på gymnasialt niveau i følgende fag:
Godkendelse af uddannelser SUstyrelsen godkender uddannelser på folkeskoleniveau og  

 ungdomsuddannelser, der er offentligt anerkendte, som støtteberettigende.  

 Uddannelsen skal foregå ved en offentligt anerkendt skole, være tilrettelagt  

 som heltidsundervisning, være af mindst 3 måneders sammenhængende varighed og  

 være ulønnet.
 Der kan dog gives SU til supplering, hvis den er af mindst 1 måneds  

 sam-menhængende varighed.
 Ansøgning om godkendelse som støtteberettigende uddannelse sendes til  

 styrelsen af skolen eller af den myndighed eller organisation, der er  

 ansvarlig for tilrettelæggelsen af uddannelsen.
 Med ansøgningen skal sendes oplysninger om uddannelsens indhold.  

 Ansøgningen skal være ledsaget af oplysninger om, hvilken offentlig myndighed  

 der har anerkendt den.
Undervisningsministeriet kan herudover godkende en privat uddannelse i  

 Danmark som støtteberettigende, selv om den i øvrigt ikke er offentligt  

 anerkendt.
Uddannelsen skal være tilrettelagt som ulønnet heltidsundervisning  

 af mindst 3 måneders sammenhængende varighed.
Uddannelsen skal desuden være en erhvervsrettet ungdomsuddannelse og give  

 en erhvervskompetence, der umiddelbart og påviseligt kan finde almindelig  

 anvendelse i Danmark.
Den skal have et indhold og en kvalitet, der står mål  

 med dansk undervisningsstandard, og må ikke have et snævert erhvervssigte.
 Og endelig må uddannelsestiden maksimalt svare til den normerede  

 uddannelsestid for lignende offentligt anerkendte uddannelser i Danmark.
 Se om stipendium til undervisningsafgift side 10.
Løn under uddannelsen SUstyrelsen godkender en uddannelse, der efter reglerne for uddannelsen  

 omfatter lønnet praktik, hvis der indgår mindst en sammenhængende ulønnet  

 måned i uddannelsen.
Uddannelsen godkendes som støtteberettigende i  

 undervisningsperioderne.
Disse perioder fastsættes i hele måneder og afrundes  

 opad til nærmeste antal hele måneder.
Styrelsen kan bestemme, hvordan  

 ferieperioder fordeles mellem undervisning og lønnet praktik.
Enkeltfagsundervisning For at få stipendium og studielån skal uddannelsen som hovedregel være på  

 heltid.
Styrelsen kan dog godkende enkeltfagsundervisning som en samlet  

 støtteberettigende uddannelse, hvis:
eleven ikke tidligere har gennemført fagene på samme niveau.
Denne  

 betingelse gælder ikke for undervis- ning på folkeskoleniveau den kan afsluttes inden for 23 måneder og den omfatter mindst 23 ugentlige undervisningstimer.
For elever, der ved undervisningens begyndelse har et barn under 7 år,  

 eller som senere får et barn, gælder, at uddannelsen skal kunne afsluttes  

 inden for 35 måneder, og at det ugentlige timetal skal være mindst 17. Det er  

 en betingelse, at barnet bor hos eleven.
Styrelsen godkender  

 enkeltfagsundervisning som en uddannelse, der giver ret til SU, når  

 undervisningen er tilrettelagt som et forsøg med en samlet studieforberedende  

 enkeltfagsundevisning til hf, eventuelt i kombination med almen  

 voksenuddannelse.
I disse tilfælde skal undervisningen kunne afsluttes inden  

 for 35 måneder, og det ugentlige antal undervisningstimer skal være mindst  

 17.
Enkeltfagsundervisning omfatter almen voksenuddannelse prøveforberedende enkeltfagsundervisning til folkeskolens afgangsprøver og  

 udvidede afgangsprøver studieforberedende enkeltfagsundervisning til højere forberedelses eksamen  

 (hf), studentereksamen og lignende undervisning på tilsvarende niveau.
 Deltagelse i fag på forskellige niveauer kan kombineres.
Supplering Der kan gives SU til elever, der skal supplere en afsluttet  

 ungdomsuddannelse for at blive optaget på en videregående uddannelse.
Det er en betingelse at fagene ikke tidligere er gennemført på samme niveau at suppleringen omfatter mindst 16 ugentlige timer og at suppleringen har en sammenhængende varighed på mindst 1 måned.
Det er ikke en betingelse, at suppleringen retter sig mod at  

 opfylde optagelseskravene på en bestemt uddannelse.
Eleven kan således  

 foretage supplering i flere fag med henblik på at opfylde optagelseskravene  

 til forskellige videregående uddannelser samtidig.
 Det er endvidere en betingelse, at det drejer sig om de fag, der er nævnt  

 på side 17.
5 Støttetid SU i form af stipendium og studielån gives til  undervisning på  

 folkeskoleniveau ungdomsuddannelse supplering Støtten gives uden en fast tidsgrænse på forhånd, dvs. indtil uddannelsen  

 er afsluttet.
Det er en betingelse, at eleven Støtten er afhængig af forældreindkomsten indtil måneden efter, at  

 modtageren er fyldt 20 år.
Og indtil måneden efter det fyldte 20. år tildeles  

 støtten som hovedregel efter satsen for hjemmeboende, se side 8.  

  Modtageren kan fravælge en eller flere måneders SU i løbet af  

 støtteperioden.
Derved forhøjes fribeløbet, se side 23. Men de  

 fravalgte måneder kan ikke spares op for senere at blive brugt til fx  

 SU med dobbeltsats.
SU til flere ungdomsuddannelser Der kan som hovedregel gives SU til flere ungdomsuddannelser.
Der kan fx  

 efter afslutningen af en studentereksamen gives SU til en erhvervsuddannelse,  

 og efter en erhvervsuddannelse gives SU til en studentereksamen eller en ny  

 erhvervsuddannelse.
 Der gælder dog to undtagelser fra denne regel:
 1. Der kan kun gives SU til en (afsluttet) gymnasial  

 uddannelse,  se listen over gymnasiale uddannelser side 16. Dog gives  

 der SU til den 1-årige HHX, selv om eleven allerede har afsluttet en  

 gymnasial uddannelse.
 2. Endvidere kan der ikke gives SU til Den fri  

 Ungdomsuddannelse, efter at eleven har afsluttet en gymnasial uddannelse.
SU ved fødsel Moderen Ved fødsel eller adoption får moderen ret til SU i op til 12 måneder i  

 forbindelse med fødslen eller adoptionen - 12 fødselsrater.
Ved en  

 fødselsrate forstås en måneds SU med enkeltsats, hvor der ikke stilles krav  

 til eleven om studieaktivitet.
Støtten til moderen kan udbetales fra 2 måneder før fødslen.
Støtten kan  

 udbetales med dobbelte beløb i en eller flere måneder, dog højst i 6 måneder.  

 Det er en betingelse, at moderen er berettiget til SU.
Ønsker moderen at få udbetalt fødselsraterne som 12 enkeltrater, er det en  

 betingelse, at hun har ret til SU i mindst 12 måneder i en periode på 2  

 måneder før og 12 måneder efter fødslen.
Fødselsraterne kan i stedet  

 udbetales med dobbelte beløb i indtil 6 måneder.
Det er også her en  

 betingelse, at moderen har ret til uddannelsesstøtte.
 Opfylder moderen i en periode ikke betingelserne for at modtage SU, sættes  

 antallet af fødselsrater ned eller bortfalder helt.
Faderen Ved fødsel eller adoption efter 1. januar 1996 får faderen ret til SU i op  

 til 6 måneder i forbindelse med fødslen eller adoptionen - 6 fødselsrater.  

 Støtten til faderen kan først udbetales efter fødslen.
Han kan få støtten  

 udbetalt med dobbelt beløb i en eller flere måneder, dog højst i 3 måneder.
 Ønsker faderen fødselsraterne udbetalt som enkeltrater i 6 måneder, er det  

 en betingelse, at faderen er berettiget til støtte i 6 måneder efter fødslen.  

 Ønsker faderen at få fødselsraterne udbetalt som 3 dobbeltrater, er det en  

 betingelse, at han har ret til SU i 3 måneder efter fødslen.
 Tager han fx orlov efter fødslen, nedsættes antallet af fødselsrater.
 Moderen kan ikke overføre fødselsrater til faderen.
Begge forældre Hvis fødslen eller adoptionen finder sted inden for 12 måneder før  

 uddannelsens begyndelse for moderens vedkommende, eller 6 måneder før for  

 faderens vedkommende, reduceres antallet af fødselsrater med de måneder, der  

 ligger imellem fødslen eller adoptionen og uddannelsens start.
Har eleven på  

 baggrund af samme fødsel fået dobbelte fødselsrater i en tidligere uddannelse  

 - eller dobbelte fødselsklip i klippekortet - reduceres antallet af  

 fødselsrater endvidere antallet af måneder med dobbelte fødselsrater.
 Hvis eleven efter at have brugt de tildelte fødselsrater ikke kan begynde  

 på sin uddannelse igen, fordi skolen ikke ønsker at modtage eleven på det  

 tidspunkt af uddannelsesåret, kan den pågældende søge dispensation fra kravet  

 om studieaktivitet for fortsat at få SU, indtil uddannelsen kan begyndes  

 igen.
 Hvis eleven efter at have brugt de tildelte fødselsrater godt kan begynde  

 på uddannelsen igen, men ikke ønsker dette - fx i en situation, hvor moderen  

 efter at have modtaget dobbelt støtte i 6 måneder ønsker at gå hjemme i  

 yderligere 6 måneder - standses støtten, idet den pågældende så ikke længere  

 opfylder kravet om studieaktivitet.
Overgangsregler Elever, der den 1. januar 1996 er i gang med en ungdomsuddannelse eller  

 uddannelsessupplering, får fra 1. januar 1996 SU uden for klippekortet.
Det gælder også elever, som hidtil har fået SU i klippekortet.
Disse  

 elever får fortsat SU uafhængig af forældreindkomsten og med satsen for  

 udeboende, når de er udeboende, til den uddannelse, de er i gang med 1.  

 januar 1996 Elever, der i den ungdomsuddannelse eller uddannelsessupplering, de er i  

 gang med 1. januar 1996, har sparet klip op i klippekortet, kan få opsparede  

 klip udbetalt som dobbeltrater til afslutningen af den uddannelse, de er i  

 gang med den 1. januar 1996, hvis de er sparet op i en erhvervsrettet  

 ungdomsuddannelse.
Har de sparet op i en gymnasial uddannelse, eller mens de  

 supplerede, kan de få klippene udbetalt som dobbeltklip i en efterfølgende  

 videregående uddannelse.
De opsparede klip kan kun udbetales som dobbeltklip,  

 hvis betingelserne i de regler, der var gældende indtil 1. januar 1996, er  

 opfyldt.
6 Studieaktivitet Der kan kun tildeles SU til elever, der er studieaktive.
 En elev skal for at være studieaktiv deltage i obligatorisk undervisning  

 og foreskrevne prøver, aflevere opgaver mv.
Elever, der ikke fuldt ud opfylder disse forpligtelser, er dog fortsat  

 studieaktive, hvis skolen skønner, at de kan indhente det forsømte.
Elever,  

 der ønsker at gå en klasse eller en del af en klasse om, kan få SU til at gå  

 om.
Hvis en elev lige før eksamen beslutter sig til at gå om, kan  

 støtteudbetalingen fortsætte, selv om den pågældende ikke deltager i eksamen.  

 Det forudsætter, at skolen fraråder eleven at deltage i eksamen, fordi skolen ikke regner med,  

 at eleven vil bestå skolen godkender, at eleven går om.
 En elev, der ikke består en eller flere prøver, kan få SU til at gå om.
Skolen skal løbende kontrollere, at eleven er studieaktiv.
Det er skolen,  

 der træffer afgørelse om studieaktivitet.
En elev er studieaktiv indtil andet  

 konstateres.
Er en elev ikke studieaktiv, skal skolen hurtigst muligt sørge  

 for, at udbetalingen af SU standses.
 En elev, der på grund af sygdom, fødsel, adoption eller andre særlige  

 forhold ikke er studieaktiv, kan dog få dispensation fra kravet om  

 studieaktivitet.
Skolen skal underrette styrelsen om inaktivitet Hvis skolen finder, at en elev ikke er studieaktiv, skal dette straks  

 meddeles styrelsen.
Skolen skal samtidig give eleven besked om indberetningen, så eleven har  

 mulighed for at fremsætte eventuelle bemærkninger hertil.
Eleven skal have at  

 vide, at SU'en bliver stoppet og fra hvilken måned.
 Når en elev bliver inaktiv, skal SU'en stoppes fra måneden efter, at der  

 er givet meddelelse om inaktivitet.
Studieaktivitet i udlandet Elever, der får SU til uddannelse i udlandet, skal sørge for, at styrelsen  

 mindst to gange om året får meddelelse om deres studieforløb, herunder  

 studieaktivitet.
 Elever, der er indskrevet ved en dansk skole, og som er på studieophold i  

 udlandet, skal dog sende meddelelse til den danske skole, der så skal  

 kontrollere, om de er studieaktive.
7 Egne økonomiske forhold Stipendium og studielån udbetales i månedlige rater med foreløbige beløb.  

 I første omgang udbetales stipendie- og studielånsraterne med de månedlige  

 støttesatser, afhængig af, om eleven er ude- eller hjemmeboende, er afhængig  

 af forældreindkomst mv., men uden hensyn til elevens egne indkomster.
Den endelige tildeling af SU, der finder sted, når året er omme, afhænger  

 imidlertid af elevens egne indkomstforhold i støtteåret.
Fribeløb og indkomst  

 beregnes for hele året.
Støttemodtageren har selv ansvaret for at tilpasse udbetalingerne til sit  

 årsfribeløb og sin indkomst.
Vælger man SU fra, kan man forhøje sit  

 årsfribeløb.
Fribeløbet Årsfribeløbet angiver grænsen for, hvor stor egenindkomst man kan have i  

 et kalenderår, uden der sker reduktion af den udbetalte SU.
Har man en større  

 indkomst end årsfribeløbet, får det indflydelse på støttens endelige  

 størrelse, se side 26.
 Fribeløbet opgøres på grundlag af de oplysninger, som SUstyrelsen har  

 registreret, evt. suppleret med oplysning indhentet fra eleven om dennes  

 forhold i støtteåret.
 Fribeløbet er fastsat på månedsbasis, afhængigt af elevens  

 uddannelsesmæssige situation.
De månedlige fribeløb sætter ikke grænsen for, hvor høj indkomsten må være  

 i den enkelte måned.
Månedsbeløbene lægges sammen til et årsfribeløb.
Det er  

 årsfribeløbet, der ikke må overskrides.
Man kan kun vælge hele måneder fra.
Vælger man SU fra, vælger man også  

 studielånsraten fra.
 Når man vælger SU fra for en eller flere måneder, skal man være opmærksom  

 på, at hvis man har fået for meget udbetalt SU, skal man af de første 7.665  

 kr. kun betale halvdelen tilbage, og af beløb derover det hele.
Fravalg af støtte kan kun søges for fremtiden, ikke med tilbagevirkende  

 kraft.
Fristen for fravalg er den 15. i måneden før den måned, man ønsker at  

 vælge fra.
Seneste frist for fravalg i støtte-året 1996 er 15. november 1996.
Fribeløbet forhøjes Egne børn SUstyrelsen forhøjer automatisk årsfribeløbet med 16.135 kr.* om året for  

 hver af elevens egne børn eller adoptivbørn, som er under 18 år.
Stedbørn  

 sidestilles ikke med egne børn.
Er betingelserne til stede blot i en del af  

 året, forhøjer SUstyrelsen fribeløbet for hele året.
Legater og erstatning Eleven kan efter ansøgning få forhøjet årsfribeløbet hvis eleven har modtaget skattepligtige legater, stipendier eller  

 lignende, som er givet med uddannelsesformål for øje, herunder tilskud efter  

 § 22, stk. 4, i udligningsloven (ø-støtte).
 hvis eleven har fået udbetalinger i medfør af loven om  

 arbejdsskadeforsikring eller loven om erstatningsansvar.
Det er en betingelse for forhøjelsen, at indkomsten skattemæssigt indgår i  

 elevens indkomst. Årsfribeløbet kan forhøjes med et beløb, der svarer til  

 indkomsten.
Ansøgning om forhøjelse af fribeløbet skal sendes til SUstyrelsen  

 med dokumentation for legatet, erstatningen mv.
SUstyrelsen kan kun forhøje  

 fribeløbet i de nævnte tilfælde.
Forsvarstjeneste i udlandet - Den Internationale Brigade (DIB) SUstyrelsen forhøjer automatisk årsfribeløbet for elever, der har indgået  

 kontrakt med forsvaret om fredsskabende/bevarende og humanitære opgaver i  

 udlandet.
Ordningen gælder for løn mv., der er optjent i udlandet efter den  

 1. januar 1994, og som beskattes i 1996. Forhøjelsen sker på basis af  

 indberetning fra Forsvarsministeriet. Årsfribeløbet forhøjes ikke med  

 indtægter i forbindelse med øvelse, uddannelse eller med rådighedstillæg.
18 og 19-årige Hvis eleven ikke får fuld stipendietillæg som følge af forældreindkomsten,  

 mens eleven i en ungdomsuddannelse er 18 eller 19 år, kan eleven få forhøjet  

 årsfribeløbet med det beløb, tillægget er reduceret.
Det gælder kun, i det  

 omfang man ikke har udnyttet muligheden for at få et studielån i stedet for.
Egenindkomst Elevens egenindkomst er alle positive indkomster, der beskattes i  

 støtteåret, hvis de indgår i den personlige indkomst kapitalindkomsten eller aktieindkomsten uden fradrag af nogen art.
 Det betyder, at indkomster, der er negative (fx underskud af virksomhed)  

 og fradrag i personlig indkomst eller kapitalindkomst (fx renteudgifter) og  

 ligningsmæssige fradrag i øvrigt, ikke trækkes fra i beregningen.
 Følgende indkomster indgår dog ikke:
SU-stipendier renter af beløb, der er opsparet den 31. december 1993 og ikke senere  

 hævet i henhold til loven om uddannelsesopsparing.
overskud af danske ejendomme, beskattet efter personskattelovens § 4, stk.  

 1, nr. 6, fx lejeværdi af ejerlejlighed eller hus, arbejdsmarkedsbidrag (7 procent i 1996) samt ATP, der fragår ved  

 opgørelsen af den personlige indkomst, andre særlige fradrag, som styrelsen i enkelte tilfælde godkender, fx  

 belønning for tapperhed.
Bortset herfra indgår alle øvrige positive indkomster, hvis de er  

 skattepligtige, i egenindkomsten.
Det er den samlede indkomst i hele året,  

 uanset støtteperiodens længde, der indgår i beregningen.
 Det vil fx også sige indkomst i perioder, hvor den pågældende ikke er  

 under uddannelse, fx før uddannelsen starter, eller efter den slutter, eller  

 mellem 2 forskellige uddannelser.
Elevens formue indgår ikke.
Giver formuen et afkast fx renter, skal disse  

 dog medregnes i egenindkomsten.
 Ægtefællens formue- og indkomstforhold er uden betydning for  

 støttetildelingen.
 Oversigt over indkomster, der indgår i egenindkomsten:
(bemærk: Listen er ikke fuldkommen) --------------------------------------------------------------------- POSITIVE PERSONLIGE INDKOMSTER - BORTSET FRA SU-STIPENDIUM:
 Løn og anden indkomst fra ansættelsesforhold, herunder feriepenge, der  

 beskattes i 1996.
Overskud af virksomhed/udlejnings- ejendomme Dagpenge, arbejdsløsheds-, syge- og barselsdagpenge Fast revalideringsydelse Bistandshjælp, der er skattepligtig, fx kontanthjælp Pension, herunder enke- og børnepension Honorarer, legater mv., herunder ophævet pension- eller  

 etableringsopsparing Underholdsbidrag, værdi af fri bolig mv.
Personlig indkomst fra virksomhed (positive beløb) Indkomst som medarbejdende ægtefælle mv.
Anden personlig indkomst --------------------------------------------------------------------- POSITIVE KAPITALINDKOMSTER Renter af indestående på bank-, sparekasse- og girokonti (bortset fra renter af beløb på uddannelseskonti pr. 31. december 1993.
 Man bør være opmærksom på, at beløbet ikke altid svarer til beløbet på  

 årsopgørelsen fra pengeinstituttet).
Renter af obligationer, pantebreve og andre fordringer Kapitalindkomst fra virksomhed Andet --------------------------------------------------------------------- POSITIVE SKATTEPLIGTIGE AKTIEINDKOMSTER --------------------------------------------------------------------- --------------------------------------------------------------------- Indkomster, der ikke beskattes, medregnes ikke, fx boligsikring og  

 børnetilskud, skattefri hjælp i særlige tilfælde i henhold til bistandsloven.
--------------------------------------------------------------------- Egen virksomhed Hvis eleven har selvstændig erhvervsvirksomhed, eller ejer en  

 udlejningsejendom, indgår overskud fra den selvstændige erhvervsvirksomhed i  

 egenindkomsten, når overskuddet beskattes som personlig indkomst eller  

 kapitalindkomst.
De fradrag, skattemyndighederne har godkendt i den  

 personlige indkomst, kapitalindkomsten eller som ligningsmæssige fradrag,  

 anerkendes ikke som fradrag i relation til SU.
Hvis eleven er tilmeldt virksomhedsordningen, bliver de erhvervsmæssige  

 renteudgifter dog fratrukket i den skattemæssige opgørelse af den personlige  

 indkomst.
Et eventuelt underskud af virksomheden kan ikke modregnes i anden  

 indkomst, fx lønindkomst.
Beskatningstidspunktet er afgørende Indkomsten, herunder eventuelle feriepenge, medregnes efter de  

 skatteretlige regler.
A-indkomst beskattes i princippet i det år, hvor man  

 erhverver endelig ret til indtægten/lønnen.
Men af praktiske grunde udskydes  

 beskatningstidspunktet til det indkomstår, hvor udbetaling rent faktisk  

 finder sted.
Dette sker med hjemmel i kildeskattelovens § 46 og er nærmere  

 beskrevet i bekendtgørelse nr. 795 af 1. oktober 1993 om opkrævning mv. af  

 indkomst og formueskat.
 Bekendtgørelsen omfatter almindelige lønindtægter og enhver form for anden  

 A-indkomst, der i henhold til faglig overenskomst eller som led i  

 arbejdsgiverens sædvanlige forretningsgang kommer til udbetaling efter  

 indtjeningsperiodens udløb, herunder vederlag for overarbejde, forskudt  

 arbejdstid, akkordarbejde, provision og lignende indkomst.
 Har man for eksempel optjent løn i december 1995, men først får lønnen  

 udbetalt i januar 1996 - så skal der ske beskatning i 1996. Skattevæsenet har  

 ikke mulighed for at tilbageregulere indkomsten i ovennævnte tilfælde til  

 1995.
Det kan forekomme, at der medregnes feriepenge for 2 år i samme støtteår.  

 Dette er fx tilfældet, når man fratræder en stilling med ret til løn under  

 ferie uden på det tidspunkt at have afholdt al tilgodehavende ferie.
I et  

 sådant tilfælde beskattes feriepenge efter de skatteretlige regler både for  

 det foregående og løbende år og medregnes derfor i egenindkomsten i samme  

 støtteår.
 Da SUstyrelsen baserer sin støttetildeling på grundlag af indkomster, der  

 oplyses af skattevæsenet, har styrelsen heller ikke mulighed for at regulere  

 for løn, der er udbetalt i det følgende år.
Indkomstkontrol for 1996 Indkomstkontrolkrav (IK-krav) Når støtteåret 1996 er gået, foretager SUstyrelsen den endelige  

 støttetildeling ved at sammenholde elevens egenindkomst i støtteåret med  

 årsfribeløbet.
Oplysning om støttemodtagerens indkomst i støtteåret indhenter  

 styrelsen fra Told- og Skattestyrelsen.
Oplysningerne indhentes i 1997, når  

 skattemyndighederne har afsluttet årsopgørelserne for 1996. Er egenindkomsten  

 højere end årsfribeløbet, omberegnes stipendium og studielån.
Dækker  

 stipendiet ikke kravet, nedsættes dernæst studielånet.
Nedsættelsen sker  

 altid, som om der er søgt højst mulig støtte.
Er der tildelt yderligere  

 studielån til 18 og 19-årige på grund af for høj forældreindkomst, nedsættes  

 dog først det yderligere studielån med det overskydende beløb.
Dækker det  

 yderligere studielån ikke, sker nedsættelsen dernæst i stipendiet, derefter i  

 det almindelige lån.
 Af det beløb, der er udbetalt for meget, kræves af de første 7.665 kr.*  

 kun halvdelen tilbage, og af beløb derover det hele.
 Henvender man sig til skattevæsenet med kravet, kan man få reguleret  

 indkomsten og skatten for støtteåret 1996 - og få evt. overskydende skat  

 tilbage.
Man kan ikke fravælge rater med tilbagevirkende kraft for derved at  

 forhøje sit årsfribeløb.
Se side 24 om fravalg.
7 procent tillæg Konstaterer SUstyrelsen ved den endelige støttetildeling efter støtteårets  

 ud-gang, at eleven har fået udbetalt for meget stipendium og studielån,  

 tillægger SUstyrelsen beløb, som kræves betalt tilbage 7 procent.
Det er et  

 fast tillæg, ikke en rente.
Det sker, uanset om eleven har betalt beløbet  

 helt eller delvist tilbage.
Afbrudskrav (AF-krav) Kravene rejses løbende, når der i forbindelse med uddannelsens afslutning eller afbrydelse, orlov fra uddannelsen, lønnet praktik som led i uddannelsen, modtagelse af anden offentlig støtte, som sigter på at dække  

 leveomkostningerne, studieinaktivitet, for få timer mv.
 er udbetalt en eller flere rater for meget.
Det for meget modtagne beløb tilbagebetales fuldt ud.
Beløbet tillægges  

 ikke 7 procent gebyr.
Se også side 12 om skat.
Tilbagebetaling af for meget udbetalt støtte (FM-gæld) Det for meget udbetalte stipendium og studielån skal tilbagebetales senest  

 den 1. i måneden, to måneder efter, at SUstyrelsen har fremsat kravet.
Det  

 gælder både indkomstkontrolkrav (IK-krav) og afbrudskrav (AF-krav).
Kan eleven ikke betale det hele på en gang, kan eleven få en  

 afdragsordning, der maksimalt kan løbe over 3 år.
Gælden tilbagebetales med  

 lige store beløb over perioden.
Der opkræves dog ikke mindre end 200 kr. pr.  

 måned.
Er gælden ikke betalt efter 3 år, opkræves det resterende beløb  

 straks.
Eleven kan søge styrelsen om at få lempet betalingsvilkårene,  

 herunder om at få udsættelse med tilbagebetalingen, hvis man på grund af arbejdsløshed, sygdom, fødsel, værnepligt, store afdragsbyrder på anden studiegæld eller på grund af andre særlige omstændigheder ikke kan overholde  

 tilbagebetalingsordningen.
Betaler eleven ikke hele beløbet tilbage med det samme, forrentes beløbet  

 med den officielle diskonto med tillæg af for tiden 5 procent.
Renten var den  

 1. september 1995 10 procent.
Gælden forrentes fra forfaldsdagen den 1. i  

 måneden, to måneder efter at SUstyrelsen har fremsat kravet.
SUstyrelsen  

 beregner rentes rente.
Betaler eleven ikke, eller betales der for sent, kan  

 SUstyrelsen sende gælden til inddrivelse gennem advokat (retslig inkasso)  

 eller give en eventuel arbejdsgiver pålæg om at inddrive gælden ved at holde  

 15 procent, evt. 20 procent af elevens løn mv. tilbage.
SUstyrelsen kan også  

 gennem Det Centrale Fordringsregister (CFR) modregne gælden i for eksempel  

 overskydende skat.
Hver rykkergiro, SUstyrelsen sender, koster 35 kr. i  

 gebyr, mens opsigelse af gælden koster 100 kr. i gebyr.
Tilbagebetaling af for meget udbetalt støtte (FM-gæld) for tiden før  

 1. januar 1991 For meget udbetalt stipendium, studielån og statslån tildelt for tiden før  

 den 1. januar 1991 skal tilbagebetales straks, når kravet fremsættes.
Det  

 gælder både krav rejst som indkomstkontrolkrav (IK-krav) og krav rejst som  

 følge af afbrud m.m. (AF-krav). SUstyrelsen kan dog ud fra gældens størrelse  

 fastsætte en periode, over hvilken gælden skal betales.
Den længste  

 tilbagebetalingsperiode er 5 år.
SUstyrelsen opkræver dog ikke mindre end 200  

 kr. pr. måned.
SUstyrelsen kan efter ansøgning give lempelser i  

 tilbagebetalingen, når forholdene i det konkrete tilfælde taler herfor.
Der  

 gælder samme regler som nævnt ovenfor.
Gælden forrentes fra kravets  

 fremsættelse med 1 procent over den til enhver tid gældende diskonto.
Renten  

 var den 1. september 1995 6 procent.
SUstyrelsen beregner rentes rente.
I  

 øvrigt gælder samme regler om gebyr og om inddrivelse gennem advokat mv. som  

 nævnt for gæld for tiden efter 1. januar 1991. Indkomstkontrolkrav (IK-krav)  

 er tillagt 7 procent efter støtteåret 1989/90.
Kontrol af tildelingsgrundlaget SUstyrelsen vil i løbet af støtteåret, og når støtteåret er slut, foretage  

 forskellige kontroller af, om det grundlag, den enkelte elev fik SU på, er  

 korrekt.
Til det brug får SUstyrelsen oplysninger fra andre offentlige  

 myndigheders edb-registre, for eksempel fra Told- og Skattestyrelsen og Det  

 Centrale Personregister (CPR). SUstyrelsen kontrollerer også  

 støttemodtagerens bopælsstatus - det vil sige, om pågældende bor hos  

 forældrene eller ej - gennem oplysninger fra andre offentlige myndigheder i  

 løbet af året.
Støttemodtageren vil også blive bedt om at dokumentere sin  

 bopælsstatus, for eksempel med huslejekvitteringer m.m.
8 Forældrenes økonomiske forhold Indtil udgangen af den måned, hvor eleven fylder 20 år, er tildelingen af  

 stipendium i ungdomsuddannelser afhængig af ansøgers forældres samlede  

 indkomst uden fradrag (indkomstgrundlaget). Tildeling af studielån sker uden  

 hensyn til forældreindkomsten, se dog nedenfor under beregning af SU.
Alle under 20 år får et grundstipendium på 1.108 kr.* om måneden.
Har  

 skolen givet eleven dispensation fra hjemmeboendesatsen er grundstipendiet  

 dog 2.215 kr.* Alt efter hvor meget forældrene tjener - deres  

 indkomstgrundlag - kan eleven få mere i stipendium.
Dog maksimalt  

 stipendiesatserne for hjemmeboende på 1.745 kr.* om måneden eller for  

 udeboende på 3.458 kr.* om måneden.
Sidstnævnte stadig under forudsætning af,  

 at der er givet dispensation fra hjemmeboendesatsen.
Beregning af SU Forældrenes indkomstgrundlag for 1996 fastlægges på grundlag af  

 indkomsterne i 1994. Hvis forældrenes samlede korrigerede indkomstgrundlag  

 (dvs. forældrenes indkomstgrundlag med evt. fradrag for søskende) overstiger  

 335.331 kr.* tildeler SUstyrelsen eleven grundstipendiet.
Ved  

 indkomstgrundlag på mellem 335.331 kr.* og 191.900 kr.* gives der et tillæg  

 til grundstipendiet.
Jo mindre forældrene tjener, jo større er tillægget.
Er  

 indkomstgrundlaget 191.900 kr.* eller derunder er eleven berettiget til  

 maksimalt stipendium.
Studielånet på 1.797 kr.* om måneden kan forhøjes med det beløb, eleven  

 får mindre end maksimalt stipendium.
Udnyttes muligheden ikke for at få  

 forhøjet studielånet, sker der i stedet en tilsvarende forhøjelse af  

 fribeløbet.
Der er dog også mulighed for både at forhøje studielånet og  

 fribeløbet med et beløb, der sammenlagt svarer til det, eleven får mindre end  

 maksimalt stipendium.
Se side 13.
 Har eleven selv børn, tildeles SU uafhængigt af forældreindkomsten.
SUstyrelsen lægger forældrenes indkomstgrundlag sammen.
Hvis forældrene  

 den 1. november 1995 ikke var gift med hinanden eller de var separerede og havde forskellig folkeregisteradresse og bopæl.
tages kun indkomstgrundlaget for den af forældrene, der senest har haft  

 forældremyndigheden alene, i betragtning.
Har ingen af forældrene haft  

 forældremyndigheden alene, bruger styrelsen indkomstgrundlaget for den af  

 forældrene, eleven ved årets begyndelse er nærmest knyttet til.
Lever kun den  

 ene af forældrene, kan styrelsen se bort fra dennes indkomstgrundlag, hvis  

 det godtgøres, at eleven gennem en meget lang årrække ikke har haft kontakt  

 med vedkommende, og SU har været eller ville være tildelt på grundlag af  

 afdødes indkomstgrundlag.
Se også side 9.
Indkomstgrundlaget Når styrelsen beregner den forældreafhængige SU i 1996, bruges  

 indkomstgrundlaget for 1996. Indkomstgrundlaget for 1996 opgøres på grundlag  

 af de økonomiske forhold i 1994. Styrelsen får i de fleste tilfælde oplysning  

 om indkomstgrundlaget direkte fra Told- og Skattestyrelsen.
 For personer, som ikke er skattepligtige eller er begrænset skattepligtige  

 i Danmark, som ikke har været skattepligtige et helt indkomstår, eller hvor  

 der er sket dødsfald, beregner styrelsen indkomstgrundlaget.
Sådan gøres indkomstgrundlaget op Indkomstgrundlaget er summen af:
den personlige indkomst, den positive (netto) kapitalindkomst og aktieindkomsten.
 Er kapitalindkomsten negativ, sættes den til 0 kr., dvs. der er ingen  

 fradrag.
Søskende Forældrenes indkomstgrundlag sættes ned med 20.369 kr.* for hver af  

 ansøgers søskende, som er under 18 år i 1996. Er betingelserne opfyldt i en  

 del af støtteperioden, gives fradraget i hele støtteåret.
SU på grundlag af forældrenes aktuelle økonomiske forhold Hvis ansøgerens forældre er langvarigt arbejdsløse efter afskedigelse,  

 langvarigt syge, går konkurs eller i betalingsstandsning, på pension eller  

 efterløn, og bruttoindkomsten herved falder væsentligt, kan styrelsen  

 fastsætte et nyt beregningsgrundlag.
 Eleven skal søge om at få lagt den aktuelle forældreindkomst til grund ved  

 støtteberegningen.
 Beregningsgrundlaget fastsættes for den del af støtteperioden, der ligger  

 efter tidspunktet for indkomstnedgangen.
 Grundlaget er forældrenes forventede bruttoindkomst i perioden,omregnet  

 til årsbeløb og - efter styrelsens bestemmelse - med de fradrag i den  

 personlige indkomst, som fremgår af indkomstgrundlaget, og med tillæg af  

 positiv kapitalindkomst og aktieindkomst ifølge indkomstgrundlaget for 1996.
Ændringer i forældreindkomsten i løbet af støtteperioden Ændrer forholdene sig for ansøgerens forældre i løbet af støtteperioden,  

 kan SUstyrelsen efter ansøgning ændre den tildelte SU i følgende tilfælde:
Ændring i de under 1 og 2 nævnte tilfælde sker tidligst fra måneden efter  

 begivenhedens indtræden og tidligst fra begyndelsen af den måned, hvor  

 ansøgningen er modtaget på skolen.
I de under 3 og 4 nævnte tilfælde sker  

 ændringen fra støtteperiodens begyndelse.
Overgangsregler Elever, som er fyldt 19 år i 1995, og som den 1. januar 1996 er i gang med  

 en ungdomsuddannelse, som de får SU til eller kunne have fået SU til uden for  

 klippekortet, får i 1996 tildelt stipendium uafhængigt af forældreindkomsten  

 til denne uddannelse.
 Elever, der den 1. januar 1996 er i gang med en ungdomsuddannelse, som de  

 hidtil har fået SU til i klippekortet, men nu (i 1996) får SU til uden for  

 klippekortet, vil uanset alder få tildelt stipendium uafhængigt af  

 forældreindkomsten til denne uddannelse.
9 Anden offentlig støtte Elever, der får anden offentlig støtte, der skal dække leveomkostningerne,  

 er udelukket fra at få SU.
Det gælder elever, der for eksempel får uddannelsesydelse efter loven om arbejdstilbud til ledige får uddannelsesgodtgørelse efter loven om en aktiv arbejdsmarkedspolitik får fast revalideringsydelse efter § 43, stk. 2, i bistandsloven er under forrevalidering og får kontanthjælp efter bistandsloven får arbejdsløshedsdagpenge får orlovsydelse får voksenuddannelsesstøtte efter lov om støtte til voksenuddannelse (VUS) får førtidspension i henhold til lov om social pension er på efterløn får folkepension er omfattet af reglerne om støtte til elever på folkehøjskoler,  

 husholdningsskoler og efterskoler får uddannelsesstøtte i henhold til Grønlands hjemmestyres  

 studiestøtteordning er under afsoning i kriminalforsorgens anstalter får uddannelsesstøtte under uddannelse i udlandet efter uddannelseslandets  

 regler herom.
Elever, der modtager supplerende hjælp i henhold til bestemmelser i  

 bistandsloven, boligsikring eller børnepenge, kan søge SU efter de  

 almindelige regler.
Det gælder også elever, der modtager barselsdagpenge  

 eller sygedagpenge, medmindre dagpengene træder i stedet for en praktikløn,  

 som udelukker SU.
Kontanthjælp efter bistandsloven Normalt kan elever ikke få kontanthjælp efter bistandsloven, mens de er  

 under uddannelse.
 Elever, der har orlov fra skolen, kan kun få kontanthjælp, hvis de ikke  

 har uudnyttede muligheder for at få SU, herunder adgang til forlænget  

 støttetid ved fødsel.
Når eleven er fyldt 18 år og skal have SU, får han SUstøtte udbetalt  

 kvartalet efter sin 18 års fødselsdag.
I perioden indtil da kan man ikke få  

 løbende kontanthjælp efter bistandsloven.
Når eleven afslutter sin ungdomsuddannelse i juni og skal begynde på en  

 videregående uddannelse 1. september, er eleven ikke berettiget til  

 kontanthjælp efter bistandsloven i sommerferien.
Man kan heller ikke få SU i  

 disse måneder.
 Man er dog ikke udelukket fra at få hjælp til rimeligt begrundede  

 enkeltudgifter efter bistandsloven, når man ikke har midler eller mulighed  

 for at opnå lån eller henstand med udgifterne.
Er eleven færdig med sin uddannelse i juni, får han ikke SU resten af  

 sommeren.
Men da de nu ikke længere er under uddannelse, kan de få  

 kontanthjælp, normalt tidligst fra juli, hvis de opfylder de almindelige  

 betingelser.
 Er eleverne under 25 år og berettiget til kontanthjælp på grund af  

 ledighed, får de i stedet tilbud om aktivering efter kommunalbestyrelsens  

 nærmere bestemmelse.
10 SU med til udlandet Man kan få SU med til visse ungdomsuddannelser i udlandet.
 SU til uddannelse i udlandet gives, hvor støttemodtageren ønsker at tage  

 en hel uddannelse i udlandet.
 SU til studieophold i udlandet gives, hvor SUmodtageren allerede er i gang  

 med en uddannelse i Danmark, men ønsker et ophold af kortere eller længere  

 varighed ved en udenlandsk skole.
SU til uddannelse i udlandet gives til danske statsborgere og borgere i  

 EU-landene, Norge Island og Liechtenstein (EØS-landene) i henhold til  

 EU-retten.
Se kapitel 11.
Uddannelse i udlandet Der er nogle generelle krav til uddannelsen, som skal være opfyldt:
Uddannelsen og skolen skal være offentligt anerkendt i studielandet.
Hvis  

 uddannelser og skoler ikke generelt anerkendes af offentlige myndigheder i  

 uddannelseslandet, kan anden anerkendelse eller skolens medlemskab af faglige  

 sammenslutninger sidestilles med offentlig anerkendelse.
 Uddannelsen og skolen skal være af en sådan art, at den ville kunne  

 offentligt anerkendes i Danmark.
 Uddannelsen skal være ulønnet, tilrettelagt som heltidsundervisning og af  

 mindst 3 måneders sammenhængende varighed.
 Uddannelsen skal give en erhvervskompetence, der umiddelbart kan finde  

 almindelig anvendelse i Danmark.
 Der er specielle regler for uddannelser i de andre nordiske lande.
Uddannelse i et andet nordisk land Der gives SU til uddannelser i de andre nordiske landet i hele  

 uddannelsesforløbet.
 Uddannelsen skal opfylde de betingelser, der er nævnt ovenfor - dog er  

 kravet om erhvervskompetence lempeligere, da det er tilstrækkeligt, at  

 uddannelsen kan indgå som en del af eller give adgang til en  

 kompetencegivende uddannelse i Danmark.
Uddannelse i udlandet i øvrigt I de fleste tilfælde kan der højst gives SU i 3 år til erhvervsrettede  

 uddannelser.
De fleste ungdomsuddannelser er på 3 år eller derunder, og der  

 vil derfor som hovedregel kunne gives SU i hele forløbet.
Er uddannelserne  

 længere, vil der kun kunne gives SU i de sidste 3 år.
Støttetid, der  

 tidligere er brugt til erhvervsrettet uddannelse uden for Norden, trækker fra  

 i de 3 år.
Støtte til erhvervsrettede uddannelser gives i klippekortet, det  

 vil sige efter samme retningslinjer som SU til videregående uddannelser.
Der  

 gælder særlige regler om studieaktivitet for denne gruppe.
En elev, der hele  

 tiden har fået SU, bliver studieinaktiv, hvis vedkommende bliver forsinket i  

 sin uddannelse.
Styrelsen kan dog i særlige tilfælde fravige kravet om  

 studieaktivitet.
Der er også mulighed for SU til de sidste 2 år af en international  

 studentereksamen, hvis ansøgeren ikke i forvejen har en studentereksamen.
Der  

 skal være tale om en af følgende uddannelser:
 Der er desuden mulighed for i de sidste 2 år af uddannelsen at få støtte  

 til en studentereksamen ved Duborgskolen i Flensborg.
Der kan ikke gives SU til supplering i udlandet uden for Norden Godkendelse af uddannelser i udlandet Ansøgning om godkendelse af en uddannelse i udlandet som  

 støtteberettigende sendes til SUstyrelsen.
Med ansøgningen skal følge  

 detaljerede oplysninger om den udenlandske uddannelse i form af studieplaner,  

 brochurer mv.
 Se om stipendium til delvis dækning af undervisningsafgift på side  

 10.
 Styrelsen træffer den endelige administrative afgørelse af, hvilke  

 uddannelser i udlandet der giver adgang til SU.
Reglerne om SU til uddannelse i udlandet er beskrevet i folderen »SU  

 - når du skal læse i udlandet« Heri findes et skema til godkendelse af  

 uddannelser i udlandet.
Folderen kan fås hos SUstyrelsen eller på skolerne.
 Et nævn fastlægger efter anmodning fra styrelsen retningslinjer for,  

 hvilke uddannelser i udlandet, der kan gives uddannelsesstøtte til og udtaler  

 sig i særlige tilfælde, om enkelte uddannelser i udlandet giver ret til SU.
Studieophold i udlandet Der kan gives SU til studieophold i udlandet, hvis den danske skole  

 godkender opholdet i udlandet som et led i den igangværende danske  

 uddannelse.
Det betyder, at studieopholdet skal være meritgivende.
 Giver et studieophold i udlandet på 1 år kun 1/2 års merit i den danske  

 uddannelse, kan der kun tildeles SU i 1/2 år.
 Udlændinge, der kan få SU til uddannelse her i landet, kan også få SU til  

 studieophold i udlandet.
Ansøgning om godkendelse af studieophold i udlandet som støtteberettigende  

 skal sendes til den danske skole.
Der er ikke mulighed for supplerende  

 stipendium til undervisningsafgiften under studieophold i udlandet.
Se  

 også side 10.
11 Udlændinge SU kan normalt kun gives til danske statsborgere.
I visse tilfælde kan der  

 dog gives SU til elever, der ikke har dansk statsborgerskab.
 Følgende udlændinge har adgang til SU til uddannelse i Danmark og til  

 studieophold i udlandet som et led i den danske uddannelse efter samme regler  

 som danske statsborgere:
Personer indrejst sammen med forældre Personer, der samtidig med deres forældre tager fast ophold i Danmark, og  

 som ved indrejsen i Danmark ikke er fyldt 20 år.
Personer der har haft arbejde Personer, der umiddelbart før det tidspunkt, hvor de søger SU, har haft  

 ophold i Danmark uafbrudt i 2 år eller derover.
I denne periode skal de have  

 haft mindst halvtidserhvervsarbejde eller praktikarbejde før en uddannelse.
Personer gift med dansk statsborger Personer, der umiddelbart før ansøgningstidspunktet har haft  

 sammenhængende ophold i Danmark i 2 år, og som i denne periode har været gift  

 med en dansk statsborger.
Flygtninge Flygtninge - det vil sige personer, der modtager eller har modtaget  

 integrationsbistand fra Dansk Flygtningehjælp, eller personer, der  

 familiesammenføres med sådanne personer.
Sydslesvigere Tyske statsborgere, der tilhører det danske mindretal i Sydslesvig, skal  

 godtgøre deres tilhørsforhold til Danmark.
Det kan ske ved, at de sammen med  

 støtteansøgningen sender bevis for afgang fra Duborgskolen i Flensborg eller  

 anden dansk skole.
Borgere fra EU- og EØS-landene Statsborgere fra de andre EU-lande kan få SU efter samme regler som danske  

 statsborgere, i det omfang det følger af EU-retten.
 Statsborgere fra Island, Liechtenstein og Norge (EØS-landene) kan få SU  

 efter samme retningslinier.
 Det betyder, at børn af borgere fra disse lande kan få SU, hvis deres  

 forældre enten er eller har været beskæftiget som lønmodtagere i Danmark  

 eller udøver eller har udøvet virksomhed her i landet i henhold til  

 fællesskabernes regler om etableringsret og udveksling af tjenesteydelser.  

 Det er dog en betingelse, at børnene er kommet til Danmark i forbindelse med  

 forældrenes virksomhed her i landet og fortsat bor her, og at forældrene  

 stadig sørger for barnets underhold.
Der kan også gives SU til arbejdstagere fra EU- og EØS-lande, der begynder  

 på en erhvervskvalificerende uddannelse.
Det er en betingelse, at der er  

 kontinuitet mellem uddannelsen og den tidligere udøvede erhvervsmæssige  

 beskæftigelse.
Det vil sige, at uddannelsen har tilknytning til den tidligere  

 erhvervsmæssige beskæftigelse.
Ved tilknytning forstås en indholdsmæssig og  

 tidsmæssig sammenhæng.
Der kræves dog ikke en indholdsmæssig sammenhæng, når  

 arbejdstageren ufrivilligt er blevet arbejdsløs og derfor er nødt til at  

 omskole sig til beskæftigelse i et andet fag.
EU- og EØS-borgere, der opfylder betingelserne for at få SU, fordi de er  

 arbejdstagere eller børn af arbejdstagere, kan også få SU til uddannelser i  

 udlandet.
De kan også få SU, hvis de opfylder betingelserne i henhold til de  

 øvrige regler, som gælder for udlændinge.
Se side 34.
Nordiske statsborgere Udover de tilfælde, der er nævnt ovenfor, gælder der særlige regler for  

 statsborgere fra de øvrige nordiske lande.
Som det fremgår kan udlændinge få  

 SU til uddannelse i Danmark efter samme regler som danske statsborgere, hvis  

 de umiddelbart før det tidspunkt, hvor de søger SU, har haft ophold i Danmark  

 uafbrudt i to år og i denne periode har haft mindst halvtids erhvervsarbejde.  

 For statsborgere fra de nordiske lande gælder, at med erhvervsarbejde  

 sidestilles:
 Hvis erhvervsarbejdet ikke har været sammenhængende eller ikke har ligget  

 umiddelbart før ansøgningstidspunktet, har eleven dog adgang til SU, hvis de  

 mellemliggende perioder har været:
 Registrerede perioder af arbejdsløshed eller arbejdsmarkedsuddannelse ud  

 over de under 2) nævnte.
 Perioder af tilsammen højst seks måneders varighed, der er anvendt til at  

 gennemføre en uddannelse.
 Sygdomsperioder ud over de under 3) omhandlede.
 Militærtjeneste i hjemlandet.
Andre udlændinge end nordiske statsborgere Udover hvad der er nævnt ovenfor, gælder der en særlig regel for  

 udlændinge, der kommer fra et land uden for Norden.
De kan også få SU, hvis de har ganske særlige tilknytningsforhold til  

 Danmark.
Familietilknytning i form af ægteskab med en dansk statsborger i  

 mindre end 2 år eller børn med en dansk statsborger kan indgå i vurderingen,  

 men er ikke i sig selv udslagsgivende.
 Hvis eleven umiddelbart før ansøgningstidspunktet har opholdt sig i  

 Danmark i 2 år og samtidig har været gift med en dansker, gives der dog altid  

 SU.
Støtte fra hjemlandet Statsborgere fra de øvrige nordiske lande og tyske statsborgere, der  

 tilhører det danske mindretal i Sydslesvig, kan ikke få SU, hvis de under  

 uddannelsen får støtte fra hjemlandet.
Andre udlændinge har heller ikke ret til at få SU, hvis de gennemgår en  

 uddannelse, der giver adgang til støtte efter hjemlandets regler.
Det gælder  

 også, selvom de ikke får støtten udbetalt.
Særligt skema Udlændinge, der ikke har fået SU før, skal udover det almindelige  

 ansøgningsskema også udfylde oplysningsskema for UDLÆNDINGE.
Flygtninge skal ikke udfylde et særligt skema.
Sammen med ansøgningen skal  

 sendes en bekræftelse fra Dansk Flygtningehjælp eller socialforvaltningen på,  

 at den pågældende er anerkendt som flygtning eller er blevet  

 familiesammenført med en flygtning.
 Alle - bortset fra statsborgere fra de øvrige nordiske lande og flygtninge  

 - skal oplyse, hvor længe deres opholdstilladelse er gyldig.
12 Ansøgningsprocedure Tildeling af SU fra 1. januar 1996 Støtteåret går fra 1. januar til 31. december.
 Elever, der har fået tildelt SU for 1995, skal normalt ikke sende  

 ansøgning for 1996. Hvis de opfylder betingelserne i 1996, vil de i december  

 måned 1995 få en støttemeddelelse for 1996, der viser, hvor meget de  

 foreløbigt har fået tildelt i 1996 til den uddannelse, de er i gang med.
 Støttetildelingen sker på grundlag af de oplysninger, styrelsen i  

 slutningen af 1995 har om eleverne.
 Elever, som har fået afslag på deres ansøgning om stipendium for 1995,  

 fordi deres forældres indkomstgrundlag er for højt, vil i 1996 få beregnet SU  

 på grundlag af deres forældres indkomstgrundlag for 1996. De vil fra måneden  

 efter, at de er fyldt 20 år, få tildelt SU uafhængig af forældrenes indkomst,  

 uden at der skal sendes en ny ansøgning.
Eleverne skal dog sende ansøgning i følgende tilfælde første gang, der søges SU ved studieskift hvis støtten søges ændret, fx fordi eleven opfylder betingelserne for at  

 få SU som udeboende eller ønsker at søge om studielån hvis eleven har valgt SU fra i 8 måneder eller derover og nu ønsker SU  

 igen.
Er der valgt 7 måneder fra eller derunder, genoptages udbetalingen uden  

 ansøgning hvis eleven ønsker udbetalingen genoptaget efter en periode med lønnet  

 praktik eller orlov på 8 måneder eller derover.
Er praktikperioden eller  

 perioden med orlov på 7 måneder eller derunder, genoptages støtteudbetalingen  

 uden ansøgning efter en periode med inaktivitet efter en periode med for få timer efter en periode med anden offentlig støtte.
Ansøgningsskema Man skal søge om SU på et ansøgningsskema, som styrelsen har udarbejdet.
Skemaet udleveres på skolen sammen med en vejledning.
Eleven skal aflevere  

 eller sende sin ansøgning til skolen.
 Efter at skolen har behandlet ansøgningen i overensstemmelse med de  

 retningslinier, der er udarbejdet af styrelsen, sender skolen ansøgningerne  

 til styrelsen.
 Skolen skal sende ansøgningen senest 1 uge efter, at den er modtaget.
Ansøgningsfrister Tildeling og ændring af SU sker tidligst fra begyndelsen af den måned,  

 hvori ansøgningen er afleveret på skolen.
Sidste frist i 1996 for at aflevere  

 en ansøgning er fredag den 1. november 1996. Ansøgninger, der er  

 poststemplet den 1. november eller modtages på skolerne senest med posten  

mandag den 4. november, anses dog for rettidige.
 Man kan desuden se bort fra fristen i helt ekstraordinære situationer, som  

 ansøger ikke selv er skyld i, fx akut hospitalsindlæggelse umiddelbart før  

 fristens udløb.
 Fristen den 1. november 1996 gælder ikke for elever, der flytter hjemmefra  

 efter 1. november, og som af den grund søger støttetildelingen ændret.
 Fristen gælder heller ikke for elever, der indskrives på uddannelsen efter  

 1. november.
Ansøgning om fravalg af SU skal skolen have senest den 15. i  

 måneden  før den første måned, fravalget/stoppet omfatter.
Sidste frist  

 er her 15. november - for at vælge december måneds SU fra.
13 Ændring af tildelt SU Regulering af SU efter ansøgning SUstyrelsen kan efter ansøgning fra støttemodtagere ændre støtten i løbet  

 af støtteåret, hvis Se side 30.
Oplysningspligt for støttemodtagere En elev, som søger om at få tildelt SU eller om at få ændret sin tildeling  

 af SU, skal give alle de oplysninger om sine forhold, som er nødvendige for  

 støttetildelingen.
Oplysningerne afgives under strafansvar på  

 ansøgningsskemaet.
Sker der i løbet af støtteperioden ændringer i forholdene, skal eleven  

 straks give oplysning herom til skolen, der skal give oplysningerne videre  

 til SUstyrelsen.
Det gælder oplysninger om:
uddannelsens afbrydelse uddannelsens afslutning før det tidspunkt, som er anført i den seneste  

 støttemeddelelse orlov fra uddannelsen lønnede praktikperioder, som indgår som en del af uddannelsen, uden at det  

 fremgår af støttemeddelelsen ændring i bopælsstatus fra udeboende til hjemmeboende tildeling af en anden offentlig støtte, som tilsigter at dække  

 leveomkostningerne, fx folke- eller førtidspension, efterløn,  

 arbejdsløshedsdagpenge, uddannelsesydelse, uddannelsesgodtgørelse,  

 orlovsydelse, højskolestøtte, fast revalideringsydelse efter bistandsloven,  

 kontanthjælp efter § 37 i bistandsloven under forrevalidering eller  

 voksenuddannelsesstøtte (VUS) efter loven om voksenuddannelsesstøtte.
de ugentlige undervisningstimer ved enkeltfagsundervisning falder under  

 den fastsatte grænse.
Det vil sige, at eleven har for få timer.
at forældrene i 2 år før støtteåret (dvs. for 1996 i kalenderåret 1994)  

 har haft indtægter på Færøerne, i Grønland, indtægter i udlandet,der ikke er  

 skattepligtige i Danmark eller skattefrie indkomster i Danmark.
Det er kun 18  

 og 19-årige, der skal give disse oplysninger Hvornår sker ændringen Ved flytning den 1. i måneden gælder ændringen fra dette tidspunkt.  

 Flytter man senere i måneden, gælder ændringen fra månedens udgang.
 Ændring af støtten, fordi forældrenes forhold har ændret sig, sker enten  

 fra måneden efter begivenheden eller fra støtteperiodens begyndelse.
 Se side 30.
 Når eleven skal have tildelt SU uafhængig af forældrenes indkomst, sker  

 det fra måneden efter, at den pågældende fylder 20 år.
Hvis støtten bortfalder, fordi elevens forhold har ændret sig, fx fordi  

 uddannelsen afbrydes, eleven får orlov, bliver studieinaktiv eller får anden  

 offentlig støtte, bortfalder støtten fra den 1. i en måned, hvis ændringen  

 sker fra dette tidspunkt.
Sker ændringen på et senere tidspunkt i måneden,  

 bortfalder støtten fra månedens udgang.
Ved studieinaktivitet gælder  

 endvidere, at det skal være meddelt eleven.
53Hvis det drejer sig om regulering af SU efter ansøgning, sker ændringen  

 dog tidligst fra den måned, ansøgningen er afleveret på skolen.
Se side 36 Oplysningspligt for tidligere støttemodtagere Den tidligere støttemodtager skal give meddelelse til styrelsen om  

 uddannelsens afslutning eller afbrydelse, hvis vedkommende tidligere har fået  

 statslån eller studielån.
Det gælder, selv om den pågældende ikke længere får  

 SU.
Skolens oplysningspligt Skolen skal, straks den er blevet bekendt med forholdene, give oplysning  

 til styrelsen om forhold, som har betydning for tildeling af SU og  

 tilbagebetaling af SU.
Det gælder oplysninger om:
uddannelsens afbrydelse uddannelsens afslutning orlov fra uddannelsen ændring af bopælsstatus fra ude-boende til hjemmeboende tildeling af anden offentlig ydelse, som f.eks. folke- eller  

 førtidspension, efterløn, arbejdsløshedsdagpenge, uddannelsesydelse,  

 uddannelsesgodtgørelse, orlovsydelse, højskolestøtte, fast  

 revalideringsydelse efter bistandsloven, kontanthjælp efter § 37 i  

 bistandsloven under forrevalidering eller voksenuddannelsesstøtte (VUS) efter  

 loven om voksenuddannelsesstøtte lønnede praktikperioder, der indgår som et led i uddannelsen, uden at det  

 er oplyst på støttelisten.
manglende studieaktivitet at ugentlige undervisningstimer ved enkeltfagsundervisning falder under  

 den fastsatte grænse.
Det vil sige, at eleven har for få timer.
Se i øvrigt Vejledning om SU 96 til ungdomsuddannelser - Den Hvide Mappe -  

 om skolernes opgaver ved tildeling af statens uddannelsesstøtte.
Styrelsen  

 sender mappen til alle skoler.
14 Administrationen af SU SUstyrelsen Styrelsen for Statens Uddannelsesstøtte, til daglig forkortet SUstyrelsen,  

 er en styrelse under Undervisningsministeriet.
SUstyrelsen administrerer  

 sammen med skolerne statens uddannelsesstøtte til uddannelsessøgende.
 Styrelsens telefontid er mandag - fredag kl. 10 - 15. Styrelsen har  

 telefonnummer 33 26 86 00 ( gælder fra 16. oktober 1995) Faxnummeret er 31 23  

 75 70.
 E-mail:a su.dk.
 På styrelsens automatiske telefonsvarer - 33 25 11 55 - kan man døgnet  

 rundt til almindelig telefontakst taste sig ind på generelle oplysninger om  

 SU.
Skolen Skolen skal informere og vejlede eleverne og give meddelelser videre til  

 styrelsen.
De enkelte skoler varetager støttetildelingen sammen med styrelsen.  

 Retningslinierne for skolernes opgaver m.v. er fastlagt i vejledning om  

 skolernes opgaver ved tildeling af statens uddannelsesstøtte - den hvide  

 mappe.
Skolen modtager og behandler ansøgninger om uddannelsesstøtte, før de  

 sendes videre til styrelsen.
Skolen giver også dispensation fra  

 hjemmeboendesatsen til unge under 20 år.
Skolen træffer i disse sager den  

 endelige administrative afgørelse.
Heri ligger, at en sådan afgørelse ikke  

 kan indbringes for SUstyrelsen og ankenævnet.
 Endvidere afgør skolen spørgsmålet om studieaktivitet.
Afgørelser om studieaktivitet, der træffes af skolen, kan inden 4 uger  

 indklages for SUstyrelsen.
Først når styrelsens afgørelse foreligger, kan  

 sagen indbringes for Ankenævnet for Uddannelsesstøtte.
Ankenævnet for Uddannelsesstøtten Afgørelser, der er truffet af SUstyrelsen om kan indbringes for Ankenævnet for Uddannelsesstøtten, der træffer den  

 endelige administrative afgørelse.
 Nævnet består af en formand, der skal opfylde de almindelige betingelser  

 for at kunne blive dommer, og to andre medlemmer.
 Undervisningsministeren beskikker medlemmerne for et tidsrum af fire år.  

 Ministeren har fastsat en forretningsorden for ankenævnets virksomhed.
Klager stiles til Ankenævnet for Uddannelsesstøtten og sendes til  

 SUstyrelsen, Danasvej 30, 1780 København V.
Hvis styrelsen fastholder  

 afgørelsen, sender SUstyrelsen klagen til ankenævnet med en udtalelse.
Fristen for at indbringe en afgørelse for ankenævnet er fire uger efter  

 meddelelsen af afgørelsen.
Bliver fristen overskredet, kan ankenævnet indtil  

 seks måneder efter meddelelsen af afgørelsen se bort fra overskridelsen, når  

 denne af særlige grunde er undskyldelig.
Det er kun den, som afgørelsen  

 vedrører, der kan få sagen behandlet i ankenævnet.
Den kommunale ligningsmyndighed Klager over forældrenes indkomstgrundlag, (se side 29) fastsat af  

 skattemyndighederne, indgives til den kommunale ligningsmyndighed i  

 forældrenes ligningskommune.
Klagen indgives senest 4 uger efter, at  

 meddelelsen om indkomstgrundlaget er modtaget fra SUstyrelsen.
SU-rådet Undervisningsministeren har nedsat et råd - SU-rådet - der har til opgave  

 at rådgive ministeren i spørgsmål om SU.
