Nr BSF 132 Forslag til folketingsbeslutning om ophævelse af beskatningen af  

 internationale videnskabelige hæderspriser Fremsat af Niels J.
Langkilde (KF) Gitte Seeberg (KF) Bertel Haarder (V)  

 Peter Brixtofte (V) den 9. maj 1996 Folketinget pålægger regeringen at fremsætte lovforslag, som sikrer, at  

 store internationale forskningspriser kan fritages for beskatning.
Bemærkninger til forslaget Sigtet med beslutningsforslaget er at sikre, at danske  

 videnskabsmænd/-kvinder, der modtager store udenlandske priser, ikke  

 beskattes af disse, såfremt de tildeles uden ansøgning af uafhængige  

 institutioner efter indstilling fra den internationale forskerverden.
Hæderspriser, der udbetales i henhold til Nobelstiftelsens Grundstadgar,  

 samt Nordisk Råds Litteratur- og Musikpris, er de eneste hæderspriser, der i  

 dag er undtaget fra den skattepligtige indkomst ifølge ligningslovens § 7,  

 litra v.
Det er hverken fremmende for dansk forskning eller for lysten til at  

 uddele hæderspriser til danske forskere, at prisen i hovedsagen går til det  

 danske skattevæsen.
Ideen med hæderspriser er jo at hædre og tilskynde forskerne til at  

 fortsætte og udvikle deres arbejde.
Den nuværende lovgivning gør dette svært.
Et eksempel kan illustrere lovgivningens mangler.
Professor Willi  

 Dansgaard, Niels Bohr Institutet, modtog i september 1995 Crafoordprisen, der  

 blev indstiftet for at dække videnskabelige områder, som ikke kan tildeles  

 Nobelprisen.
Nobelprisen gives kun inden for områderne fysik, kemi, fysiologi  

 eller medicin samt litteratur og fredsarbejde.
Crafoordprisen tildeles inden  

 for områderne matematik, astronomi, geo-videnskaber og bio-videnskaber.
Willi  

 Dansgaard modtog prisen for sit enestående arbejde inden for geo-videnskaben.  

 Crafoordprisen uddeles efter samme kriterier og af samme instanser som  

 Nobelprisen nemlig Kungliga Vetenskapsakademien i Sverige.
Det er således  

 umuligt at begrunde forskelsbehandlingen af Nobelprisen og Crafoordprisen.
I  

 begge tilfælde er niveauet hævet over enhver mistanke om nepotisme, national  

 favorisering eller anden partiskhed.
Skatteminister Carsten Koch hævder (i brev til Willi Dansgaard af 25.  

 september 1995), at Nobelprisen adskiller sig fra andre priser ved at være  

 mere internationalt anerkendt og alment kendt.
Men der er i den  

 internationale forskningsverden ikke tvivl om, at Crafoordprisen er  

 ligeværdig med Nobelprisen.
Den eneste forskel er, at pressen har blæst  

 Nobelprisen op til at være bedre end andre priser.
Det er ikke  

 hensigtsmæssigt, at graden af kendskab i offentligheden er kriteriet for  

 beskatning.
Kriteriet bør være, at prisen blandt fagfolk er internationalt  

 anerkendt, og det kriterium opfylder både Crafoordprisen og Nobelprisen samt  

 andre store priser som f.eks.
Nordisk Råds Natur- og Miljøpris.
Senere har skatteministeren i svar på spørgsmål nr.
S 391 af 7. november  

 1995 til Bertel Haarder (V), jf.
Folketingets forhandlinger, 1995-96, s.  

 1241, begrundet sit afslag med, at nye priser kunne tænkes at blive  

 indstiftet i reklameøjemed.
Dette problem er løst med det forslag, der her  

 fremsættes, og som alene vedrører »store internationale  

 forskerpriser«.
Forskningsminister Frank Jensens begrundelse for ikke at fritage  

 Crafoordprisen er lige så dårlig som skatteministerens.
Hans svar til Niels  

 J.
Langkilde (KF) på spørgsmål nr.
S 396 af 8. november 1995, jf.  

 Folketingets forhandlinger 1995-96, s. 1252, lyder således: » . . .  

 Enkeltpersoner modtager som regel priser i deres egenskab af  

 videnskabsmand/-kvinde, for et arbejde, de er ansat til - og får løn for at  

 udføre.« Denne begrundelse er ikke rimelig.
Videnskabsmænd/-kvinder på  

 det niveau, som belønnes med priser i niveau med Nobelprisen og  

 Crafoordprisen, må nødvendigvis udføre en meget stor del af deres forskning  

 uden for de fastlagte arbejdstider.
Forskningen optager for det meste hele  

 deres tilværelse og overstiger langt de tider, de får betalt via deres løn.
Der er således ingen saglige argumenter for, at Danmark skal opretholde  

 denne specielle beskatning af hæderspriser, som er til gene for dansk  

 forskning.
Danmark er det eneste nordiske land, der beskatter hæderspriser.  

 Island, Sverige og Norge beskatter ikke hæderspriser.
I Finland og på Åland  

 er en hæderspris skattefri, hvis den tildeles en person, og skattepligtig,  

 hvis den modtages af et firma.
På Færøerne er priser, som man ikke har søgt,  

 skattefrie.
Der er således ingen saglige argumenter for, at man ikke fritager  

 Crafoordprisen samt Nordisk Råds Natur- og Miljøpris for beskatning i lighed  

 med Nobelprisen og Nordisk Råds Litteratur- og Musikpris.
Man kan i øvrigt  

 undre sig over, at Nordisk Råds Natur- og Miljøpris skal beskattes i  

 modsætning til Nordisk Råds Litteratur- og Musikpris.
