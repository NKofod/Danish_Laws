Skrivelse om fradrag for udbetaling af kompensationsbeløb i forbindelse med ændring af pensionsbeskatningsloven (PAL-kompensation) Direktoratet udsendte den 2. juni 2008 Rundskrivelse nr. 24/08 om udbetaling af kompensationsbeløb i forbindelse med ændring af pensionsbeskatningsloven.
Rundskrivelsen indeholdt retningslinier for fradrag i efterlønnen for udbetalt kompensationsbeløb for personer, der modtog efterløn.
Der henvises til rundskrivelsen.
Ankestyrelsens Beskæftigelsesudvalg (AST) har den 16. marts 2010 ændret direktoratets afgørelse om fradrag for et udbetalt kompensationsbeløb, således at der kun skal ske fradrag i efterlønnen for den forholdsmæssige andel af beløbet, der vedrører efterlønsperioden.
Kompensationsbeløbet skal fradrages i efterlønnen på udbetalingstidspunktet.
Afgørelsen er i anonymiseret form vedhæftet denne Skrivelse som bilag.
 ASTs afgørelse er efter direktoratets vurdering generel og ændrer direktoratets praksis.
 Der fremgik følgende af Rundskrivelse nr. 24/08, pkt. 3:
Hvis modtageren af kompensationsbeløbet er over 60 år Hvis kompensationsbeløbet indgår i en pension, der har været led i medlemmets ansættelsesforhold, og som er under løbende udbetaling, skal fradraget altid ske ud fra det faktisk udbetalte beløb, jf. § 21, stk. 1, i bekendtgørelse nr. 1621 af 13. december 2006 om fleksibel efterløn.
Medlemmet har pligt til at oplyse a-kassen om enhver ændring i pensionens størrelse.
Det indebærer, at hvis det løbende udbetalte pensionsbeløb i en måned er større end sædvanligt som følge af udbetalingen af kompensationsbeløbet, skal medlemmet oplyse dette til a-kassen, som skal regulere pensionsfradraget for den eller de pågældende måneder. ASTs afgørelse af 16. marts 2010 indebærer, at i de tilfælde, hvor der er foretaget fradrag i efterlønnen efter pkt. 3 i Rundskrivelse nr. 24/08, skal fradraget ændres i overensstemmelse med ASTs afgørelse.
Hvad a-kasserne skal gøre A-kasserne skal genoptage de sager, hvor der er foretaget fradrag i efterlønnen efter pkt. 3 i Rundskrivelse nr. 24/08, og foretage en ny beregning af fradraget.
Fradraget skal foretages for den del af kompensationsbeløbet, der vedrører efterlønsperioden.
For livsvarige pensioner skal fradraget beregnes ud fra forholdet mellem restlevetiden for medlemmets aldersgruppe og det pågældende medlems resterende tid på efterløn på tidspunktet for udbetalingen af kompensationsbeløbet.
Der skelnes mellem mænd og kvinder.
 Ifølge Danmarks Statistik er restlevetiden:
 For kompensationsbeløb, der er udbetalt i 2008, bruges restlevetiden opgjort for 2006:2007, som var den, der var kendt i 2008. På tilsvarende måde bruges for kompensationsbeløb, der er udbetalt i 2009, restlevetiden opgjort for 2007:2008.
 Eksempel:
Et kvindeligt medlem, der er født i februar 1947, er gået på efterløn og får løbende udbetalt en livsvarig pension, der stammer fra et ansættelsesforhold.
Hun får i november 2008 udbetalt et kompensationsbeløb på 20.000 kr.
Restlevetiden for 61-årige kvinder var i 2008 (tabel 2006:2007) på 22,3 år.
Medlemmets resterende tid på efterløn fra november 2008 til udgangen af februar 2012 (begge måneder inklusive) er på 3 år og 4 måneder = 3,3 år.
Den forholdsmæssige del af kompensationsbeløbet, der vedrører efterlønsperioden er 20.000 kr. : 22,3 x 3,3 = 2.960 kr., som er det beløb, der i november måned 2008 skal foretages fradrag for.
 For ophørende pensioner  fx ratepensioner  foretages fradraget efter forholdet mellem medlemmets resterende tid på efterløn og pensionens resterende løbetid.
 Eksempel:
Et medlem, der er født i september 1947, er gået på efterløn og får løbende udbetalt en ratepension, der stammer fra et ansættelsesforhold.
Pensionen er startet pr. 1. oktober 2007 og løber i 10 år.
Han får i november 2008 udbetalt et kompensationsbeløb på 10.000 kr.
Medlemmets resterende tid på efterløn fra november 2008 til udgangen af september 2012 (begge måneder inklusive) er på 3 år og 11 måneder = 3,9 år.
Den resterende løbetid for pensionen er i november 2008 på 8 år og 11 måneder = 8,9 år.
Den forholdsmæssige del af kompensationsbeløbet, der vedrører efterlønsperioden, er 10.000 kr. : 8,9 x 3,9 = 4.382 kr., som er det beløb, der i november måned 2008 skal foretages fradrag for.
Spørgsmål til denne Skrivelse kan rettes til Hans F.
Jørgensen, tlf. 38 14 83 64.
Arbejdsdirektoratet, den 30. juni 2010 Hans F.
Jørgensen Bilag 1 Uddrag af Ankestyrelsens afgørelse af 16. marts 2010 J.nr. 2600222-09 Direktoratets j.nr. 09-653-0009 Ankestyrelsens Beskæftigelsesudvalg har i møde truffet afgørelse i din sag om fradrag i efterløn Resultatet er:
 Kompensationsbeløbet vedrørende din pension skal fradrages i din efterløn med den forholdsmæssige andel af beløbet, som anses for at vedrøre efterlønsperioden.
 Vi beder a-kassen opgøre fradraget af den andel af kompensationsbeløbet, som vedrører din efterlønsperiode.
 Vi ændrer således Arbejdsdirektoratets afgørelse delvist.
Begrundelsen for afgørelsen Du fik den [dato] udbetalt et kompensationsbeløb brutto [] kr.
 Beløbet skal anses for en udbetaling fra din pensionsordning.
Vi har i den forbindelse lagt vægt på, at beløbet hidrører fra din eksisterende pensionsordning.
Beløbet var en kompensation for fremtidig skattemæssig forringelse af pensionsordningen.
Beløbet kunne afhængig af de konkrete forhold indsættes på [pensionsordning], overføres til anden pensionsordning, eller udbetales kontant.
I dit tilfælde var det alene muligt at få udbetalt beløbet kontant.
 Beløbet er således en forhøjelse af den fremtidige udbetaling fra din pension.
 Efter reglerne medfører løbende udbetaling af pension, inklusive tillæg, som er led i et ansættelsesforhold, fradrag i efterlønnen uden bundfradrag fra det tidspunkt, den kommer til udbetaling.
 Idet din pensionsordning er led i et ansættelsesforhold og har løbende udbetaling skal der ske fradrag i efterlønnen for udbetalingerne.
 Idet kompensationsbeløbet anses for en udbetaling fra denne pensionsordning, skal kompensationsbeløbet også fradrages i efterlønnen på udbetalingstidspunktet.
 Vi finder dog, at der alene skal ske fradrag med en forholdsmæssig del af beløbet.
Efter sin art vedrører kompensationsbeløbet perioden fra ordningens ikrafttræden til din afgang ved døden, hvorimod efterløn vedrører perioden fra du overgik til efterløn til du fylder 65 år.
En vis del af kompensationsbeløbet vedrører således en periode, hvor du ikke modtager efterløn.
 Idet der alene skal ske fradrag i efterlønnen i efterlønsperioden, skal der alene ske fradrag for den del af kompensationsbeløbet, som vedrører efterlønsperioden.
 Vi beder a-kassen opgøre, hvor stor en andel af kompensationsbeløbet vedrører din efterlønsperiode og foretage fradrag for den del af beløbet.
 Vi har ikke taget stilling til placeringen af fradraget.
Bemærkninger til klagen Du har oplyst, at der ikke skal ske modregning for udbetaling af SP-penge, og at det derfor er ekstra mærkeligt, at der skal ske fradrag for kompensationsbeløbet.
 Det forhold, at der for andre beløb, som kan sammenlignes på visse punkter, ikke medfører fradrag, kan ikke medføre, at der ikke skal ske fradrag for kompensationsbeløbet.
 Som det fremgår af afgørelsen ovenfor anses kompensationsbeløbet for en udbetaling fra din pension med løbende udbetaling og medfører derfor fradrag.
