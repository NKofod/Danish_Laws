(Til ministerier og styrelser mv.) For at sikre de mest hensigtsmæssige dispositioner på edb-området inden for den statslige forvaltning fastsættes følgende regler og retningslinier for anskaffelse og etablering af edb-systemer til administrative, statistiske og planlægningsmæssige opgaver:
 § 1.  Statsinstitutioner kan kun efter forudgående  

 godkendelse fra Administrations- og Personaledepartementet indgå aftale om  

 anskaffelse (køb, leje eller leasing) af edb-udstyr og edb-systemer, hvis  

 samlede anskaffelsessum overstiger 5 mio. kr. ekskl. merværdiafgift.
 Stk. 2.  Kravet om godkendelse omfatter også etablering  

 eller fornyelse af edb-systemer på servicebureau eller lignende, såfremt  

 investeringen (udviklings- og etableringsomkostninger) overstiger 5 mio. kr.
 Stk. 3.  Forelæggelse skal ske, før institutionen  

 endeligt fastlægger kravene til anskaffelsen, og dermed inden en eventuel  

 udbudsforretning iværksættes.
 Stk. 4.  Forelæggelse kan dog undlades, hvis  

 statsinstitutionen har forelagt en samlet edb-plan, og det mellem  

 institutionen og Administrations- og Personaledepartementet er aftalt, at  

 konkrete anskaffelser i overensstemmelse med planen fremover eller for en  

 afgrænset periode kan foretages uden godkendelse.
 Stk. 5.  Administrations- og Personaledepartementet kan,  

 uanset anskaffelsens størrelse, yde eller anvise bistand i forbindelse med  

 anskaffelse og etablering af edb-systemer.
 Stk. 6.  For statslige og private tilskudsberettigede  

 institutioner under Undervisningsministeriet gælder særlige regler, som  

 fastsættes af Undervisningsministeriet efter godkendelse af Administrations-  

 og Personaledepartementet.
§ 2.  Administrations- og Personaledepartementet  

 arbejder på at etablere fælles statslige løsninger på  

 datakommunikationsområdet for at sikre sammenhængen på tværs af  

 institutionsgrænser samt en hensigtsmæssig ressourceudnyttelse.
Planerne  

 omfatter bl.a. etablering af et netværk, som kan anvendes til kommunikation  

 mellem statsinstitutionerne, f.eks. til etablering af forbindelse mellem  

 lokalnet/edb-systemer på forskellige adresser, til elektronisk post, til fil-  

 og dokumentoverførsel mellem institutioner samt i tilfælde, hvor en  

 statsinstitution vil stille data til rådighed for andre.
 Stk. 2.  Man skal derfor anmode statsinstitutioner, som  

 overvejer at etablere selvstændige datakommunikationsløsninger inden for  

 f.eks. de områder, der er nævnt ovenfor, om forinden at forelægge planerne  

 for Administrations- og Personaledepartementet.
 § 3.  For statsinstitutioners anskaffelser og  

 etablering af edb-systemer gælder iøvrigt en række regler af forskellig art.  

 Bilaget til dette cirkulære indeholder en oversigt over de væsentligste af  

 disse regler (love, cirkulærer mm.). I tilknytning hertil omtales  

 vejledninger og lignende, som er udsendt af Administrations- og  

 Personaledepartementet og andre myndigheder.
 Stk. 2.  Administrations- og Personaledepartementet vil,  

 i samarbejde med de relevante myndigheder, søge at holde bilaget ajourført,  

 således at statsinstitutioner og andre, der har et aktuelt behov for overblik  

 over gældende regler mv., kan rekvirere et ajourført bilag hos Departementet.
Stk. 3.  Opmærksomheden henledes på EF's regler om  

 fremgangsmåderne ved offentlige indkøb, herunder om henvisning til europæiske  

 standarder mv. ved edb-anskaffelser.
Ved lov nr. 366 af 8. juni 1990 om  

 samordning af fremgangsmåderne ved indgåelse af offentlige bygge- og  

 anlægskontrakter og offentlige indkøb mv. har Finansministeren fået hjemmel  

 til at gennemføre EF-retsakterne vedrørende offentlige indkøb.
 § 4.  Administrations- og Personaledepartementet er  

 berettiget til at indhente alle oplysninger, som er nødvendige til  

 varetagelse af Departementets opgaver efter dette cirkulære.
 Stk. 2.  Cirkulæret træder i kraft den 15. november  

 1990.
 Stk. 3.  Finansministeriets cirkulære af 31. marts 1982  

 om anvendelse af edb og anskaffelse af edb-udstyr, herunder til elektronisk  

 tekstbehandling, ophæves.
Finansministeriet, den 15. oktober 1990 Henning Dyremose / Jens Ulrik Dalgaard Bilag til Finansministeriets cirkulære af 15. oktober 1990 om  

 anskaffelse og etablering af edb-systemer Dette bilag indeholder en oversigt over de væsentligste regler (love,  

 cirkulærer mm.) af betydning for statslige edb-anskaffelser.
I tilknytning  

 hertil omtales vejledninger og lignende, som er udsendt på de pågældende  

 områder, dels af Administrations- og Personaledepartementet, dels af andre  

 myndigheder.
 Administrations- og Personaledepartementet vil, i samarbejde med de  

 relevante myndigheder, søge at holde bilaget ajourført, således at  

 statsinstitutioner og andre, der har et aktuelt behov for overblik over  

 gældende regler mv., kan rekvirere et ajourført bilag hos Departementet.
 Titler, som er mærket med en *, kan fås eller købes hos Administrations-  

 og Personaledepartementet.
I.
Generelt om anskaffelse af edb a.
Vejledning om anskaffelse af edb-ydelser (Administrationsdepartementet  

 1985)* b.
Statens Indkøbsvejledning (Direktoratet for Statens Indkøb 1982) Oplysning om de statslige indkøbsaftaler for lokaldatamater,  

 arbejdspladsdatamater, skærmterminaler, printere samt lokalnet udsendes af  

 Direktoratet for Statens Indkøb c.
Administrationsdepartementets cirkulære nr. 219 af 18.12.80 om  

 fremgangsmåderne ved statslige indkøb (EF-udbud) samt Direktoratet for  

 Statens Indkøbs cirkulære nr. 177 af 13.11.89 om ændring af EF-Rådsdirektiver  

 om samordning af fremgangsmåderne ved offentlige indkøb Meddelelser fra Direktoratet for Statens Indkøb om gældende grænseværdi  

 for udbudsforpligtelse (grænseværdi fastsættes for to år ad gangen) Administrations- og Personaledepartementets vejledning  

 »Internationale regler om anskaffelse af edb (EF-udbud)» (1990)* II.
Kontrakter a.
Statens standardkontrakt for edb-totalleverancer - samtidig  

 anskaffelse af maskinel, special- og standardudviklet program-mel, »k  

 33« (Administrationsdepartementet1987)* Statens standardkontrakt for standardiserede edb-systemer, »k  

 17« (Direktoratet for Statens Indkøb 1990) b.
Aftale af 21.12.84 mellem Finansministeriet og Kammeradvokaten III.
Anskaffelse af specifikke systemer a.
Løn- og regnskabssystemer (herunder alle systemer, der indeholder  

 regnskabsoplysninger) Lov nr. 131 af 28.3.84 om statens regnskabsvæsen Bekendtgørelse nr. 461 af 10.9.84 om statens regnskabsvæsen mv.
Finansministeriets cirkulære af 10.9.84 om udarbejdelse af  

 institutionsinstrukser vedrørende regnskabsvæsenets tilrettelæggelse Lov nr. 321 af 26.6.75 om revision af statens regnskaber mm.  

 (Rigsrevisorloven) b.
Juridiske informationssøgningssystemer Justitsministeriets cirkulære nr. 34 af 18.3.83 om den tekniske produktion  

 af retskildemateriale, samt om oprettelse af databaser og  

 tekstsøgningssystemer til juridisk informationssøgning (Retsinformation) Justitsministeriets cirkulære nr. 85 af 8.7.88 om indlæggelse af  

 afgørelser i Retsinformation c.
Edb-journalsystemer Bekendtgørelse nr. 91 af 20.2.76 om statsinstitutionernes arkiver og deres  

 forhold til Rigsarkivet og landsarkiverne Rigsarkivets bestemmelser og vejledning, afsnit 9, edb-journalisering d.
Tekstbehandling Vejledning om valg af tekstbehandlingssystem (Administrationsdepartementet  

 1987)* IV.
Arbejdsmiljø a.
Lov om arbejdsmiljø, jfr. lovbekendtgørelse nr. 646 af 18.12.85 med  

 senere ændringer Bekendtgørelse nr. 43 af 22.1.81 om tekniske hjælpemidlers indretning og  

 anvendelse Bekendtgørelse nr. 323 af 7.7.83 om arbejdets udførelse mv.
Arbejdstilsynets AT-meddelse nr. 4.04.4. om arbejde ved skærmterminaler b.
Direktoratet for Statens Indkøbs skrivelse om »Arbejdsmiljø i  

 forbindelse med anvendelse af edb-udstyr« (29.12.88)* c.
Endvidere henvises til publikationer udgivet af:
