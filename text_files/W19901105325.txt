 Civilretsdirektoratet dispenserede fra samrådsgodkendelse i et  

 tilfælde, hvor der ikke havde været kontakt mellem de biologiske forældre og  

 ansøgerne, der havde haft barnet i pleje i ca. 10 år.
 Statsamtet forelagde en sag om adoption af et plejebarn på 13 1/2 år.
 Det fremgik af sagen, at den biologiske mor var afgået ved døden, og at  

 den biologiske far havde givet samtykke til adoption.
 Barnet havde også selv givet samtykke til adoptionen.
 Det fremgik endvidere af sagen, at plejeforholdet havde varet i 10 år, og  

 at det ikke var oprettet med henblik på adoption.
 Der havde ikke været noget tilknytningsforhold mellem ansøgerne og de  

 biologiske forældre.
 Civilretsdirektoratet tillod adoption uden samrådsgodkendelse.
 Der henvises til Skarrildhusberetningen for 1991 s. 56 ff.
