Nr LSF 124 Forslag til Lov om ændring af merværdiafgiftsloven (momsloven)  

 (Vurderingsydelser samt visse forenklinger) (* 1) Fremsat af skatteministeren (Peter Brixtofte) den 2. december 1992 Vedtaget ved tredjebehandling den 18. december 1992 Lov nr. 1033 af 19/12/1992 § 1 I lov om merværdiafgift (momsloven), jf. lovbekendtgørelse nr. 773 af 16.  

 september 1992, foretages følgende ændringer:
 1. § 2, stk. 3, punkt i, affattes således:
»i.
Forsikrings- og genforsikringsvirksomhed, herunder  

 tjenesteydelser i forbindelse med sådan virksomhed, som udføres af  

 forsikringsmæglere og -formidlere.« 2. I § 3, stk. 1, punkt h, indsættes efter 1. pkt. som nye  

 punktummer:
»Leveres varen til en momsregistreret virksomhed her i landet, kan  

 den udenlandske virksomhed undlade at svare afgift, hvis den momsregistrerede  

 varemodtager i stedet svarer afgiften.
Skatteministeren kan fastsætte nærmere  

 regler om den udenlandske virksomheds dokumentation for, at afgift ikke skal  

 svares.« 3. I § 3 indsættes som stk. 6:
» Stk. 6. Uanset stk. 1 skal virksomheder, der er registreret  

 i et andet EF-land, ikke svare afgift, når virksomheden sælger varer her i  

 landet, der er erhvervet fra et andet EF-land end det land, hvor virksomheden  

 er registreret (trekantshandel), hvis den momsregistrerede varemodtager her i  

 landet svarer afgift.
Skatteministeren kan fastsætte nærmere regler om den  

 udenlandske virksomheds dokumentation for, at afgift ikke skal svares.« 4. I § 12, stk. 1, indsættes efter nr. 2 som nr. 3:
»3) Levering af varer og ydelser til diplomatiske udsendinge eller  

 internationale organisationer, der er anerkendt som sådanne, i andre  

 EF-lande.« Nr. 3-10 bliver herefter nr. 4-11.
 5. § 12, stk. 1, nr. 4, som bliver nr. 5, affattes  

 således:
»5) Arbejdsydelser på varer, som efter behandlingen bliver  

 transporteret til et sted uden for EF af virksomheden eller af en aftager  

 etableret i udlandet.« 6. I § 12, stk. 1, nr. 8, som bliver nr. 9, ændres  

 »nr. 7« til: »nr. 8«.
 7. I § 37, stk. 4, punkt c, ændres »§ 12, stk. 1, nr.  

 7 og 10« til: »§ 12, stk. 1, nr. 8 og 11«.
§ 2 Loven træder i kraft den 1. januar 1993.
Oprindeligt fremsat forslag § 1 I lov om merværdiafgift (momsloven), jf. lovbekendtgørelse nr. 773 af 16.  

 september 1992, foretages følgende ændringer:
 1. § 2, stk. 3, punkt i, affattes således:
 »i.Forsikrings- og genforsikringsvirksomhed, herunder tjenesteydelser  

 i forbindelse med sådan virksomhed, som udføres af forsikringsmæglere og  

 -formidlere.«.
 2. I § 3, stk. 1, punkt h, indsættes efter 1. pkt.:
»Leveres varen til en momsregistreret virksomhed her i landet, kan  

 den udenlandske virksomhed undlade at svare afgift, hvis den momsregistrerede  

 varemodtager i stedet svarer afgiften.
Skatteministeren kan fastsætte nærmere  

 regler om den udenlandske virksomheds dokumentation for, at afgift ikke skal  

 svares.«.
 3. I § 3 indsættes som stk. 6:
» Stk. 6. Uanset stk. 1 skal virksomheder, der er registreret  

 i et andet EF-land, ikke svare afgift, når virksomheden sælger varer her i  

 landet, der er erhvervet fra et andet EF-land end det land, hvor virksomheden  

 er registreret (trekantshandel), hvis den momsregistrerede varemodtager her i  

 landet svarer afgift.
Skatteministeren kan fastsætte nærmere regler om den  

 udenlandske virksomheds dokumentation for, at afgift ikke skal svares.«.
 4. I § 12, stk. 1, indsættes efter nr. 2 som nr. 3:
 »3) Levering af varer og ydelser til diplomatiske udsendinge eller  

 internationale organisationer, der er anerkendt som sådanne, i andre  

 EF-lande.«.
 Nr. 3-10 bliver herefter nr. 4-11.
 5. § 12, stk. 1. nr. 4, som bliver nr. 5, affattes  

 således:
 »5) Arbejdsydelser på varer, som efter behandlingen bliver  

 transporteret til et sted uden for EF af virksomheden eller af en aftager  

 etableret i udlandet.«.
 6. I § 12, stk. 1, nr. 8, som bliver nr. 9, ændres  

 »nr. 7« til: »nr. 8«.
 7. I § 37, stk. 4, punkt c, ændres »§ 12, stk. 1,  

 nr. 7 og 10« til: »§ 12, stk. 1, nr. 8 og 11«.
§ 2 Loven træder i kraft den 1. januar 1993.
Bemærkninger til lovforslaget Almindelige bemærkninger 1. Ved lovforslaget foreslås der indført moms af visse  

 vurderingsydelser, der leveres til bl.a. forsikringsselskaber.
Endvidere  

 foreslås nogle tekniske justeringer af momsloven, jf. punkt 3.
2. Forslaget om ændring af momsfritagelsen for  

 forsikringsvirksomhed fastholder, som i de gældende regler, at egentlig  

 forsikringsvirksomhed er fritaget for moms.
Derimod vil visse  

 hjælpevirksomheder i tilknytning til bl.a. forsikringsvirksomhed blive pålagt  

 moms.
Det vil f.eks gælde specialistvirksomheder, der leverer vurderinger af  

 skaders omfang til forsikringsselskaber. Ændringen tager sigte på at tilpasse  

 den danske momslov til EFs momsregler i 6. momsdirektiv (77/388/EØF, EFT nr.  

 L 145 af 13/6 1977).
3. Med Folketingets vedtagelse af lov nr. 363 af 14. maj 1992 om  

 ændringer som følge af EF's indre marked m.v. blev Rådets direktiv  

 91/680/EØF, EFT nr.
L 376 af 31/12 1991 om tilføjelse til 6. momsdirektiv,  

 med henblik på afskaffelse af de fiskale grænser, gennemført i dansk  

 lovgivning.
Hermed blev den danske momslovgivning bragt i overensstemmelse  

 med de ændrede momsregler, der skal gælde i EFs indre marked fra den 1.  

 januar 1993.
 Som opfølgning af Rådets direktiv 91/680 er der fremsat et forslag til  

 Rådets direktiv om tilføjelse til direktiv 77/388 og introduktion af  

 forenklingstiltag (forenklingsdirektivet). Forslaget præciserer visse af  

 bestemmelserne i 6. momsdirektiv som affattet ved direktiv 91/680.
Efter forslaget kan EF-landene fastsætte, at virksomheder fra andre  

 EF-lande i visse tilfælde kan undlade at lade sig registrere i Danmark,  

 selvom de udøver en afgiftspligtig virksomhed her i landet.
Det drejer sig om  

 virksomheder, der installerer varer her i landet, og om virksomheder, der  

 optræder som mellemmænd ved handler mellem to andre registrerede virksomheder  

 (trekantshandel). Det betyder, at en række virksomheder, der optræder som  

 mellemmænd m.v., undgår at skulle lade sig registrere i en række EF-lande,  

 hvor de ikke er etableret.
 Forslaget forventes vedtaget af EF-Rådet i begyndelsen af december 1992.  

 Nærværende forslag har til hensigt at gennemføre de dele af  

 direktivforslaget, der skal træde i kraft den 1. januar 1993, i dansk ret.
 Provenumæssige og økonomiske konsekvenser.
Der foreligger ikke statistiske kilder til belysning af salget af  

 hjælpeydelser til forsikringsvirksomhed m.v.
De følgende betragtninger er  

 derfor baseret på kontakt med forsikringsbranchen, og giver alene et skøn  

 over størrelsesordenen af det momsprovenu, der kan forventes ved at inddrage  

 disse ydelser under momspligten.
 Forsikringsselskabers og andres køb af ekstern sagkyndig vurderingsbistand  

 i forbindelse med vurdering af skader sker dels hos specialistvirksomheder,  

 der leverer vurderinger af skaders omfang til forsikringsselskaber m.v., dels  

 som køb af vurderingsekspertise i forbindelse med mere specielle skader.
Skønsmæssigt anslås provenugevinsten ved at inddrage hjælpeydelser til  

 forsikringsvirksomhed m.v. under momspligten at andrage netto ca. 25 mill.  

 kr.
Heri er der taget hensyn til, at visse af leverandørerne af hjælpeydelser  

 ved indførelse af momspligt ikke længere skal betale lønsumsafgift.
Det  

 skønnes, at staten mister et provenu på ca. 4 mill. kr. fra lønsumsafgiften.  

 For finansåret 1993 bliver provenuvirkningen en gevinst på omkring 20 mill.  

 kr. netto, hvor et tab på ca. 2 mill. kr. i lønsumsafgift er fratrukket.
 Ændringerne på grund af forenklingsdirektivet har ingen provenumæssige  

 konsekvenser.
 Lovudkastets § 1, nr. 1, har været til høring hos: Assurandør-Societetet,  

 Industriministeriet, Finanstilsynet, Finansrådet og Erhvervenes  

 Skattesekretariat.
Administrative konsekvenser Forslaget skønnes ikke at medføre nævneværdige administrative  

 konsekvenser.
Spaltehenvisninger Momsloven er senest ændret ved lov nr. 363 af 14. maj 1992, jf.  

 Folketingstidende 1991-92, sp. 8314, 8574, 10087, 10310; tillæg A, sp. 6119;  

 tillæg B, sp. 1391; tillæg C, sp. 1205.
Bemærkninger til de enkelte bestemmelser Til § 1 Til nr. 1.
Efter den gældende lov er forsikringsvirksomhed undtaget fra momspligten.  

 Herudover er ved reglernes administration selvstændig dispachør-, taksations-  

 og vurderingsvirksomhed anset for at være en integreret del af  

 forsikringsvirksomhed og dermed undtaget fra momspligten.
Dette følger af en  

 række afgørelser truffet af Momsnævnet i årene 1978-84.
Denne danske praksis er imidlertid ikke i overensstemmelse med EFs  

 momsregler om generel momspligt på tjenesteydelser (art. 2 i 6.  

 momsdirektiv). Regeringen er blevet opmærksom på, at praksis ikke kan  

 opretholdes, og reglerne her i landet må derfor ændres.
Da der er tale om en  

 ændring af en langvarig nævnspraksis, der er begunstigende for de berørte  

 virksomheder, foreslås det, at ændringen sker ved lov.
Lovens undtagelsesbestemmelse for forsikringsvirksomhed foreslås ændret,  

 så den svarer til formuleringen af undtagelsesbestemmelsen for  

 forsikringsvirksomhed i 6. momsdirektivs art. 13 (B)(a), men afstemt efter  

 ordvalget i lov om forsikringsvirksomhed.
Direktivets formulering er som  

 følger:
»Artikel 13 Afgiftsfritagelser i indlandet - - - B.
Andre fritagelser Med forbehold af andre fællesskabsbestemmelser fritager medlemsstaterne på  

 betingelser, som de fastsætter for at sikre en korrekt og enkel anvendelse af  

 nedennævnte fritagelser, og med henblik på at forhindre enhver mulig form for  

 svig, unddragelse og misbrug:
 a) forsikrings- og genforsikringstransaktioner, herunder sådanne  

 tjenesteydelser i forbindelse med disse transaktioner, som udføres af  

 forsikringsmæglere og -formidlere;».
Ændringen medfører således, at virksomheder, der afsætter de nævnte  

 vurderingsydelser m.v., skal momsregistreres og svare afgift efter momslovens  

 almindelige regler.
Det vil være uden betydning for afgiftspligten efter  

 lovens § 2, stk. 2, hvem der afsætter tjenesteydelserne, eller til hvilket  

 formål ydelserne afsættes.
F.eks. vil et forsikringsselskab eller en  

 forsikringsmægler, der afsætter taksationsydelser til f.eks. et  

 forsikringsselskab, skulle registreres og svare afgift.
Afgiftspligten vil  

 som nævnt gælde uanset anvendelsesområdet for ydelsen i det enkelte tilfælde,  

 der f.eks. kan være vurdering af forsikringskrav eller andre  

 vurderingsforretninger i tilknytning til forsikringsvirksomhed.
 Virksomheder, der som følge af ændringen skal registreres og svare afgift  

 af dispachørvirksomhed m.v. med virkning fra 1. januar 1993, kan ikke til den  

 indgående afgift medregne afgift af indkøb foretaget før denne dato.
 Til nr. 2.
Udenlandske virksomheder, der installerer eller monterer varer her i  

 landet, skal svare afgift efter § 3, stk. 1, punkt h.
Det foreslås, at  

 virksomheder, der ikke er registreret her i landet, kan undlade at svare  

 afgift, når installationen foretages for en momsregistreret virksomhed, som i  

 stedet for svarer afgift.
Det betyder, at en tysk virksomhed, der ikke er etableret i Danmark, og  

 som her i landet installerer en vare for en momsregistreret virksomhed, efter  

 forslaget kan undlade at lade sig registrere her i landet under forudsætning  

 af, at modtageren svarer afgift.
Den tyske virksomhed kan på den måde undgå  

 at lade sig registrere i en række andre EF-lande.
Skatteministeren vil i en  

 bekendtgørelse fastsætte de nærmere formelle krav til faktura m.v., som er en  

 forudsætning for, at varemodtageren kan svare afgiften.
 Til nr. 3.
 Udenlandske virksomheder, der er registreret i et andet EF-land, og som  

 her i landet erhverver en vare fra et andet EF-land og videresælger varen til  

 en momsregistreret virksomhed (trekantshandel), udøver efter de gældende  

 regler afgiftspligtig virksomhed her i landet og skal derfor svare afgift  

 efter § 3, stk. 1, punkt a.
 Det foreslås, at den udenlandske virksomhed, uanset at den udøver  

 afgiftspligtig virksomhed her i landet, kan undlade at svare afgift, når  

 modtageren er en momsregistreret virksomhed, der svarer afgift i dens sted.  

 Skatteministeren vil i en bekendtgørelse fastsætte de nærmere formelle krav  

 til faktura m.v., som er en forudsætning for, at varemodtageren kan svare  

 afgiften.
 Til nr. 4.
 Varer, der sendes ud af landet, er indtil den 1. januar 1993 i alle  

 tilfælde fritaget for moms, jf. momslovens § 12, stk. 1. Diplomater m.fl.,  

 der indfører varer, betaler ikke moms i forbindelse med fortoldningen af  

 varerne efter toldlovens § 22, jf. lovbekendtgørelse nr. 153 af 27. februar  

 1992. Ved indenlandsk køb får diplomater efter momsloven godtgjort den moms,  

 som de har betalt ved indkøbet.
Ved overgangen til EF's indre marked falder bl.a. fortoldningsproceduren  

 bort for handel inden for EF.
For at opretholde det gældende system med  

 fritagelse ved salg til diplomater m.fl. i andre EF-lande foreslås det, at  

 varer og ydelser, der leveres til diplomater m.fl. i andre EF-lande, fritages  

 for moms.
Diplomater m.fl., der er bosiddende her i landet, får fortsat  

 tilbagebetalt momsbeløbet efter § 39, stk. 2.
 Til nr. 5.
 Efter momslovens § 12, stk. 1, nr. 4, som affattet ved lov nr. 363 af 14.  

 maj 1992 medregnes levering af arbejdsydelser på varer, som efter behandling  

 bliver transporteret til steder uden for EF ikke til den afgiftspligtige  

 omsætning, hvis varerne bliver transporteret ud af EF af virksomheden eller  

 af en aftager etableret uden for EF.
Ifølge forslaget til forenklingsdirektiv kan varen også transporteres ud  

 af EF af en person etableret i et andet EF-land.
Hermed sidestilles personer,  

 der er etableret i andre EF-lande, med personer etableret uden for EF.
 Det foreslås derfor, at § 12, stk. 1, nr. 4, som bliver nr. 5, ændres i  

 overensstemmelse hermed.
Til nr. 6 og 7 Ændringerne er en konsekvens af ændringen under nr. 4.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om merværdiafgift (momsloven), jf. lovbekendtgørelse nr. 773 af 16.  

 september 1992, foretages følgende ændringer:
 1. § 2, stk. 3, punkt i, affattes således:
»i.
Forsikrings- og genforsikringsvirksomhed, herunder  

 tjenesteydelser i forbindelse med sådan virksomhed, som udføres af  

 forsikringsmæglere og -formidlere.«.
§ 2. - - - Stk. 3. Følgende ydelser er undtaget fra afgiftspligten:
- - - i.
Forsikringsvirksomhed.
 2. I § 3, stk. 1, punkt h, indsættes efter 1. pkt.:
»Leveres varen til en momsregistreret virksomhed her i landet, kan  

 den udenlandske virksomhed undlade at svare afgift, hvis den momsregistrerede  

 varemodtager i stedet svarer afgiften.
Skatteministeren kan fastsætte nærmere  

 regler om den udenlandske virksomheds dokumentation for, at afgift ikke skal  

 svares.«.
 § 3. Afgiften svares af:
- - - h.
Udenlandske virksomheder, der leverer varer her til landet, når varen  

 installeres eller monteres af virksomheden eller for dens regning her i  

 landet.
- - - 3. I § 3 indsættes som stk. 6:
» Stk. 6. Uanset stk. 1 skal virksomheder, der er registreret  

 i et andet EF-land, ikke svare afgift, når virksomheden sælger varer her i  

 landet, der er erhvervet fra et andet EF-land end det land, hvor virksomheden  

 er registreret (trekantshandel), hvis den momsregistrerede varemodtager her i  

 landet svarer afgift.
Skatteministeren kan fastsætte nærmere regler om den  

 udenlandske virksomheds dokumentation for, at afgift ikke skal svares.«.
 4. I § 12, stk. 1, indsættes efter nr. 2 som nr. 3:
 »3) Levering af varer og ydelser til diplomatiske udsendinge eller  

 internationale organisationer, der er anerkendt som sådanne, i andre  

 EF-lande.«.
 Nr. 3-10 bliver herefter nr. 4-11.
 5. § 12, stk. 1, nr. 4, som bliver nr. 5, affattes  

 således:
 »5) Arbejdsydelser på varer, som efter behandlingen bliver  

 transporteret til et sted uden for EF af virksomheden eller af en aftager  

 etableret i udlandet.«.
 6. I § 12, stk. 1, nr. 8, som bliver nr. 9, ændres  

 »nr. 7« til: »nr. 8«.
 § 12. Den afgiftspligtige omsætninger omfatter ikke:
- - - 4) Arbejdsydelser på varer, som efter behandlingen bliver transporteret  

 til et sted uden for EF af virksomheden eller af en aftager etableret uden  

 for EF.
- - - 8) Reparations-, vedligeholdelses- og installationsarbejder på de af nr. 7  

 omfattede luftfartøjer og skibe og disses faste udstyr samt de af den  

 pågældende virksomhed i forbindelse hermed leverede materialer.
- - - 7. I § 37, stk. 4, punkt c, ændres »§ 12, stk. 1,  

 nr. 7 og 10« til: »§ 12, stk. 1, nr. 8 og 11«.
§ 37. - - - Stk. 4. Nævnet har den endelige administrative afgørelse af:
- - - c.
Spørgsmål om omfanget af de i § 12, stk. 1, nr. 7 og 10, og § 29, stk.  

 4, omhandlede fritagelser.
 (* 1) Loven indeholder bestemmelser, der gennemfører Rådets direktiv af  

 14. december 1992 om ændring af direktiv 77/388/EØF og om  

 forenklingsforanstaltninger med hensyn til merværdiafgift.
