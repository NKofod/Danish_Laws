Skriftlig fremsættelse (20. marts  

 2002) Økonomi- og erhvervsministeren Herved tillader jeg mig for Folketinget at  

 fremsætte:
 Forslag til ændring af konkurrenceloven  

 (Offentligretlige konkurrencebegrænsninger, bøder m.v.).
(Lovforslag nr.
L 171).
Effektiv konkurrence mellem erhvervsvirksomheder   og her  

 tænker jeg på både private og offentlige  

 erhvervsvirksomheder   er en vigtig forudsætning for økonomisk  

 vækst i det danske samfund.
Regeringen finder derfor, at det er  

 vigtigt, at den danske konkurrencelovgivning er gearet til at  

 imødegå alle væsentlige former for  

 konkurrencebegrænsninger.
 Sigtet med dette forslag er at gøre en yderligere  

 indsats over for offentligretlige konkurrencebegrænsninger og karteller  

 for at hindre, at offentlige regler sætter unødvendige  

 begrænsninger for konkurrencen, og at virksomheder sætter  

 konkurrencen "ud af drift".
Offentlig regulering kan hæmme virksomheders adgang  

 til markeder.
Det gælder f.eks. hvor fx offentlig regulering  

 indebærer, at kun én eller nogle få autoriserede  

 virksomheder har adgang til markedet.
Forslaget vedrørende konkurrencebegrænsninger  

 i den offentlige sektor sætter yderligere politisk fokus på dette  

 område og har til formål at gøre det lettere for  

 virksomheder at få adgang til markeder.
Med forslaget bliver det den  

 ressortansvarlige minister, som skal vurdere, om en  

 konkurrencebegrænsning er en direkte eller nødvendig  

 følge af offentlig regulering.
Herved fremmes en mere ensartet  

 lovfortolkning i forhold til den gældende lov, hvor vurderingen  

 foretages af den myndighed, som har fastsat reguleringen eller truffet  

 beslutningen.
Det vil ofte i praksis sige kommunalbestyrelsen.
I mange tilfælde er der ikke en skarp  

 modsætning mellem hensynet til konkurrence og andre vigtige  

 samfundsmæssige hensyn, og her kan man ofte med enkelte ændringer  

 af reguleringen fremme konkurrencehensynet, uden det sker på bekostning  

 af det eller de hensyn, som reelt ligger bag reguleringen.
Forslaget om  

 dialog mellem ressortministeren og økonomi- og erhvervsministeren vil  

 derfor sætte fokus på sådanne tilfælde og fremme  

 muligheden for, at regler gøres mere konkurrencevenlige, uden det  

 går ud over det oprindelige hensyn bag reglerne.
Karteller sætter konkurrencen ud af kraft.
Karteller  

 er derfor til skade for forbrugerne og for de virksomheder, som køber  

 varer eller tjenester fra virksomheder, der er med i et kartel.
Med det  

 gældende danske bødeniveau vil bøder for  

 kartelaktiviteter kunne "tjenes ind" på kort tid og  

 gøre overtrædelser af konkurrencereglerne til en god forretning.  

 Regeringens forslag om større bøder er et klart signal om, at  

 samfundet ikke vil acceptere den slags adfærd.
Med forslaget vil bødeniveauet i Danmark for  

 overtrædelser af konkurrencereglerne blive tilnærmet  

 bødeniveauet i de øvrige europæiske lande, således  

 at bøden står bedre mål med fortjenesten ved at  

 overtræde konkurrenceloven.
Bøderne vil derimod ikke komme  

 på højde med EU-Kommissionens bøder.
Som hidtil kan der  

 kun gives bøder, hvis lovovertrædelsen er begået  

 forsætligt eller ved grov uagtsomhed.
Lovforslaget er udformet  

 således, at bøderammerne er så tilpas vide, at domstolene  

 ved bødefastsættelsen har mulighed for at tage hensyn til  

 overtrædelsens karakter og den mulige fortjeneste, som virksomheden har  

 haft.
Det sidste element i lovforslaget er en række  

 teknisk betonede ændringer af konkurrenceloven.
Dels får ved  

 aKonkurrencestyrelsen i forbindelse med et kontrolbesøg adgang til at  

 medtage materiale med henblik på at gennemse og kopiere det, når  

 virksomhedens forhold gør, at det ikke er muligt at få adgang  

 til oplysningerne på stedet.
Dels åbnes der mulighed for, at  

 Konkurrencestyrelsen efter retskendelse kan få adgang til  

 gennemføre en kontrolundersøgelse i en virksomhed, som  

 står for opbevaring eller behandling af edb-oplysninger for den  

 virksomhed, som er genstand for kontrolundersøgelsen.
Derudover foreslås to mere teknisk prægede  

 ændringer for at imødegå konkurrencebegrænsende  

 samarbejder.
Det præciseres, at joint ventures skal vurderes efter de  

 almindelige regler i konkurrenceloven.
Endvidere ændres den  

 nuværende bagatelregel, som i visse tilfælde har gjort det muligt  

 at indgå lokale priskarteller (dvs. aftaler mellem virksomheder  

 på samme led i omsætningen)   f.eks. fx aftaler mellem  

 ejendomsmæglere i et lokalområde om at have samme priser på  

 formidling af fast ejendom. Ændringen af bagatelreglen betyder, at  

 prisaftaler er forbudte, medmindre aftalerne bliver fritaget af  

 Konkurrencerådet.
 Idet jeg henviser til de udførlige  

 bemærkninger til lovforslaget, skal jeg anbefale forslaget til  

 Folketingets velvillige behandling.
