 I.h.t. kgl. resolution af 17. december 1986 har Danmark ratificeret en i  

 Strasbourg den 21. marts 1983 udfærdiget europæisk konvention om overførelse  

 af domfældte.
 Konventionens ordlyd er som følger:
Konvention om overførelse af domfældte De stater, der er medlemmer af Europarådet, og andre stater, som har  

 undertegnet denne konvention, og som - i betragtning af, at Europarådets mål er at opnå større enighed  

 mellem rådets medlemmer; - ønsker yderligere at udvikle det internationale samarbejde på  

 strafferettens område; - anser, at sådant samarbejde skal øge retssikkerheden og dømte  

 personers resocialisering; - i betragtning af, at disse opgaver kræver, at udlændinge, som  

 berøves friheden som følge af, at de har begået en forbrydelse, bør have  

 mulighed for at udstå retsfølgerne i deres eget samfund, og som - i betragtning af, at dette mål bedst kan opnås ved at overføre  

 disse til deres hjemlande, er blevet enige om følgende:
Artikel 1 Definitioner I denne konvention forstås ved:
Artikel 2 Almindelige principper 1. De kontraherende parter påtager sig i størst muligt  

 omfang indbyrdes at samarbejde med hensyn til overførelse af dømte personer i  

 overensstemmelse med bestemmelserne i denne konvention.
2. En person, som er dømt på en kontraherende parts  

 territorium kan overføres til en anden kontraherende parts territorium i  

 overensstemmelse med bestemmelserne i denne konvention for at udstå den  

 retsfølge, som den pågældende er idømt.
I forbindelse hermed kan den  

 pågældende til domslandet eller fuldbyrdelseslandet udtrykke sit ønske om at  

 blive overført efter bestemmelserne i denne konvention.
 3. Anmodningen om overførelse kan fremsættes af enten  

 domslandet eller fuldbyrdelseslandet.
Artikel 3 Betingelser for overførelse 1. En dømt person kan kun under følgende betingelser  

 overføres efter denne konvention:
 2. I særlige tilfælde kan de kontraherende parter  

 samtykke i en overførelse selv om den tid, som den dømte person mangler at  

 udstå, er kortere end anført i stk. 1.c.
 3. Enhver af de kontraherende stater kan ved  

 undertegnelsen eller ved deponering af sit ratifikations-, accept-,  

 godkendelses- eller tiltrædelsesinstrument ved en meddelelse til Europarådets  

 generalsekretær angive, at den har til hensigt at undlade at anvende en af de  

 i artikel 9, stk. 1 a og b, anførte procedurer i forhold til andre  

 kontraherende parter.
 4. Enhver af de kontraherende stater kan når som helst  

 ved en erklæring til Europarådets generalsekretær definere, hvad den for sit  

 vedkommende i denne konvention forstår ved udtrykket »statsborger«.
Artikel 4 Forpligtelse til at tilvejebringe oplysninger 1. Enhver dømt person, som denne konvention kan finde  

 anvendelse på, skal af domslandet underrettes om konventionens indhold.
 2. Hvis den dømte over for domslandet har givet udtryk  

 for ønske om at blive overført efter denne konvention, skal denne stat  

 underrette fuldbyrdelseslandet herom så snart som muligt efter, at dommen er  

 blevet retskraftig.
3. Oplysningerne skal omfatte 4. Hvis den dømte overfor fuldbyrdelseslandet har  

 givet udtryk for ønske om overførelse, skal domslandet på begæring videregive  

 de i stk. 3 angivne oplysninger til denne stat.
 5. Den dømte skal skriftligt underrettes om enhver  

 foranstaltning, som træffes af domslandet eller fuldbyrdelseslandet efter de  

 foranstående stykker, samt om enhver beslutning som tages af en af de to  

 stater i forbindelse med en anmodning om overførelse.
Artikel 5 Anmodninger og svar 1. Anmodninger om overførelse samt svar herpå skal  

 være skriftlige.
2. Anmodninger skal af justitsministeriet i den  

 begærende stat fremsendes til justitsministeriet i den anmodede stat.
Svar  

 skal formidles ad samme vej.
 3. Enhver af de kontraherende parter kan ved en  

 erklæring til Europarådets generalsekretær tilkendegive, at den ønsker at  

 benytte en anden fremgangsmåde ved videregivelse af oplysninger.
 4. Den anmodede stat skal straks underrette den  

 anmodende stat om sin beslutning om, hvorvidt den samtykker i anmodningen om  

 overførelse.
Artikel 6 Dokumenter, der skal vedlægges 1. Fuldbyrdelseslandet skal på begæring af domslandet  

 forsyne dette med følgende:
 2. Hvis en anmodning om overførelse er fremsat, skal  

 domslandet fremskaffe følgende dokumenter til fuldbyrdelseslandet, medmindre  

 en af staterne allerede har tilkendegivet, at den ikke vil give samtykke til  

 overførelsen:
 3. Enhver af staterne kan anmode om at blive forsynet  

 med de i stk. 1 eller 2 nævnte dokumenter eller erklæringer, før den  

 fremsætter anmodning om overførelse eller træffer beslutning om, hvorvidt  

 samtykke skal gives til overførelse.
Artikel 7 Samtykke og bekræftelse heraf 1. Domslandet skal sikre sig, at den person, som  

 anmodes om at give samtykke til overførelsen i overensstemmelse med artikel  

 3, stk. 1 d, gør dette frivilligt og med fuld viden om retsvirkningerne  

 heraf.
Fremgangsmåden ved afgivelsen af samtykke fastsættes i domslandets  

 lovgivning.
 2. Domslandet skal give fuldbyrdelseslandet mulighed  

 for gennem en konsul eller anden repræsentant udpeget efter aftale med  

 fuldbyrdelseslandet at få bekræftet, at samtykket er afgivet i  

 overensstemmelse med betingelserne i stk. 1.
Artikel 8 Virkningen af overførelse for domslandet 1. Fuldbyrdelseslandets myndigheders overtagelse af  

 den dømte person skal have den virkning, at fuldbyrdelsen af retsfølgen  

 suspenderes i domslandet.
 2. Domslandet må ikke længere fuldbyrde retsfølgen,  

 hvis fuldbyrdelseslandet anser udståelsen af retsfølgen for at være  

 afsluttet.
Artikel 9 Virkningen af overførelse for fuldbyrdelseslandet 1. De kompetente myndigheder i fuldbyrdelseslandet  

 skal:
 2. Fuldbyrdelseslandet skal på begæring forud for  

 overførelsen af den dømte person underrette domslandet om, hvilke af disse  

 fremgangsmåder det vil følge.
 3. Fuldbyrdelsen af retsfølgen skal ske efter  

 fuldbyrdelseslandets lovgivning, og kun denne stat er kompetent til at træffe  

 alle påkrævede afgørelser.
 4. Enhver af de kontraherende stater, som ifølge sin  

 nationale lovgivning ikke kan benytte en af de i stk. 1 angivne  

 fremgangsmåder i forbindelse med fuldbyrdelse af foranstaltninger, der på en  

 anden kontraherende parts territorium er blevet pålagt personer, som på grund  

 af deres mentale tilstand ikke strafferetligt er anset som ansvarlig for  

 lovovertrædelsen, og som er indstillet på at modtage sådanne personer til  

 videre behandling, kan gennem en erklæring til Europarådets generalsekretær  

 tilkendegive, hvilken fremgangsmåde den ønsker at følge i disse tilfælde.
Artikel 10 Fortsat fuldbyrdelse 1. I tilfælde af fortsat fuldbyrdelse skal  

 fuldbyrdelseslandet være bundet af retsfølgens retlige karakter og varighed,  

 således som den er bestemt af domslandet.
2. Hvis retsfølgen imidlertid på grund af sin karakter  

 eller varighed er uforenelig med fuldbyrdelseslandets lovgivning, eller hvis  

 denne stats lovgivning kræver det, kan staten gennem en domstolsafgørelse  

 eller administrativ afgørelse tilpasse sanktionen til den straf eller  

 foranstaltning, som er foreskrevet af dens egen lovgivning for en lignende  

 overtrædelse.
Hvad angår retsfølgens karakter, skal straffen eller  

 foranstaltningen i videst muligt omfang svare til retsfølgen, som skal  

 fuldbyrdes.
Den må ikke med hensyn til sin karakter eller varighed skærpe den  

 i domslandet pålagte sanktion, og den må ikke overstige maximumstraffen i  

 fuldbyrdelseslandets lovgivning.
Artikel 11 Omsætning af retsfølgen 1. Ved omsætning af retsfølgen finder den i  

 fuldbyrdelseslandets lov foreskrevne fremgangsmåde anvendelse.
Ved omsætning  

 af retsfølgen gælder, at den kompetente myndighed:
 2. Hvis omsætningen finder sted efter den dømte  

 persons overførelse, skal fuldbyrdelseslandet enten varetægtsfængsle denne  

 person eller på anden måde sikre hans tilstedeværelse i fuldbyrdelseslandet,  

 mens udfaldet af omsætningsproceduren afventes.
Artikel 12 Benådning, amnesti og formildelse af retsfølgen Hver stat kan meddele benådning, amnesti eller formildelse af retsfølgen i  

 overensstemmelse med sin forfatning eller anden lovgivning.
Artikel 13 Fornyet prøvelse af dommen Domslandet alene har retten til at træffe afgørelse i forbindelse med en  

 begæring om fornyet prøvelse af dommen.
Artikel 14 Fuldbyrdelsens ophør Fuldbyrdelseslandet skal afslutte fuldbyrdelsen af retsfølgen, så snart  

 det af domslandet underettes om en beslutning eller foranstaltning, som  

 indebærer, at retsfølgen ikke længere kan fuldbyrdes.
Artikel 15 Oplysninger om fuldbyrdelsen Fuldbyrdelseslandet skal forsyne domslandet med oplysninger vedrørende  

 fuldbyrdelsen af retsfølgen:
Artikel 16 Gennemrejse 1. En kontraherende part skal i overensstemmelse med  

 sin lovgivning imødekomme en anmodning om tilladelse til gennemrejse for en  

 dømt person gennem sit territorium, såfremt anmodningen er fremsat af en  

 anden kontraherende part, og denne stat har aftalt overførelsen af personen  

 til eller fra sit territorium med en anden kontraherende part eller med en  

 tredie stat.
 2. En kontraherende part kan afslå at give tilladelse  

 til gennemrejse:
 3. Anmodninger om tilladelse til gennemrejse og svar  

 herpå formidles på samme måde som omtalt i art. 5, stk. 2 og 3.
 4. En kontraherende part kan imødekomme en anmodning  

 fra en trediestat om tilladelse for en dømt person til at rejse gennem dets  

 territorium, hvis denne stat har aftalt overførelsen til eller fra sit  

 territorium med en anden kontraherende part.
 5. Den kontraherende part, som er blevet anmodet om at  

 tillade gennemrejse, kan kun holde den dømte person varetægtsfængslet i det  

 tidsrum, som medgår til rejsen gennem dens territorium.
 6. Den kontraherende part, som er blevet anmodet om  

 gennemrejse, kan opfordres til at give tilsagn om, at den dømte person ikke  

 vil blive anklaget eller, bortset fra hvad der er anført i foregående stk.,  

 varetægtsfængslet eller på anden måde udsat for begrænsninger i sin frihed på  

 gennemrejsestatens territorium på grund af en lovovertrædelse eller en  

 retsfølge, som er henholdsvis begået eller pålagt forud for hans afrejse fra  

 domslandets territorium.
7. Anmodning om tilladelse til gennemrejse er ikke  

 påkrævet, hvis transport sker med fly over en kontraherende parts  

 territorium, og hvis ingen landing er påregnet der.
Hver kontraherende stat  

 kan imidlertid ved en erklæring til Europarådets generalsekretær på  

 tidspunktet for undertegnelsen eller ved deponeringen af ratifikations-,  

 accept-, godkendelses- eller tiltrædelsesinstrument forlange, at den  

 underrettes om enhver sådan gennemrejse over dens territorium.
Artikel 17 Sprog og omkostninger 1. Oplysninger efter art. 4, stk. 2-4, skal affattes  

 på sproget hos den kontraherende part, til hvilken de er rettet, eller på et  

 af Europarådets officielle sprog.
 2. Med forbehold af bestemmelserne i stk. 3 kræves  

 ingen oversættelse af anmodninger om overførelse eller bilag hertil.
 3. Enhver kontraherende stat kan på tidspunktet for  

 undertegnelse eller deponering af ratifikations-, accept-, godkendelses-  

 eller tiltrædelsesinstrumentet ved en erklæring til Europarådets  

 generalsekretær kræve, at anmodninger om overførelse og bilag hertil skal  

 være ledsaget af en oversættelse til dens eget sprog eller til et af  

 Europarådets officielle sprog eller til det af disse sprog, som den angiver.  

 Den kan ved denne lejlighed erklære sig villig til at acceptere oversættelser  

 til ethvert andet sprog udover det eller de officielle sprog i Europarådet.
 4. Med undtagelse af, hvad der er bestemt i art. 6,  

 stk. 2 a, behøver dokumenter, som fremsendes i overensstemmelse med denne  

 konvention, ikke at være bekræftet.
 5. Omkostninger, som pådrages ved anvendelsen af denne  

 konvention, skal bæres af fuldbyrdelseslandet, undtagen hvor omkostningerne  

 udelukkende er pådraget på domslandets territorium.
Artikel 18 Undertegnelse og ikrafttræden 1. Denne konvention er åben for undertegnelse af de  

 stater, der er medlemmer af Europarådet samt ikke-medlemsstater, som har  

 deltaget i dens udarbejdelse.
Den kan ratificeres, accepteres eller  

 godkendes.
Ratifikations-, accept- eller godkendelsesinstrumenter skal  

 deponeres hos Europarådets generalsekretær.
 2. Denne konvention træder i kraft den første dag i  

 den måned, som følger udløbet af en periode på tre måneder efter den dag,  

 hvor tre medlemsstater i Europarådet har givet sit samtykke til at være  

 bundet af konventionen i overensstemmelse med bestemmelserne i stk. 1.
 3. For en signatarstat, som senere erklærer sig villig  

 til at være bundet af konventionen, træder den i kraft den første dag i den  

 måned, som følger udløbet af en periode på tre måneder efter den dag, hvor  

 ratifikations-, accept- eller godkendelsesinstrumentet blev deponeret.
Artikel 19 Ikke-medlemsstaters tiltrædelse 1. Efter denne konventions ikrafttræden kan  

 Europarådets ministerkomite, efter at have konsulteret de kontraherende  

 stater, opfordre enhver stat, som ikke er medlem af rådet, og som ikke er  

 nævnt i artikel 18, stk. 1, til at tiltræde konventionen ved en beslutning  

 truffet med en sådan majoritet som anført i artikel 20d i Europarådets statut  

 og med enstemmig tilslutning fra de kontraherende staters repræsentanter, som  

 har ret til at være repræsenteret i komiteen.
 2. For en tiltrædende stat træder konventionen i kraft  

 på den første dag i den måned, som følger udløbet af en periode på tre  

 måneder efter den dag, hvor tiltrædelsesinstrumentet blev deponeret hos  

 Europarådets generalsekretær.
Artikel 20 Territorial anvendelse 1. Hver stat kan på tidspunktet for undertegnelse  

 eller deponering af ratifikations-, accept-, godkendelses- eller  

 tiltrædelsesinstrument nærmere angive, på hvilket eller hvilke territorier  

 denne konvention skal finde anvendelse.
2. Enhver stat kan på et senere tidspunkt ved en  

 erklæring til Europarådets generalsekretær udstrække anvendelsen af denne  

 konvention til ethvert andet område angivet i erklæringen.
For et sådant  

 område træder konventionen i kraft den første dag i den måned, som følger  

 udløbet af en periode på tre måneder efter den dag, hvor generalsekretæren  

 modtog erklæringen.
3. En erklæring afgivet i overensstemmelse med de to  

 foregående stykker kan for så vidt angår ethvert område angivet i erklæringen  

 tilbagekaldes ved en underretning til generalsekretæren.
Tilbagekaldelsen får  

 virkning den første dag i den måned, som følger udløbet af en periode på tre  

 måneder efter den dag, hvor generalsekretæren modtog underretningen.
Artikel 21 Tidsmæssig anvendelse Denne konvention skal finde anvendelse på fuldbyrdelse af retsfølger  

 pålagt såvel før som efter dens ikrafttræden.
Artikel 22 Forholdet til andre konventioner og overenskomster 1. Denne konvention får ikke indflydelse på de  

 rettigheder og forpligtelser, som følger af udleveringsaftaler og andre  

 aftaler om internationalt samarbejde i strafferetlige anliggender, der  

 muliggør overførelse af fængslede personer i konfrontations- eller  

 vidneøjemed.
2. Hvis to eller flere kontraherende parter allerede  

 har indgået en overenskomst eller aftale om overførelse af dømte personer  

 eller på anden måde har reguleret dette forhold mellem sig eller gør det i  

 fremtiden, skal de være berettiget til at anvende denne overenskomst eller  

 aftale eller at regulere dette forhold i stedet for at anvende nærværende  

 konvention 3. Nærværende konvention får ikke indflydelse på den  

 ret, som tilkommer kontraherende stater efter den europæiske konvention om  

 straffedommes internationale retsvirkninger, til at indgå bi- eller  

 multilaterale overenskomster med hverandre for så vidt angår emner, der  

 omhandles i nævnte konvention, for at supplere dens bestemmelser eller lette  

 anvendelsen af dens principper.
 4. Hvis en anmodning om overførelse falder inden for  

 anvendelsesområdet for både nærværende konvention og den europæiske  

 konvention om straffedommes internationale retsvirkninger eller en anden  

 aftale eller overenskomst om overførelse af dømte personer, skal den  

 anmodende stat, når anmodning fremsættes, angive, på hvilket af disse  

 grundlag den støttes.
Artikel 23 Venskabelig løsning Europarådets komite for strafferetlige spørgsmål skal holdes underrettet  

 om denne konventions anvendelse og skal efter behov medvirke til en  

 venskabelig løsning af enhver vanskelighed, som måtte opstå ved dens  

 anvendelse.
Artikel 24 Opsigelse 1. En kontraherende stat kan til enhver tid opsige  

 denne konvention gennem en underretning til Europarådets generalsekretær.
 2. Opsigelsen får virkning fra den første dag i den  

 måned, som følger udløbet af en periode på tre måneder efter den dag, hvor  

 generalsekretæren modtog underretningen.
 3. Nærværende konvention skal imidlertid fortsat  

 anvendes på fuldbyrdelsen af retsfølger for personer, som er blevet overført  

 i overensstemmelse med konventionens bestemmelser før den dag, hvor en  

 opsigelse får virkning.
Artikel 25 Underretninger Europarådets generalsekretær skal underrette de stater, som er medlem af  

 Europarådet samt ikke-medlemsstater, som har deltaget i udarbejdelsen af  

 denne konvention, samt enhver stat, som har tiltrådt denne konvention om:
a. enhver undertegnelse; b. enhver deponering af ratifikations-, accept-, godkendelses- eller  

 tiltrædelsesinstrumenter; c. enhver ikrafttrædelsesdag for denne konvention i overensstemmelse med  

 art. 18, stk. 2 og 3, 19, stk. 2 og 20, stk. 2 og 3; d. enhver anden handling, erklæring, underretning eller meddelelse med  

 tilknytning til denne konvention.
 Til bekræftelse heraf har undertegnede dertil behørigt bemyndigede  

 undertegnet denne konvention.
Udfærdiget i Strasbourg den 21. marts 1983 på engelsk og fransk, som begge  

 har samme gyldighed, i eet eksemplar, som skal opbevares i Europarådets  

 arkiv.
Europarådets generalsekretær skal fremsende bekræftede genparter til  

 hver af de stater, der er medlem af Europarådet, til ikke-medlemsstater, som  

 har deltaget i udarbejdelsen af denne konvention, samt til enhver stat, som  

 er blevet tilbudt at tiltræde den.
 Følgende lande har ratificeret, accepteret eller godkendt konventionen på  

 de vedføjede datoer:
 Medlemslande:
 Nedennævnte lande har ved ratifikationen, accepten eller godkendelsen  

 taget forbehold og afgivet erklæringer som følger:
Sverige Erklæringer:
 Ved begrebet statsborger i henhold til konventionens art 3, stk. 4,  

 forstås også personer, som har fast bopæl i fuldbyrdelseslandet.
 Anmodninger og andre meddelelser skal formidles til og fra  

 Udenrigsministeriet, jfr. art. 5, stk. 3.
 I henhold til art. 9, stk. 4, har den svenske regering erklæret, at  

 omsætning af retsfølgen alene kan anvendes i tilfælde, omtalt i nævnte  

 stykke.
Frankrig Erklæringer:
 Den franske regering fortolker art. 9, stk. 3, og art. 10, stk. 1, således  

 at fuldbyrdelseslandet alene er kompetent til at træffe afgørelser om  

 suspension og nedsættelse af retsfølgen samt fuldbyrdelse af denne, uden at  

 dette i princippet skal have indflydelse på retsfølgens retlige karakter og  

 varighed.
 I henhold til art. 3, stk. 3, undlader Frankrig at anvende reglerne i  

 artikel 9, stk. 1 b, i forhold til andre kontraherende stater.
 Forbehold:
 Den franske regering tager forbehold med hensyn til art. 23 vedrørende den  

 kompetence, som Europarådets komite for strafferetlige spørgsmål har til at  

 medvirke til en venskabelig løsning af vanskeligheder, som måtte opstå ved  

 konventionens anvendelse.
Spanien Erklæringer:
 Spanien undlader, jfr. art. 3, stk. 3, at anvende reglerne i artikel 9,  

 stk. 1 b, i forhold til andre kontraherende stater.
I henhold til art. 3, stk. 4, forstås ved begrebet statsborger enhver  

 person, som i henhold til den spanske Code Civil kap.
I har denne egenskab.
 I henhold til art. 16, stk. 7, forlanger Spanien at blive underrettet om  

 enhver gennemrejse med fly over spansk territorium.
 Anmodningen om overførelse med bilag skal være ledsaget af en oversættelse  

 til spansk, jfr. art. 17, stk. 3.
Det Forenede Kongerige Storbritannien og Nordirland Erklæringer:
 Under henvisning til art. 3, stk. 3, vil Storbritannien undlade at anvende  

 reglerne i art. 9, stk. 1 b, når Storbritannien er fuldbyrdelsesland.
I henhold til art. 3, stk. 4, forstås ved begrebet statsborger også enhver  

 person, der har nære bånd til Storbritannien, jfr. art. 20, stk. 2.  

 Storbritannien har meddelt, at konventionen gælder for The Isle of Man, jfr.  

 art. 20, stk. 2, og forbeholder sig ret til senere at udvide konventionen til  

 andre områder, for hvilke man er ansvarlig.
Storbritannien har senere udvidet  

 konventionen til »Anguilla, British Indian Ocean Territory, the Cayman  

 Islands, the Falkland Islands, Gibraltar, Montserrat, Pitcairn, Henderson,  

 Ducie and Oeno Islands, St.
Helena, St.
Helena Dependencies, and the  

 Sovereign Base Areas of Akrotiri and Dhekelia in the Island of Cyprus«.  

 Statsborgerbegrebet omfatter også personer med nære bånd til de nævnte øer,  

 jfr. art. 3, stk. 4.
Østrig Erklæringer:
 Østrig vil i princippet anvende reglerne i art. 9, stk. 1 b - art. 11. Dog  

 er anvendelsen af reglerne i art. 9, stk. 1 a - art. 10 om fortsat  

 fuldbyrdelse - ikke udelukket hvis det ellers ikke vil være muligt at få en  

 domfældt overført.
Østrig anmoder i henhold til art. 16 om underretning i tilfælde af  

 gennemrejse med fly af domfældte.
Gennemrejse med fly vil ikke blive  

 imødekommet, hvis den pågældende er østrigsk statsborger.
 Anmodningen med bilag skal være ledsaget af en oversættelse til tysk,  

 fransk eller engelsk.
Danmark Erklæringer:
I henhold til konventionens art. 3, stk. 3, sker fuldbyrdelse af  

 udenlandske afgørelser i Danmark efter reglerne i konventionens art. 9, stk.  

 1 b, og art. 11 om omsætning af straffen, og afgørelsen om omsætning træffes  

 ved dom.
Imidlertid kan Justitsministeren, hvis det ellers ikke vil være  

 muligt at få en domfældt overført hertil, efter lov om international  

 fuldbyrdelse af straf m.v., § 3, stk. 3, bestemme, at fuldbyrdelse af den  

 udenlandske afgørelse skal ske efter reglerne i konventionens art. 9, stk. 1  

 a, og art. 10 om fortsat fuldbyrdelse.
Der skal i så fald ske tilpasning af  

 sanktionen i overensstemmelse med art. 10, stk. 2, og afgørelsen om  

 tilpasning skal træffes ved dom.
 I henhold til art. 3, stk. 4, forstås ved begrebet statsborger, jfr. art.  

 3, stk. 1 a, personer, som har dansk indfødsret, eller som har fast bopæl i  

 Kongeriget Danmark (også omfattende Færøerne og Grønland).
 I henhold til konventionens art. 17, stk. 3, skal anmodninger om  

 overførelse og bilag være ledsaget af en oversættelse til dansk eller til et  

 af Europarådets officielle sprog eller til norsk, svensk eller tysk.
 I henhold til konventionens art. 20 er det angivet, at konventionen ikke  

 gælder for Færøerne og Grønland.
Finland Erklæringer:
 I henhold til art. 3, stk. 4, forstås ved begrebet statsborger personer,  

 som har indfødsret eller har fast bopæl i fuldbyrdelseslandet.
 I henhold til konventionens art. 17, stk. 3, skal anmodning om overførelse  

 og bilag være ledsaget af en oversættelse til finsk, svensk, engelsk eller  

 fransk.
 Konventionen trådte i medfør af art. 18, stk. 2, i kraft for Danmark den  

 1. maj 1987.
