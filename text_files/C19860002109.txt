Efter § 9 i justitsministeriet bekendtgørelse nr. 75 af 25. februar 1986  

 om værgens beføjelser og pligter kan værgen ikke gyldigt kvittere for  

 modtagelsen af umyndiges midler, der skal bestyres i en godkendt  

 forvaltningsafdeling efter § 3 i lov om anbringlse og bestyrelse af umyndiges  

 midler m.v.
Efter bekendtgørelsens § 18 skal udenretligt forlig godkendes af  

 statsamterne.
 Under henvisning hertil skal justitsministeriet efter forelæggelse for  

 Foreningen af Statsamtmænd og Foreningen af Statsamtsjurister anmode  

 statsamterne om at følge nedenstående retningslinier for indberetning om  

 midler, der tilfalder umyndige:
Forinden statsamtet godkender et udenretligt forlig, hvorved der tilkendes  

 en umyndig erstatning m.v., som efter § 3 i lov om anbringelse og bestyrelse  

 af umyndiges midler m.v. skal bestyres i en godkendt forvaltningsafdeling,  

 skal statsamtet indhente oplysning fra værgen om, hvilken af de godkendte  

 forvaltningsafdelinger værgen ønsker benyttet.
Oplysningen anføres i  

 statsamtets afgørelse.
Kan det ikke under amtets behandling af sagen konstateres, hvilken  

 forvaltningsafdeling værgen ønsker benyttet, fastsætter statsamtet i  

 afgørelsen, til hvilken af de godkendte forvaltningsafdelinger beløbet skal  

 indbetales.
Kopi af afgørelsen sendes til den forvaltningsafdeling, der skal  

 bestyre midlerne, med oplysning om den umyndiges og værgens navn, adresse og  

 cpr. nummer.
Ved værgebeskikkelse skal statsamtet i forbindelse med beskikkelsen  

 indhente oplysning fra værgen om, hvorvidt den umyndige har midler, der  

 bestyres i en godkendt forvaltningsafdeling.
Er dette tilfældet, skal  

 statsamtet sende en kopi af værgebeskikkelsen til forvaltningsafdelingen.  

 Uanset om den umyndige har midler, der bestyres i en godkendt  

 forvaltningsafdeling, skal der tillige indsendes en kopi af værgebeskikkelsen  

 til det tilsynsførende statsamt, hvis dette er et andet amt end det, der har  

 foretaget værgebeskikkelsen.
 Ved godkendelse af aftaler om forældremyndighed i henhold til  

 myndighedslovens § 13 og ved afgørelse om forældremyndighed efter  

 myndighedslovens § 15, stk. 1, 2. og 3. pkt. og efter § 15, stk. 2 og 3,  

 forholdes på samme måde som ved værgeskikkelser, jfr. ovenfor.
 I tilfælde, hvor retten underretter statsamtet om en værgebeskikkelse for  

 en umyndig, som ikke har midler, der skal bestyres i en godkendt  

 forvaltningsafdeling, skal statsamtet indhente oplysning fra værgen om,  

 hvorvidt værgen bestyrer midler eller den umyndige har indtægter, der  

 medfører, at værgen skal indsende regnskab til statsamtet jfr.  

 værgebekendtgørelsens § 25, stk. 4.
Statsamterne er som hidtil bemyndiget til indtil videre som 1. instans at  

 træffe afgørelser efter § 2, stk. 3, i lov om borteblevne.
Statsamtets  

 afgørelser kan påklages til familieretsdirektoratet.
 Cirkulæret træder i kraft den 1. marts 1986.
 Justitsministeriets cirkulære nr. 159 af 24. september 1981 til  

 statsamterne ophæves.
 P.M.V.
 E.B.
Chr.
Trønning Til statsamterne.
