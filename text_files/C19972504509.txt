§ 1.  Statsministeriet har ved cirkulære af 1.  

 september 1997 fastsat retningslinier for sikkerhedsbeskyttelse af  

 informationer, der er af fælles interesse for NATO-landene, andre  

 klassificerede informationer samt informationer af sikkerhedsmæssig  

 beskyttelsesinteresse iøvrigt.
Cirkulæret vedlægges.
 § 2.  Cirkulæret finder anvendelse over alt i  

 forsvaret, idet det samtidig bestemmes, at reglerne i cirkulærets kapitel A,  

 afsnit II-XI finder anvendelse på andre informationer af sikkerhedsmæssig  

 betydning, som den pågældende myndighed ligger inde med, jf. cirkulærets §  

 59.
§ 3.  Forpligtelse til at sikkerhedsbeskytte  

 klassificerede informationer består i forhold til Den Nordatlantiske Traktats  

 Organisation (NATO), til den Vesteuropæiske Union (WEU) samt i forhold til  

 andre internationale traktater og national lovgivning.
Danmark er forpligtet  

 til - at overholde disse organisationers regelsæt for sikkerhedsbeskyttelse af  

 fælles, klassificerede informationer, - at udpege en National Sikkerhedsmyndighed mv.
For forsvarets vedkommende  

 varetages funktionen af Forsvarets Efterretningstjeneste på vegne af  

 Forsvarschefen.
 Den nationale sikkerhedsmyndighed har desuden en generel koordinerende  

 funktion, bl.a. i forbindelse med indgåelse af internationale aftaler og  

 fastsættelse af national lovgivning om sikkerhedsbeskyttelse af følsomme  

 informationer.
 § 4.  Cirkulæret erstatter Statsministeriets cirkulære  

 af 1. november 1986 vedrørende sikkerhedsbeskyttelse af oplysninger, der er  

 af fælles interesse for NATO-landene.
 P.M.V.
 E.B.
P.
Ludvigsen Bilag til kundgørelse B.0-10 Statsministeriets cirkulære af 1. september 1997 Cirkulære vedrørende sikkerhedsbeskytttelse af informationer, der er af fælles interesse for NATO-landene, andre klassificerede informationer samt informationer af sikkerhedsmæssig beskyttelsesinteresse iøvrigt Forpligtelse til at sikkerhedsbeskytte klassificerede informationer består  

 i forhold til Den Nordatlantiske Traktats Organisation (NATO), til Den  

 Vesteuropæiske Union (WEU) samt i forhold til andre andre internationale  

 traktater og national lovgivning.
I henhold til aftaler indgået mellem Danmark og internationale  

 organisationer er Danmark forpligtet til * at overholde disse organisationers regelsæt for sikkerhedsbeskyttelse af  

 fælles, klassificerede informationer, * at udpege en National Sikkerhedsmyndighed (National Security Authority),  

 der er pålagt at udøve den til regelsættene hørende kontrolfunktion i Danmark  

 på disse organisationers vegne.
Denne funktion er tillagt Politiets  

 Efterretningstjeneste.
For forsvarets vedkommende varetages funktionen af  

 Forsvarets Efterretningstjeneste på Forsvarschefens vegne.
 Den nationale sikkerhedsmyndighed har desuden en generel koordinerende  

 funktion, bl.a. i forbindelse med indgåelse af internationale aftaler og  

 fastsættelse af national lovgivning om sikkerhedsbeskyttelse af følsomme  

 informationer.
 Sikkerhedsbeskyttelsesreglerne er gældende uanset informationens form og  

 det medium, hvori den tilvejebringes, nedfældes, transporteres, kommunikeres,  

 arkiveres og lagres.
Beskyttelsen af informationer udgøres af en række personelmæssige, fysiske  

 og proceduremæssige foranstaltninger, der tilsigter at informationerne * beskyttes mod uautoriseret indsigt - (»Loss af  

 Confidentiality«) * beskyttes mod uautoriseret ændring - (»Loss of Integrity«) * er til rådighed for autoriserede brugere, når de skal anvendes. -  

 (»Loss of Availability«).
 Omfanget af anvendte sikkerhedsforanstaltninger udtrykkes i et  

 klassificeringssystem.
A.
Informationer, der er af fælles interesse for NATO-landene.
I.
Cosmic-dokumenter § 1.  For informationer mærket med betegnelsen COSMIC  

 finder de i dokument C-M(55) 15 (Final) med senere ændringer givne  

 bestemmelser direkte anvendelse.
Sådanne informationer må kun behandles af  

 særligt dertil bemyndigede personer.
II.
Klassificering § 2.  Alle informationer mærket med betegnelsen NATO  

 samt nationale informationer af fælles interesse for NATO-landene skal i det  

 omfang, hvori de kræver sikkerhedsbeskytttelse, klassificeres efter  

 nedenstående regler.
 Denne klassifikationsgrad skal anvendes vedrørende informationer, hvis  

 videregivelse uden dertil indhentet bemyndigelse ville kunne forvolde Danmark  

 eller dets allierede overordentlig alvorlig skade.
 Denne klassifikationsgrad skal anvendes vedrørende informationer, hvis  

 videregivelse uden dertil indhentet bemyndigelse ville kunne forvolde Danmark  

 eller dets allierede alvorlig skade.
 Denne klassifikationsgrad skal anvendes vedrørende informationer, hvis  

 videregivelse uden dertil indhentet bemyndigelse ville kunne forvolde Danmark  

 eller dets allieredes skade.
 Denne klassifikationsgrad anvendes vedrørende informationer, der ikke må  

 offentliggøres eller komme til uvedkommendes kendskab.
 § 3.  Ansvaret for, at informationer, som kræver  

 sikkerhedsbeskyttelse, klassificeres, som foran foreskrevet, påhviler  

 udstederen.
§ 4.  Klassifikationsgraden bestemmes under  

 hensyntagen såvel til informationernes indhold som til den kilde, hvorfra de  

 hidrører.
Bedømmelsen af, hvilken klasssifikationsgrad informationens indhold  

 nødvendiggør, foretages uafhængigt af klassifikationen af de  

 delinformationer, på grundlag af hvilke slutproduktet måtte være udfærdiget.
§ 5.  Enkelte dele af informationerne kan kræve  

 individuel klassifikation.
Det bør særligt for så vidt angår mødereferater  

 overvejes, hvorvidt det måtte være muligt at klassificere de enkelte punkter  

 individuelt med henblik på en lettere adgang til at rundsende  

 ekstraktafskrifter af mødereferater til en videre kreds.
 § 6.  Ved klassifikation af informationer anvendes den  

 laveste klassifikationsgrad, der er forenelig med de sikkerhedsmæssige krav.
Stk. 2.  En information, der indeholder underbilag  

 el.lign., må ikke klassificeres lavere end de højst klassificerede  

 underbilag.
Aktpakker (charteques) vil være at klassificere til samme grad  

 som den højest klassificerede information i aktpakken (charteque'et).
 § 7.  Et følgebrev klassificeres mindst lige så højt  

 som den højst klassificerede vedlagte information, men bør bære en påtegning  

 om, at det nedklassificeres eller afklassificeres, når den eller de  

 klassificerede vedlagte informationer fjernes.
 § 8.  Udstederen kan ved påtegning på informationen  

 eller ved instruks bestemme, at denne efter et nærmere angivet tidspunkt skal  

 nedklassificeres eller afklassificeres.
 Stk. 2.  Udstederen bør jævnligt gennemgå de tidligere  

 udfærdigede klassificerede informationer med henblik på ved meddelelse til  

 modtagerne at nedklassificere eller afklassificere disse, for så vidt de  

 hensyn, der betingede klassifikationen, ikke længere er til stede.
 § 9.  Modtageren af klassificerede informationer må  

 ikke uden udstederens samtykke nedklassificere eller afklassificere disse.
Stk. 2.  Er informationerne åbenbart for lavt  

 klassificerede af udstederen, kan modtageren klassificere dem til en højere  

 grad.
Udstederen skal da straks underrettes om den foretagne  

 opklassificering.
§ 10.  Magnetiske og optiske lagermedier skal  

 klassificeres og beskyttes efter de indeholdte informationers klassifikation.  

 Disse medier skal derfor mærkes med den højest forekommende klassifikation af  

 den information, som er eller har været lagret på mediet.
Udskrifter af  

 klassificeret information skal behandles som klassificerede informationer i  

 dokumentform.
Der skal herunder tages hensyn til det forhold, at større  

 mængder information med en given klassifikation samlet kan nødvendiggøre en  

 højere klassifikation.
 Stk. 2.  Magnetiske og optiske lagermedier, der  

 indeholder oplysninger klassificeret højere end TIL TJENESTEBRUG, skal  

 registreres efter samme regler som tilsvarende dokumenter.
 § 11.  Systemprogrammel, applikations-programmer og  

 dokumentation, der specifikt retter sig mod sikkerhedsforhold, skal, efter  

 det er taget i brug, have samme klassifikation og beskyttes i  

 overensstemmelse med den information, der frembringes, behandles,  

 kommunikeres og lagres i det pågældende system.
 § 12.  Klassificerede magnetiske og optiske  

 lagermedier må ikke nedklassificeres og skal destrueres i overensstemmelse  

 med godkendte procedurer.
 Stk. 2.  Dette gælder, selvom de klassificerede filer er  

 slettet.
III.
Indsigt i klassificerede informationer.
 § 13.  Enhver, som har klassificerede informationer  

 til behandling, har pligt til at udvise den største omhu for at sikre, at  

 uvedkommende ikke bliver bekendt med informationernes indhold.
 § 14.  Indsigt i klassificerede informationer må kun  

 gives personer, for hvem sådan indsigt er tjenstlig nødvendig. (»need to  

 know«).
 Stk. 2.  Ingen er berettiget til at gøre sig bekendt med  

 klassificerede informationer, der ikke af rette vedkommende er forelagt den  

 pågældende til behandling eller gennemsyn.
 § 15.  Alle personer med adgang til klassificerede  

 elektroniske informationssystemer, der behandler informationer klassificeret  

 højere end TIL TJENESTEBRUG, skal være sikkerhedsgodkendt til den højeste  

 klassifikation, som deres rettighed kan give adgang til.
 § 16.  Klassificerede informationer må ikke udlånes  

 eller udleveres nogen tjenestemand eller nogen anden person, der ikke af  

 vedkommende styrelseschef er godkendt til at behandle informationer af den  

 pågældende klassifikationsgrad.
 § 17.  Antallet af personer, der godkendes til  

 behandling af informationer af klassifikationsgraderne YDERST HEMMELIGT og  

 HEMMELIGT, skal begrænses mest muligt.
 Stk. 2.  Hos styrelseschefen eller den ifølge § 56  

 udpegede medarbejder skal stedse bero en til enhver tid ajourført liste over  

 de medarbejdere, der er berettiget til at modtage YDERST HEMMELIGE og  

 HEMMELIGE dokumenter.
 § 18.  Når det anses for nødvendigt, at personer, som  

 ikke omfattes af reglerne i dette cirkulære, (f.eks.  

 erhvervssammenslutninger, private virksomheder eller lignende) får overladt  

 klassificerede informationer, skal styrelsen ved meddelelse af den i § 16  

 omhandlede godkendelse i særlig grad være opmærksom på, om den eller de  

 personer, som informationerne agtes overladt til, er pålidelige og egnede til  

 at behandle og opbevare informationer af den klassifikationsgrad, herunder om  

 de har mulighed for at yde den fysiske beskyttelse af informationerne, som er  

 foreskrevet (boks, pengeskab m.v.). Endvidere skal styrelsen være opmærksom  

 på, om det er nødvendigt at videregive informationerne i deres helhed, eller  

 om det må anses for tilstrækkeligt at videregive et uddrag, der kun  

 indeholder en del af de beskyttede informationer, og som eventuelt kan  

 klassificeres i en lavere grad end de originale informationer.
 Stk. 2.  Inden klassificerede informationer overlades  

 personer, som ikke omfattes af reglerne i dette cirkulære, skal den styrelse,  

 der videregiver informationerne, gøre sådanne personer bekendt med de i  

 nærværende cirkulære fastsatte sikkerhedsbestemmelser samt gøre de pågældende  

 opmærksom på deres ansvar i henhold til straffeloven.
IV.
Udfærdigelse af klassificerede informationer.
 § 19.  Udarbejdelsen m.v. af klassificerede  

 informationer må kun betros personer, der af vedkommende styrelseschef er  

 godkendt til at behandle informationer af den pågældende klassifikationsgrad.
 § 20.  Informationerne skal foreligge i et så  

 begrænset antal som muligt.
§ 21.  Klassifikationsgraden påføres i relation til  

 klassificerede informationer i dokumentform som tydelig mærkning på  

 dokumentets første side samt foroven og forneden på hvert af dokumentets  

 øvrige ark, jfr. vedlagte bilag.
Ved klassifikationsgraderne YDERST HEMMELIGT  

 og HEMMELIGT kan benyttes rød skrift og ved klassifikationsgraderne  

 FORTROLIGT og TIL TJENESTEBRUG kan benyttes blå skrift.
 Stk. 2.  Består dokumentet af flere ark, skal arkene  

 være forsvarligt sammenhæftede, og siderne skal pagineres.
Stk. 3.  Dokumenter, der er klassificeret YDERST  

 HEMMELIGT og HEMMELIGT, skal på første side være forsynet med angivelse af  

 sideantallet.
Såfremt dokumentet fremstilles i mere end et eksemplar, skal  

 hvert eksemplar nummereres.
 § 22.  Afskrift, udskrivning, kopiering og  

 oversættelse af klassificerede informationer må kun foretages i absolut  

 nødvendigt omfang.
Stk. 2.  Informationer klassificeret YDERST HEMMELIGT  

 eller HEMMELIGT må i almindelighed ikke af modtageren helt eller delvis  

 afskrives, oversættes eller på anden måde gengives uden forud indhentet  

 bemyndigelse fra udstederen.
Såfremt modtageren ikke uden væsentlig ulempe  

 kan afvente udstederens bemyndigelse, og det anses for absolut påkrævet at  

 afskrive, udskrive, oversætte eller på anden måde gengive informationerne  

 yderligere, må dette kun ske efter bemyndigelse af vedkommende styrelseschef  

 i hvert enkelt tilfælde, og gengivelsen skal Foreligger gengivelsen af informationerne i dokumentform skal den  

 endvidere § 23.  Kladder, koncepter, stenogrammer, notater og  

 maskinlæsbare informationsbærende medier, fx magnetbånd, disketter m.v., der  

 danner grundlaget for udfærdigelsen af klassificerede informationer, samt  

 carbonpapir skal efter brugen enten straks effektivt tilintetgøres eller  

 opbevares og behandles på samme måde som de klassificerede informationer.
Det  

 samme gælder farvebånd og trækpapir, såfremt der heraf kan udledes  

 oplysninger om informationernes indhold.
§ 24.  Diktat af informationer, der kræver  

 sikkerhedsbeskyttelse, og samtale om deres indhold må ikke finde sted under  

 sådanne forhold, at diktatet eller samtalen kan aflyttes.
Indholdet af  

 informationer af de tre højeste klassifikationsgrader må ikke drøftes over  

 telekredsløb, der ikke er beskyttet med godkendt kryptoudstyr.
§ 25.  Klassificerede informationer skal i  

 almindelighed journaliseres straks ved modtagelsen.
Journalisering og  

 aktering må kun foretages af personer, der er særligt godkendt dertil.
 Stk. 2.  Journaler, der indeholder klassificerede  

 informationer, skal opbevares på samme måde som de i journalen indførte  

 højest klassificerede sager.
V.
Sikkerhedsgodkendelse af elektroniske informationssystemer.
 § 26.  Elektronisk behandling af information  

 klassificeret YDERST HEMMELIGT kræver i hvert enkelt tilfælde en særskilt  

 tilladelse fra den nationale sikkerhedsmyndighed.
 § 27.  Alle former for elektroniske  

 informationssystemer og netværk beregnet til frembringelse, bearbejdning,  

 kommunikation og lagring af informationer klassificeret FORTROLIGT eller  

 HEMMELIGT skal sikkerhedsgodkendes af den nationale sikkerhedsmyndighed.
 § 28.  Kommunikationssystemer (f.eks. telefax,  

 videokonference og telefon/modem) beregnet til informationer klassificeret  

 TIL TJENESTEBRUG eller højere, skal sikkerhedsgodkendes af den nationale  

 sikkerhedsmyndighed.
§ 29.  En sikkerhedsgodkendelse skal sikre, at  

 informationssystemet eller netværket opfylder gældende sikkerhedskrav inden  

 ibrugtagning.
Den nationale sikkerhedsmyndighed bør derfor inddrages på det  

 tidligst mulige tidspunkt i forbindelse med planlægning af anskaffelse af  

 elektroniske informationssystemer eller netværk, eller ved ændringer af  

 godkendte elektroniske informationssystemer eller netværk.
 § 30.  Som led i sikkerhedsgodkendelsen påhviler det  

 de enkelte styrelser at udarbejde systemspecifikke sikkerhedskrav og en  

 sikkerhedsinstruks, der godkendes af den nationale sikkerhedsmyndighed.
 Stk. 2.  Udarbejdelse af systemspecifikke sikkerhedskrav  

 skal påbegyndes på et så tidligt tidspunkt i projektet som muligt for  

 derefter at blive revideret og uddybet i takt med projektets udvikling.
Stk. 2.  Systemspecifikke sikkerhedskrav er en  

 fuldstændig og nøjagtig beskrivelse af hvilke sikkerhedsprincipper og -krav,  

 der skal opfyldes.
De udgør en integreret del af systemdokumentationen.
VI.
Forsendelse m.v.
§ 31.  Inden for samme bygning kan klassificerede  

 informationer kun overdrages fra hånd til hånd mellem de til indsigt i  

 sådanne informationer godkendte tjenestemænd eller befordres i lukket kuvert  

 af et dertil særligt udpeget bud.
Såfremt informationerne ikke befordres i  

 lukket kuvert, skal de bæres således, at deres indhold er utilgængeligt for  

 uvedkommende.
 § 32.  Ved forsendelsen af klassificerede  

 informationer af de tre højeste klassifikationsgrader skal disse anbringes i  

 to kuverter af svært papir.
 Stk. 2.  Den indre kuvert forsynes med samme  

 klassifikationspåtegning som de i kuverten indeholdte informationer, og denne  

 kuvert forsegles.
 Stk. 3.  Klassifikationspåtegning må ikke påføres den  

 yderste kuvert: Denne skal kun forsynes med et forsendelsesnummer med henblik  

 på kvittering for modtagelsen.
 § 33.  Forsendelse af YDERST HEMMELIGE og HEMMELIGE  

 informationer må kun ske ved kurer, der er sikkerhedsgodkendt til den  

 transporterede klassifikationsgrad.
 Stk. 2.  Forsendelse af FORTROLIGE informationer bør kun  

 ske ved kurer, der er godkendt mindst til denne klassifikationsgrad.  

 Forsendelse ved andet bud kan dog ske, såfremt det efter en konkret vurdering  

 i det enkelte tilfælde skønnes forsvarligt.
 Stk. 3.  Inden for Danmark må FORTROLIGE informationer  

 tillige sendes med rekommanderet post.
 Stk. 4.  Forsendelse pr. post af FORTROLIGE  

 informationer til Grønland og Færøerne bør dog kun ske, såfremt det efter en  

 konkret vurdering i det enkelte tilfælde skønnes forsvarligt.
 § 34.  Kommunikation af information klassificeret TIL  

 TJENESTEBRUG og højere via offentlige telelinier må kun finde sted under  

 anvendelse af NATO godkendt kryptoudstyr.
 Stk. 2.  Vejledning og bistand i forbindelse med  

 anskaffelse og anvendelse af kryptosystemer kan indhentes hos Forsvarets  

 Efterretningstjeneste.
 § 35.  Ved kommunikation af information klassificeret  

 TIL TJENESTEBRUG kan kryptering undlades, hvis meddelelsen er yderst hastende  

 og kryptoudstyr ikke er tilgængeligt.
 § 36.  Post, der indeholder klassificerede  

 informationer, må kun adresseres til og åbnes af personer, der er berettiget  

 til indsigt i informationer af den klassifikationsgrad, som forsendelsen  

 indeholder.
§ 37.  Ved forsendelse af YDERST HEMMELIGE og  

 HEMMELIGE informationer skal der altid på særskilt blanket kvitteres for  

 informationens modtagelse.
For så vidt angår andre klassificerede  

 informationer er sådan kvittering ikke nødvendig, medmindre udstederen har  

 stillet krav derom.
Den særlige blanket, der nedlægges i den indre kuvert,  

 underskrives straks af modtageren og tilbagesendes afsenderen.
Kvitteringen,  

 som ikke kræver nogen klassifikation, må kun indeholde oplysning om  

 informationernes journal- og eksemplarnummer og ikke om dets titel.
Modtager  

 informationernes afsender ikke kvittering, eller modtages den med  

 forsinkelse, skal en undersøgelse af årsagen hertil straks iværksættes.
 § 38.  Bude og kurerer skal i en særlig bog sikre sig  

 kvittering for forsendelsens aflevering, idet det på den ydre kuvert anførte  

 forsendelsesnummer benyttes.
 § 39.  Forsendelse af magnetiske og optiske medier, og  

 udstyr indeholdende sådanne, skal sidestilles med forsendelse af andre  

 klassificerede informationer.
VII.
Opbevaring, fysisk sikkerhed og installationssikkerhed m.v.
 § 40.  Kontorer og lokaler, hvor der opbevares  

 klassificerede informationer og elektronisk informationsudstyr, herunder  

 kabler og krydsfelter, skal være således sikret, at uvedkommende ikke kan  

 skaffe sig adgang hertil.
 Stk. 2.  Kontorer og lokaler, hvor der er mulighed for  

 indblik i klassificerede informationer, skal til stadighed være under opsyn  

 af en medarbejder, der er berettiget til indsigt i de pågældende  

 informationer.
 § 41.  Tilkobling af eksterne netværk, herunder  

 ubeskyttede offentlige telenet, til interne netværk (med modem, telefax  

 el.lign.) må ikke finde sted, medmindre der foreligger en installation, der  

 er godkendt af den nationale sikkerhedsmyndighed.
§ 42.  Udstyr, herunder kabler, krydsfelter, printere,  

 m.v., der behandler information klassificeret FORTROLIGT og højere, skal være  

 installeret på en sådan måde, at informationen ikke kompromitteres via  

 direkte elektromagnetisk udstråling eller bortledning.
Den nationale  

 sikkerhedsmyndighed kan vejlede de enkelte styrelser vedrørende specifikke  

 forholdsregler.
 § 43.  FORTROLIGE informationer skal opbevares i  

 penge- eller stålskabe med dirkefrie nøglelåse eller kombinationslåse.
 Stk. 2.  YDERST HEMMELIGE og HEMMELIGE informationer  

 skal opbevares i et penge- eller stålskab, der er godkendt af den nationale  

 sikkerhedsmyndighed.
 Stk. 3.  Penge- og stålskabe, hvori der opbevares YDERST  

 HEMMELIGE og HEMMELIGE informationer, skal uden for særligt sikrede områder  

 være forsynet med boksalarmanlæg af anerkendt fabrikat med sabotagesikret  

 signaloverførsel til døgnbemandet alarmcentral.
 Stk. 4.  De foreskrevne låseanordninger og  

 boksalarmanlæg skal regelmæssigt efterses.
§ 44.  Nøgler til penge- eller stålskabe, hvori  

 klassificerede informationer opbevares, skal, når bygningen forlades,  

 anbringes i et nøgleskab, forsynet med kombinationslås.
Nøgler må aldrig  

 medbringes uden for bygningen.
 Stk. 2.  Tab af nøgle til penge- eller stålskabe, hvori  

 opbevares klassificerede informationer, skal straks meldes til  

 styrelseschefen eller den ifølge § 56 udpegede medarbejder, der træffer  

 foranstaltning til, at låsen udskiftes.
 § 45.  Klassificerede informationer, der medtages fra  

 tjenestestedet, må ikke fremtages på offentlige steder og må ikke efterlades  

 i flyvemaskiner, togkupeer, motorkøretøjer, hotelværelser, garderober eller  

 andre ubeskyttede steder.
 Stk. 2.  YDERST HEMMELIGE og HEMMELIGE informationer,  

 der medtages fra tjenestestedet, skal transporteres i en dirkefri  

 metaltransportkassette.
Stk. 3.  Forinden dokumenter af klassifikationsgraden  

 FORTROLIGT og derover medtages fra tjenestestedet, skal der udfærdiges en  

 fortegnelse i to eksemplarer over de medbragte informationer.
Det ene  

 eksemplar opbevares på tjenestestedet, og det andet medtages til brug ved  

 eventuel mønstring.
 § 46.  Hvis klassificerede informationer bortkommer,  

 eller der næres mistanke om, at uvedkommende kan have fået kendskab til  

 indholdet, skal dette meldes til styrelseschefen eller den ifølge § 56  

 udpegede medarbejder, der underretter styrelseschefen og foranlediger, at der  

 iværksættes en undersøgelse, at informationens udsteder underrettes, og at  

 der træffes nødvendige forholdsregler for at begrænse følgerne af, at  

 uvedkommende er eller kan befrygtes at være blevet bekendt med  

 informationernes indhold.
 § 47.  Opstår der ved krigshandlinger eller under en  

 kritisk situation af anden art fare for, at klassificerede informationer kan  

 komme uvedkommende i hænde, skal den, der er ansvarlig for dokumenterne,  

 straks iværksætte foranstaltninger for at få dem bragt i sikkerhed eller -  

 hvis dette ikke er muligt - tilintetgjort.
 Stk. 2.  Den enkelte styrelse udarbejder en kriseplan  

 med henblik på opnåelse af den i pkt. 1 foreskrevne sikring eller  

 tilintetgørelse.
 § 48.  Med henblik på at undgå unødig ophobning bør  

 klassificerede informationer destrueres, så snart de er sat ud af kraft eller  

 i øvrigt må anses for overflødige.
 Stk. 2.  Den medarbejder, der i medfør af § 56 er  

 udpeget til at kontrollere sikkerhedsbestemmelsernes overholdelse, træffer  

 foranstaltning til destruktionens foretagelse.
 Stk. 3.  Destruktionen foretages under kontrol ved  

 brænding, formaling, strimmelskæring eller på anden af den nationale  

 sikkerhedsmyndighed godkendt måde, der sikrer mod rekonstruktion.
Stk. 4.  Om destruktionen af »YDERST  

 HEMMELIGE« og »HEMMELIGE« informationer udfærdiges en attest,  

 der underskrives af to personer, der har overværet destruktionen.
Attesten  

 skal angive sagens j.nr., informationens betegnelse, eksemplarnummer (-numre)  

 og tilintetgørelsesmetoden.
 § 49.  Ligeledes med henblik på at undgå unødig  

 ophobning kan klassificerede informationer mikrofotograferes, hvorefter  

 originaludgaven af informationen tilintetgøres i overensstemmelse med  

 bestemmelsen i § 48. Mikrofotografering må kun foretages af personer, der er  

 bemyndiget til indsigt i klassificerede informationer, og der skal gives  

 mikrofilmene samme sikkerhedsmæssige beskyttelse som originalinformationen.
VIII.
Bærbart edb-udstyr.
 § 50.  Bærbart edb-udstyr (laptops, elektroniske  

 notesbøger m.v.) med fast lagermedie (eksempelvis harddisk), hvorpå der  

 opbevares klassificeret information, skal opfylde tilsvarende krav, som  

 gælder for mærkning, registrering, opbevaring og transport af klassificerede  

 dokumenter.
IX.
Privatejet, leaset, lånt eller lejet elektronisk informationsudstyr.
 § 51.  Privatejet, leaset, lånt eller lejet  

 elektronisk informationsudstyr må ikke benyttes til frembringelse,  

 behandling, kommunikation og lagring af klassificeret information.
X.
Edb-virus.
 § 52.  Alle udefra kommende lagermedier skal  

 kontrolleres for virus inden indlæsning af data m.v.
 Stk. 2.  Viruskontrollen skal udføres med et  

 antivirusprogram, der til stadighed holdes opdateret.
 Stk. 3.  Såfremt der under brugen af arbejdspladsen  

 opstår unormale forhold, skal den sikkerhedsansvarlige straks underrettes.
XI.
Udførelse og tilsyn.
 § 53.  De i dette cirkulære indeholdte bestemmelser  

 skal være kendt af alle, der behandler eller har adgang til klassificerede  

 informationer, herunder også systemudviklere og andre med autoriseret adgang  

 til elektroniske informationssystemer, der indeholder klassificeret  

 information.
Stk. 2.  De enkelte styrelser skal udarbejde supplerende  

 forskrifter som vejledning til cirkulæret.
Såfremt det i de enkelte styrelser  

 må anses for nødvendigt, at der gennemføres yderligere  

 sikkerhedsforanstaltninger (fx sikring af kontorer, oprettelse af alarmanlæg,  

 og lign.), udarbejdes detailplaner herom af vedkommende styrelse i samråd med  

 den nationale sikkerhedsmyndighed.
Stk. 3.  Sikkerhedsinstruksen for et elektronisk  

 informationssystem skal bl.a. beskrive samt eventuelt Stk. 4.  Relevante dele af sikkerhedsinstruksen bør  

 ligge ved den enkelte arbejdsplads.
 § 54.  Styrelsen skal etablere kontrol med  

 integriteten af sikkerhedskopier af hele systempakken og sikre, at de  

 opbevares og beskyttes efter de samme retningslinier, som de klassificerede  

 informationer systemet behandler.
 § 55.  Nye versioner af programmel til anvendelse i  

 sikkerhedsgodkendte informationssystemer skal sikkerhedsgodkendes af den  

 nationale sikkerhedsmyndighed før ibrugtagning.
§ 56.  Det påhviler vedkommende styrelseschef at  

 træffe foranstaltninger til sikring af, at dette cirkulæres bestemmelser  

 overholdes.
Styrelseschefen skal udpege en medarbejder (sikkerhedsofficer)  

 til at bistå ved bestemmelsernes gennemførelse og den fortsatte kontrol med,  

 at de overholdes.
Det i styrelsen ansatte personale kan rette henvendelse  

 direkte til denne angående sikkerhedsanliggender.
Stk. 2.  I relation til elektroniske  

 informationssystemer, der behandler information klassificeret FORTROLIGT  

 eller HEMMELIGT, bør der udpeges en edb-kyndig assistent.
Denne assistent  

 skal støtte den udpegede medarbejder (sikkerhedsofficeren) i forbindelse med  

 overvågning, udvikling, implementering og vedligeholdelse af  

 sikkerhedsforanstaltningerne i informationssystemer, herunder udfærdigelse af  

 sikkerhedsinstruks.
 § 57.  Den nationale sikkerhedsmyndighed yder bistand  

 ved gennemførelsen af de i cirkulæret fastsatte regler samt de af de enkelte  

 styrelser selv udarbejdede supplerende sikkerhedsforskrifter.
§ 58.  Den nationale sikkerhedsmyndighed fører tilsyn  

 med overholdelsen af de sikkerhedsmæssige foranstaltninger, som Danmark er  

 forpligtet til at gennemføre og foretager periodiske inspektioner.
For NATO  

 dokumenters vedkommende eventuelt bistået af NATO-eksperter.
B.
Andre informationer af sikkerhedsmæssig betydning.
 § 59.  Enhver offentlig myndighed kan bestemme, at  

 reglerne i kapitel A, afsnit II-XI, inden for rammerne af gældende  

 lovgivning, skal finde anvendelse på andre informationer af sikkerhedsmæssig  

 betydning, som den pågældende myndighed ligger inde med.
 Stk. 2.  Med henblik på opnåelse af tilstrækkelig  

 sikring af disse informationer mod uautoriseret anvendelse, modifikation  

 eller ødelæggelse kan enhver offentlig myndighed, der ligger inde med sådanne  

 informationer, indhente den nødvendige vejledning og bistand hos Politiets  

 Efterretningstjeneste.
 Stk. 3.  Efter aftale med den ansvarlige offentlige  

 myndighed kan Politiets Efterretningstjeneste tillige yde vejledning og  

 bistand til private eller andre, der af en offentlig myndighed modtager andre  

 informationer af sikkerhedsmæssig betydning.
C.
Ikrafttræden m.v.
 § 60.  Cirkulæret træder i kraft den 1. september  

 1997.
 Stk. 2.  Statsministeriets cirkulære af 1. november 1986  

 vedrørende sikkerhedsbeskyttelse af oplysninger, der er af fælles interesse  

 for NATOlandene, ophæves.
