Landsskatteretskendelse Momsfrie- og momspligtige aktiviteter - genopførelsesudgifter - fradrag Reference:
 KL § 39, stk. 1 og 2.
 A ungdomshøjskole klagede over, at told- og  

 skatteregionen alene havde godkendt delvis fradragsret for udgifter til  

 genopførelse af bygninger, hvilket havde medført en  

 efterbetaling af moms på 472.049 kr.
Det var oplyst, at der blev drevet momspligtig  

 landbrugsvirksomhed og momsfritaget virksomhed ved ungdomshøjskolen,  

 der var et frivilligt valgt døgntilbud for unge over 18 år.
Der  

 forelå ikke nogen form for godkendelse af højskolen som skole  

 eller lignende.
 Virksomhedens afgiftspligtige omsætning ved landbrug  

 havde i 1995 været følgende:
Salg af afgrøder 69.623 kr.
Slagtet hest 2.800 kr.
Privat hestehold 6.600 kr.
I alt 79.023 kr.
 Afgiftsfri omsætning:
Elevindtægter, gård 1 1.107.332 kr.
Elevindtægter, gård 2 369.000 kr.
I alt 1.476.332 kr.
Virksomheden omfatteder 2 gårde, gård 1,  

 erhvervet i 1988 og gård 2. erhvervet i 1995. Der var landbrugs- og  

 bopælspligt på begge gårde, og der var i regnskabet  

 registreret elevindtægter vedrørende begge gårde.
Det var  

 oplyst, at indehaveren og hendes mand indtil 1988 drev hesteavl på  

 hobbybasis, hvor de havde lejet staldplads og græsningsarealer til  

 hestene.
Efter købet af gård 1 i 1988 blev hovedparten  

 af hestene overført til erhverv bl.a. med henblik på at drive  

 handicaprideskole, men også med henblik på avl.  

 Handicaprideskolen var ophørt på tidspunktet for branden i 1994  

 jf. nedenfor.
Det fremgik videre af sagsfremstillingen, at såvel de  

 private som de erhvervsmæssige heste til avl anvendtes i forbindelse  

 med skolen.
Hovedparten af jorden til gård 1  på i alt 18  

 tønder land, var udlagt til græsning for heste, ridebane,  

 prydhave og nyttehave.
Det var oplyst, at et landbrug af denne  

 størrelse kunne drives ved anvendelse af under 100 timers arbejdskraft  

 årligt.
Gård 2's jord var drevet som agerbrug.
Det var oplyst, at  

 det var eleverne, der sammen med personalet varetog den daglige drift af  

 landbruget, som omfattede agerbrug, hestehold, enkelte kreaturer,  

 begrænset fårehold, hønsehold udelukkende til eget brug  

 samt dyrkning af grøntsager til eget brug.
 Følgende fremgik bl.a. af brochure over  

 skolevirksomheden:
"Stuehuset er de unges bolig og hjem under opholdet, og  

 hele ejendommen, som består af stuehus og tre udlænger, som i  

 øvrigt er nyopførte efter en brand i 1994, er bygget  

 således, at der også er mulighed for at modtage  

 kørestolsbrugere.
Der tilbydes enkeltværelser (et enkelt  

 dobbeltværelse) til eleverne.
Køkken, opholdsrum og bad er  

 fælles.
Der er på stedet mulighed for at deltage i et  

 væld af aktiviteter i såvel arbejds- som fritid: Hestestutteri,  

 gamle hestevogne. haveanlæg, som bl.a. består af en rosenhave med  

 over 200 forskellige sorter, får med lam, høns, duer, gæs,  

 arbejdende værksteder, undervisning, gæstfrihed,  

 folkekøkken, køkkenhave, ro, selvforsyning, fællesskab,  

 marker og et stykke storslået natur, indrammet af skov og smukke  

 læhegn er noget af det, der udgør dagligdagen på  

 skolen" På grund af brand var driftsbygningerne  

 genopført i 1994/1995. Der var fremlagt byggetegning i sagen.
Der var  

 afholdt i alt 2.007.892 kr. i byggeudgifter, heraf nedrivningsudgifter  

 på 120.000 kr.
Der var modtaget erstatning på i alt 1.236.765 kr.  

 Virksomheden havde foretaget fradrag for momsen af samtlige udgifter ved  

 genopbygningen med 502.180 kr., hvilket efter klagerens oplysninger skulle  

 være efter en etagefordeling.
Det fremgik videre af sagsfremstillingen, at det var  

 konstateret ved besigtigelse, at den del af de genopførte bygninger,  

 der nu anvendtes til opbevaring af halm, var opført på en  

 sådan måde og i en kvalitet, at den blot ved, at der blev lagt  

 gulv og "opsat et ur", kunne omdannes til højskolesal.
Det fremgik  

 videre, at den ene fløj i forbindelse med genopførelsen var  

 forberedt til andet formål end landbrug, idet der i underetagen var  

 forberedt et klasseværelse og en hall med 2 toiletter.
I overetagen var  

 forberedt et foredragslokale og et køkken.
Der var ved  

 genopførelsen af denne fløj afholdt udgifter til VVS, varme og  

 el.
 Staldfløjen anvendtes til ejendommens dyr, herunder  

 også de private heste og elevernes kæledyr.
 Der var indsendt opgørelse over  

 afskrivningsgrundlag efter brand og genopbygning, hvoraf bl.a.  

 følgende fremgik:
areal Stald Lade værksted efter ombygning 340 m² 337 m² 197 m² før ombygning 279 m² 248 m² 171 m² Fordeling af byggeudgifterne på i alt 1.887.892 kr.  

 (efter fradrag af nedrivningsudgifter) var opgjort således:
 Staldbygning:
 1.887.892 kr. x 591.812 kr./1.236.765 kr.
 903.395 kr.
 Ladebygning:
 1.887.892 kr. x 403.820 kr./1.236.765 kr.
 616.425 kr.
 Værksted:
 1.887.892 kr. x 241.133 kr./1.236.765 kr.
 368.072 kr.
 Der var fremlagt zonetilladelse fra kommunens tekniske  

 forvaltning af 25. marts 1998, hvoraf følgende fremgik:
 "De har ansøgt om zonetilladelse til ændret  

 udnyttelse af eksisterende tidligere landbrugsbygning til opholdsrum,  

 hobbyværksteder, aula og toiletfaciliteter.
De ansøgte lokaliteter er beliggende i gård  

 1's sydlige længe og andrager 197 m² i stueetagen og 180 m²  i  

 loftsetagen.
Der udvides ikke udover de eksisterende rammer.
 De pågældende faciliteter skal anvendes dels  

 som rammer for fritidstilbud for en gruppe unge, som er beskæftiget  

 på gården, dels som rammer for studiekreds, aftenskole, mindre  

 foredrags- og kursusvirksomhed.
...." Told- og Skattestyrelsen havde ved den påklagede  

 afgørelse anset skolen for både at blive anvendt til momspligtig  

 virksomhed (landbrug) og momsfri virksomhed (højskole med  

 hovedvægten inden for social forsorg og bistand). Styrelsen fandt ikke,  

 at landbrugsvirksomheden kunne anses at være en af skolen  

 uafhængig virksomhed.
Styrelsen havde herved henset, at  

 landbrugsvirksomheden ansås at være en del af grundlaget for den  

 specielle skoleform.
Skolevirksomheden ville ikke være mulig uden  

 landbrugsvirksomheden, hvor eleverne var beskæftiget i hovedparten af  

 tiden.
Modsat ville landbrugsdriften ikke være mulig uden  

 indtægterne fra skolevirksomheden, idet indtægterne fra  

 landbruget ikke kunne dække omkostningerne og slet ikke forrente den  

 investerede kapital, som var finansieret ved lån.
Styrelsen havde  

 videre anført, at efter momslovens § 39, stk. 1, kunne moms  

 vedrørende opførsel af bygninger, herunder tilbygninger, som  

 foruden lokaler for den registrerede virksomhed omfattede andre lokaler,  

 fradrages med den del af de samlede byggeomkostninger, som  

 byggeomkostningerne for virksomhedens lokaler skønnedes at  

 udgøre i forhold til de samlede byggeomkostninger.
Da bygningerne  

 imidlertid blev anvendt blandet, dvs. de enkelte lokaler ikke kunne  

 henføres udelukkende til virksomhedens momsfri, respektive  

 momspligtige aktiviteter, måtte beregningen af den fradragsberettigede  

 andel således udelukkende foretages på grundlag af et  

 skøn.
Den skønsmæssige fordeling af momsen  

 vedrørende bygninger til blandet anvendelse blev normalt foretaget  

 på grundlag af omsætningsfordelingen efter momslovens § 38, stk.  

 1. Kun hvis dette ikke medførte, at virksomheden herved opnåede  

 en fradragsret, som stod i åbenbart misforhold til den faktiske  

 anvendelse, anvendtes en anden fordeling.
Det var på grundlag af de  

 forelagte oplysninger styrelsens opfattelse, at regionens afgørelse,  

 hvorefter fradragsret hvilede på en omsætningsfordeling var  

 korrekt.
Fradragsprocenten var opgjort til 6% (5,08) ud fra en  

 omsætningsfordeling for 1995 eller svarende til et fradrag på  

 30.131 kr.
Virksomheden havde afløftet 502.180 kr., hvorefter  

 efterbetalingen udgorde 472.049 kr.
 Klagerens revisor havde over for Landsskatteretten nedlagt  

 påstand om, at afgørelsen blev nedsat med 472.049 kr. i  

 overensstemmelse med det angivne momstilsvar.
Der var til støtte herfor bl.a. gjort  

 gældende, at landbrugsbygningerne blev drevet i traditionel forstand  

 med planteavl og husdyrhold, bestående af heste til  

 erhvervsmæssigt brug samt fedekvæg og fårehold.
Det var  

 oplyst, at gård 1 var et meget lille lystlandbrug på 18  

 tønder land.
Heraf gik der ca. 3 tønder land til bygninger,  

 rosenhaven m.m., mens de resterende 15 tønder land blev drevet med  

 planter og afgrøder.
Det var videre anført, at de to  

 gårde blev drevet sammen.
Det var videre anført, at elevernes uddannelse  

 bl.a. bestod i medhjælp ved pasning af driften af landbrugsejendommene,  

 herunder pasning af dyrene, sædvanligt markarbejde, pasning af  

 udendørs anlæg mv.
Det var videre gjort gældende, at de  

 aktiviteter, som de unge beboere udøvedede ikke nødvendigvis  

 skulle udføres på gårdene, men ganske udmærket kunne  

 udføres på de omkringliggende landbrugsejendomme, de  

 omkringliggende skovarealer mv.
Det var således anført, at det  

 ikke var korrekt, når styrelsen anførte, at skolevirksomheden  

 ikke ville være mulig uden landbrugsvirksomheden.
Det var videre gjort  

 gældende, at ejendommen med det tilhørende areal ville kunne  

 drives som et fritidserhverv ved siden af en lønnet indtægt,  

 hvorfor landbrugsdriften ville kunne være mulig uden  

 skolevirksomheden.
Det var videre gjort gældende, at hverken ladens  

 eller staldens anvendelse havde ændret karakter efter  

 genopførelsen.
Det var for så vidt angik det af regionen  

 anførte vedrørende højskolesal anført, at der  

 alene var tale om en rå bygning med vægge og limtræsbuer og  

 tag.
Det ville kræve en investering på mellem 1 og 1½ mio. kr. at  

 få bygningen lavet til en højskolesal.
Det var videre  

 anført, at lokalet siden genopførelsen havde været  

 anvendt til halmopbevaring.
Det var hertil gjort gældende, at det  

 måtte være den faktiske benyttelse og ikke, hvad bygningerne  

 på et senere tidspunkt ville kunne anvendes til, der var  

 afgørende for fradragsretten.
Det var oplyst, at den ene længe var opført  

 med henblik på alternativ anvendelse.
Det var imidlertid kun 2/3 af  

 længen, der brændte og dermed kun 2/3 heraf, der var genopbygget.  

 Denne påtænktes indrettet til momspligtig kursusvirksomhed, jf.  

 vedlagte zonetilladelse.
Det var videre anført, at driftsbygningerne bestod  

 af en staldlænge, en ladebygning samt en bygning med diverse rum til  

 vognport, cykelrum samt øvrige redskabsartikler.
Det var endelig  

 anført, at der ikke havde været skattemæssige problemer  

 med landbruget trods det, at landbruget havde underskud i et par år i  

 forbindelse med opstarten.
 Landsskatteretten udtalte:
 Momslovens § 39, stk. 1 og 2, havde følgende  

 ordlyd:
 "Afgift vedrørende opførelse af bygninger,  

 herunder tilbygninger, som foruden lokaler for den registrerede virksomhed  

 omfatter andre lokaler, kan fradrages med den del af den samlede afgift  

 på bygningen, som byggeomkostningerne for virksomhedens lokaler  

 skønnes at udgøre i forhold til de samlede  

 byggeomkostninger.
Stk. 2. Til virksomhedens lokaler efter stk. 1 medregnes  

 ikke 1) lokaler, der anvendes som bolig for virksomhedens  

 indehaver eller personale, uanset om lokalerne tillige anvendes i den  

 pågældendes erhverv, 2) lokaler, der anvendes til udlejning, medmindre  

 udlejningen er omfattet af en frivillig registrering efter § 51, stk. 1." Landsskatteretten fandt, at der med disse bestemmelser  

 ikke var taget direkte stilling til en situation som den her omhandlede, hvor  

 det måtte lægges til grund, at de opførte bygninger  

 anvendtes til både momspligtige og momsfritagne aktiviteter.
 Hertil fandt Landsskatteretten, at disse bestemmelser  

 måtte fortolkes i overensstemmelse med reglerne i artikel 17-20 i 6.  

 momsdirektiv.
EF-domstolen havde bl.a. ved afgørelsen i sag  

 333/91 (Sofitam) udtalt: "Det fremgår af fradragsreglerne i sjette  

 direktivs artikel 17-20, at fradragsretten skal anvendes således, at  

 dens anvendelsesområde så vidt muligt svarer til den  

 afgiftspligtiges erhvervsmæssige aktivitet" På den baggrund skulle fradraget for  

 opførelsesomkostningerne fastsættes på grundlag af et  

 skøn over omfanget af de henholdsvis momspligtige og momsfritagne  

 aktiviteter, der blev udøvet fra de omhandlede bygninger.
 Dette skøn var ved den påklagede  

 afgørelse udøvet på grundlag af omsætningen for de  

 2 aktiviteter, og da Landsskatteretten ikke fandt grundlag for at  

 tilsidesætte dette skøn, blev afgørelsen  

 stadfæstet.
