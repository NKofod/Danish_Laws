 I medfør af § 32, stk. 1, i lov om folkekirkens lønningsvæsen m.m.  

 fastsættes følgende:
 § 1. I pastorater, for hvilke kordegnestilling ikke er oprettet, kan der  

 efter reglerne i nærværende cirkulære stilles sekretærhjælp til rådighed for  

 præsten til førelse af hovedministerialbøgerne og til udfærdigelse af  

 indberetninger og korrespondance i forbindelse hermed.
 § 2. Sekretærhjælp efter § 1 kan ydes i pastorater, hvor der kun er ansat  

 1 præst, såfremt pastoratets folketal overstiger 3.000 men ikke 6.000.
 Stk. 2. Sekretærhjælp kan ydes med indtil følgende timetal ugentlig:  

  Pastoratets folketal: Timetal ugentlig:
§ 3. Udgifterne til sekretæren afholdes af kirkekassen.
Beslutning om  

 ydelse af sekretærhjælp træffes af menighedsrådet (menighedsrådene) i  

 pastoratet efter indstilling fra præsten under forudsætning af, at de dermed  

 forbundne udgifter kan afholdes i overensstemmelse med kirkekassens budget.
 § 4. Sekretæren ansættes af menighedsrådet med præstens tilslutning.
 § 5. Sekretæren aflønnes efter taksterne for kontorassistenter, der er  

 ansat efter finansministeriets overenskomst med Handels- og  

 Kontorfunktionærernes forbund i Danmark.
 Stk 2. Sekretæren er berettiget til ferie med løn efter ferieloven.
Stk 3. Ved ansættelsen aftales et gensidigt opsigelsesvarsel på 1 måned  

 til den 1. i en måned.
Dette varsel kan dog ved aftalen fraviges i en  

 prøveperiode på 3 måneder.
 § 6. Der må skriftligt i ansættelsesaftalen pålægges sekretæren  

 tavshedspligt med hensyn til kirkebøgernes indhold og med forhold iøvrigt,  

 som sekretæren imedfør af sin stilling bliver bekendt med.
Stk. 2. Sognepræsten er ansvarlig for sekretærens arbejde.  

 Ansættelsesforholdet skal derfor af menighedsrådet bringes til ophør med  

 kortest muligt varsel, såfremt begrundet anmodning fremsættes af præsten om  

 fritagelse for dette ansvar.
Det kan af provsten som led i kirkebogstilsynet  

 pålægges præsten at søge ansættelsesforholdet bragt til ophør.
 § 7. Nærværende cirkulære, der bedes bekendtgjort for provstiudvalg,  

 menighedsråd og sognepræster, træder i kraft den 1. oktober 1981. Allerede  

 etablerede sekretærforhold må indenfor en frist på 1 år bringes i  

 overensstemmelse med foranstående regler - evt. afvikles.
Kirkeministeriet, den 25. september 1981 Tove Lindbo Larsen/K.
Bagger Bilag Forslag til ansættelsesbrev for sekretærer for præster Med tilslutning af sognepræst ....................... ansætter  

 menighedsrådet Dem herved som sekretær for sognepræst ......................  

 med en arbejdstid på ......... timer ugentlig, der placeres efter nærmere  

 aftale mellem sognepræsten og Dem, Lønnen udgør ............ kr. pr. time, der udbetales månedsvis bagud.  

 Beløbet reguleres i overensstemmelse med timelønnen til kontorassistenter  

 efter finansministeriets overenskomst med HK.
 Ansættelsesforholdet kan opsiges af begge parter med 1 måned til den 1. i  

 en måned - dog i de 3 første måneder med 14 dages varsel til en hvilken som  

 helst dag.
 Der ydes Dem ferie med løn i overensstemmelse med ferielovens regler.
 Det indskærpes Dem, at De har tavshedspligt med hensyn til kirkebøgernes  

 indhold og med forhold iøvrigt, som De bliver bekendt med i medfør af Deres  

 stilling som sekretær for sognepræsten.
