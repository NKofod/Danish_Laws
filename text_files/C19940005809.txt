NDHOLD CIRKULÆRE AFTALE § 1.  Formål § 2.  Former for personaleudveksling § 3.  Løn § 4.  Initiativ og procedure § 5.  Ikrafttræden og opsigelse BILAG Fordeling af 4 mio. kr. til mobilitetsfremmende foranstaltninger Finansministeriet og Akademikernes Centralorganisation har indgået  

 vedlagte rammeaftale af 4. marts 1994 om personaleudveksling for fuldmægtige  

 i staten.
 Aftalen skal ses som et supplement til turnusaftalen for akademikere i  

 staten.
(se FCIR 6945 19851206) Det bemærkes, at en udstationering  - i modsætning til turnus, hvor  

 der er tale om ny ansættelse - indebærer, at fuldmægtigen opretholder sit  

 ansættelsesforhold til »moderinstitutionen«, mens vedkommende  

 arbejder for den anden arbejdsgiver.
 Udstationering giver også mulighed for ophold af kortere perioder end den  

 normale turnusperiode på 2-4 år.
 Institutioner og ministerier opfordres til at indgå konkrete  

 udvekslingsaftaler med andre - f.eks. ved at tage kontakt med institutioner,  

 der arbejder med beslægtede arbejdsområder.
Som et middel til at fremme øget mobilitet blev der ved  

 overenskomstforhandlingerne 1993 afsat en pulje i form af opskrivning af  

 ministeriernes lokallønspuljer.
Fordelingen på de enkelte ministerområder  

 fremgår af bilaget.
Der er ikke i rammeaftalen fastsat regler for, hvorledes beløbet skal  

 anvendes, bortset fra en forudsætning om at der skal være tale om  

 mobilitetsfremmende foranstaltninger.
Den konkrete anvendelse sker på de  

 enkelte ministerieområder efter aftale med personalet.
 Finansministeriet har sammen med Danmarks Jurist- og Økonomforbund og  

 Akademikernes Centralorganisation udarbejdet en vejledning om  

 mobilitet , som udsendes i tilknytning til rammeaftalen.
 Der er enighed mellem Finansministeriet og Akademikernes  

 Centralorganisation om, at der på et senere tidspunkt skal ske en evaluering  

 af ordningen.
 Dette cirkulære træder ikraft 1. april 1994.
Finansministeriet, den 14. marts 1994 P.M.V.
 E.B.
Anne Mette Kristensen RAMMEAFTALE OM PERSONALEUDVEKSLING FOR FULDMÆGTIGE I STATEN § 1.  Formål Mellem Finansministeriet og Akademikernes Centralorganisation er der  

 indgået denne aftale om personaleudveksling for fuldmægtige i staten.  

 Rammeaftalen er et supplement til turnusaftalen mellem Finansministeriet og  

 Danmarks Jurist- og Økonomforbund (indgået 7. maj 1985), idet den særligt  

 sigter på dels at fremme den eksterne mobilitet, dels at øge mobiliteten for  

 fuldmægtige, der har gennemført turnusforløbet.
 Formålet med ordningen er at udvikle medarbejdernes faglige og personlige  

 kompetence ved arbejde med nye arbejdsområder, med nye kolleger og  

 samarbejdspartnere.
 Samtidig er det hensigten at øge den gensidige indsigt og forståelse  

 vedrørende arbejdsopgaver og arbejdsvilkår og dermed skabe et mere effektivt  

 samspil mellem ministerier og institutioner i staten, og med  

 virksomheder/institutioner i (amts)kommuner og det private erhvervsliv.
 Efter drøftelse mellem ledelsen og tillidsrepræsentanten tages der  

 stilling til, om rammeaftalen skal finde anvendelse indenfor det pågældende  

 turnusområde.
 Hvis der er enighed om at anvende aftalen, bør der efter drøftelse mellem  

 ledelsen og tillidsrepræsentanten fastsættes generelle retningslinier for  

 udmøntning af aftalen indenfor turnusområdet.
§ 2.  Former for personaleudveksling Aftalens formål kan fremmes ved udstationering, jobbytte eller  

 kortvarige ophold .
 Under udstationering, jobbytte eller kortvarigt ophold hos en anden  

 ansættelsesmyndighed har den pågældende tjenestefrihed fra sit  

 ansættelsessted.
 Det er forudsat, at den pågældende har arbejdsforpligtelse for  

 modtagerinstitutionen.
 Jobbytte er en dobbelt udstationering, der består i, at 2 personer  

 samtidig bytter arbejdsplads.
 Udstationering/jobbytte skal normalt have en varighed af mindst 6 måneder.
 Er der tale om en udstationering af kortere varighed, hvor det primære  

 formål med opholdet er, at den ansatte skal få viden, knytte kontakter m.v.,  

 får den pågældende stadig løn fra afsenderinstitutionen.
Der indgås aftale mellem de 2 institutioner og den pågældende fuldmægtig i  

 hvert enkelt tilfælde.
Aftalen skal angive udstationeringens varighed,  

 hvilken institution, der udbetaler lønnen til fuldmægtigen, samt hvilken af  

 de to institutioner, der er den pågældendes ansættelsesmyndighed i perioden.
§ 3.  Løn De to institutioner indgår konkret aftale om betaling af lønnen, f.eks. om  

 at dele lønudgiften med halvdelen til hver.
 Ved aftale om udstationering i henhold til denne aftale bevarer den  

 pågældende sin hidtidige løn, herunder tillæg.
 Her ud over kan der efter aftale mellem ledelsen og tillidsrepræsentanten  

 af lokallønspuljen ydes tillæg/engangsvederlag, dels som incitament til at  

 fremme udstationering, dels for at belønne en særlig indsats under  

 udstationeringen (deltagelse i projekt, udarbejdelse af rapport etc.).
 Til finansiering af løntillæg m.v. er der ved overenskomstforhandlingerne  

 1993 afsat i alt 4 mio. kr., som er tilskrevet lokallønspuljerne.
§ 4.  Initiativ og procedure Initiativ til udstationering kan komme fra medarbejderen eller fra  

 institutionen.
Medarbejderen kan henvende sig til sin egen ansættelsesmyndighed eller til  

 en anden virksomhed med forslag om udstationering.
To medarbejdere kan sammen  

 foreslå jobbytte.
Hvis parterne - dvs. afsender- og modtagerinstitution samt  

 den ansatte - er enige, kan der herefter indgås konkret udstationeringsaftale  

 som beskrevet ovenfor.
 Statsinstitutioner opfordres til at etablere aftaler med andre offentlige  

 og private institutioner/virksomheder om at fremme jobbytte og udstationering  

 efter retningslinjerne i denne rammeaftale.
§ 5.  Ikrafttræden og opsigelse Aftalen træder i kraft 1. april 1994 og kan opsiges til udløb sammen med  

 turnusaftalen af 7. maj 1985.
København, den 4. marts 1994 Akademikernes Centralorganisation  

 Finansministeriet P.M.V.
