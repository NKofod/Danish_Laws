Bekendtgørelse om regulering  

 af hummere i Limfjorden I medfør af § 30 og § 130, stk. 2 og 4 i fiskeriloven, jf.  

 lovbekendtgørelse nr. 828 af 31. juli 2004, og efter bemyndigelse fastsættes:
 § 1.  

  

 Bekendtgørelsen gælder ved fiskeri  

 efter hummer (Humarus gammarus) i Limfjorden.
 § 2.  

  

 Hummer i Limfjorden er fredet i  

 perioden 1. juli  31. august (begge dage inklusiv).
 Stk. 2.  

  

 Uanset stk. 1 er hummer med rogn (rognhummer) fredet  

 hele året.
 § 3.  

  

 Mindstemål for totallængden for hummer  

 i Limfjorden er 25 cm, og rygskjoldets samlede længde skal være mindst 90 mm.
 Stk. 2.  

  

 Ved totallængde forstås: Længden målt fra spidsen  

 af pandetornen til bagkanten af svømmeviftens midterstykke bortset fra  

 hårkanten.
 Stk. 3.  

  

 Rygskjoldets samlede længde måles parallelt med  

 midterlinjen fra en af øjenhulernes bagkant til den bagerste kant af  

 rygskjoldet.
 § 4.  

  

 Med bøde straffes den, der overtræder eller  

 forsøger at overtræde §§ 2-3.
 Stk. 2.  

  

 Der kan pålægges selskaber mv. (juridiske personer)  

 strafansvar efter reglerne i straffelovens 5. kapitel.
 § 5.  

  

 Bekendtgørelsen træder i kraft den 5.  

 februar 2005.
