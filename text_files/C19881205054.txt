 Udtalt, at en »anden præst i folkekirken« i lovens § 8 kun  

 omfatter de ved andre kirker i folkekirken ansatte præster.
 Kirkeministeriets skrivelse af 15. april 1988 til advokat Jens  

 Kristiansen.
 I anledning af Deres skrivelse af 25. marts 1988 (j.nr. 16454) skal man  

 meddele, at udtrykket »en anden præst i folkekirken« i § 8, stk. 1,  

 i lov om bestyrelse og brug af folkekirkens kirker kun omfatter de ved andre  

 kirker i folkekirken ansatte præster.
 Derimod kan en person, der er ordineret i folkekirken uden at være i  

 embede, afholde gudstjeneste i en af folkekirkens kirker på den stedlige  

 præsts ansvar, såfremt præsten i henhold til lovens § 6, stk. 1, overlader  

 ham brugen af kirken til dette formål.
