Fremsat den 5. december 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af beredskabsloven (Ændret grundlag for beredskabsplanlægningen,  

 tilpasning af det krigsmæssige beredskab, sammensætning af  

 ankenævnet m.v.) § 1 I beredskabsloven, jf. lovbekendtgørelse nr. 912 af 2. oktober  

 2000, foretages følgende ændringer:
 1. § 1, stk. 2, 2. pkt., ophæves.
 2. § 2 ophæves.
 3. § 4, stk. 3 - 5, ophæves.
 4. I § 5, stk. 1, udgår »og det civile  

 beredskab«.
 5. I § 9, stk. 2, indsættes efter sidste  

 pkt.:
»Kommunalbestyrelsen udpeger en repræsentant for de  

 frivillige som observatør i beredskabskommissionen, hvis der ikke  

 indgår en repræsentant for de frivillige som medlem af  

 kommissionen.« 6. I § 9, stk. 3, ændres »§ 61,  

 stk. 1   5, og § 61 b, stk. 1« til: »§ 61, stk. 1  

 5 og stk. 7, § 61 a og § 61 b«.
 7. I § 10, stk. 2, indsættes efter sidste  

 pkt.:
»For kommuner, der har samordnet deres redningsberedskab,  

 udpeges en repræsentant for de frivillige som observatør i den  

 fælles beredskabskommission, hvis der ikke indgår en  

 repræsentant for de frivillige som medlem af kommissionen.« 8. § 11 ophæves.
 9. § 12, stk. 2, ophæves.
 Stk. 3 og 4 bliver herefter stk. 2 og 3.
 10. I § 12, stk. 4, som bliver stk. 3,  

 ændres »stk. 1   3« til: »stk. 1 og 2«.
 11. I § 17, stk. 1, ændres »fredstidsskader«  

 til: »skader«.
 12. Overskriften til kapitel 5 affattes således:
»Beredskabsplanlægning m.v. inden for den civile  

 sektor« 13. § 24 affattes således:
 »§ 24. De enkelte ministre skal hver inden for deres  

 område planlægge for opretholdelse og videreførelse af  

 samfundets funktioner i tilfælde af ulykker og katastrofer, herunder  

 krigshandlinger, samt for at kunne yde støtte til forsvaret.
Stk. 2. Indenrigs- og sundhedsministeren koordinerer  

 planlægningen vedrørende den civile sektors beredskab, jf.  

 stk. 1, og rådgiver myndighederne.
Indenrigs- og  

 sundhedsministeren gennemfører den del af planlægningen, der  

 ikke påhviler andre myndigheder.« 14. I § 25, stk. 1, ændres »kommunens  

 redningsberedskab og civile beredskab« til: »kommunens beredskab«.
 15. I § 25, stk. 2, ændres »amtskommunens  

 civile beredskab« til: »amtskommunens beredskab«.
 16. I § 27 ændres »amtskommunernes og kommunernes  

 civile beredskabsplanlægning« til: »amtskommunernes og kommunernes  

 beredskabsplanlægning«.
 17. I § 28, stk. 1 og 2, ændres »det civile  

 beredskab« til: »den civile sektors beredskab«.
 18. Kapitel 6 ophæves.
 19. I § 35 indsættes som nyt stk.:
»Stk. 2. Kommunalbestyrelsen skal mindst en gang om året  

 bestemme, hvorvidt der skal gennemføres brand- og  

 evakueringsøvelser i bygninger m.v., der er omfattet af  

 stk. 1.« Stk. 2 og 3 bliver herefter stk. 3 og 4.
 20. I § 38, stk. 2, ændres »civile  

 beredskabsopgaver« til: »opgaver inden for den civile sektors beredskab«.
 21. I § 45 ændres »det civile beredskab« til:  

 »den civile sektors beredskab«.
 22. I § 51, stk. 3, ændres »kommunens  

 redningsberedskab og civile beredskab« til: »kommunens beredskab«.
 23. I § 54 indsættes som nyt stk.:
»Stk. 2. Indenrigs- og sundhedsministeren kan foretage de  

 nødvendige indkaldelser af værnepligtige med henblik på  

 indsats i katastrofetilfælde, der kræver ekstraordinært  

 store mandskabsstyrker.
Indenrigs- og sundhedsministeren kan fastsætte  

 regler herom.« 24. I § 57 ændres »det civile beredskab« til:  

 »den civile sektors beredskab«.
 25. I § 65, stk. 4, 2. pkt., udgår »eller  

 opfylde de almindelige betingelser for at kunne beskikkes som  

 landsdommer«.
§ 2 Loven træder i kraft den 1. juli 2003.
 Stk. 2. § 1, nr. 3, træder dog først i kraft  

 efter indenrigs- og sundhedsministerens nærmere bestemmelse.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske eller  

 grønlandske forhold tilsiger.
Bemærkninger til lovforslaget Almindelige bemærkninger Lovforslaget fremsættes med henblik på en  

 ændring af beredskabsloven, jf. lovbekendtgørelse nr. 912 af 2.  

 oktober 2000, der fastlægger redningsberedskabets og det civile  

 beredskabs opgaver.
Hovedloven blev vedtaget som lov nr. 1054 af 23. december  

 1992 (jf.
Folketingstidende 1992/1993, forhandlingerne s. 2860, 3536, 3938 og  

 4331, Tillæg A s. 4225, Tillæg B s. 475 og 693 og Tillæg C  

 s. 497). Lovens § 9, stk. 3 og 4, er redaktionelt ændret som  

 følge af vedtagelsen af henholdsvis lov nr. 380 af 14. juni 1995 om  

 ændring af de kommunale styrelseslove m.v., lov nr. 232 af 2. april  

 1997 om ændring af forskellige lovbestemmelser om Københavns  

 Kommune og lov nr. 1092 af 29. december 1997 om ændring af lov om  

 kommunernes styrelse og beredskabsloven.
Endvidere er loven ændret ved  

 lov nr. 339 af 17. maj 2000 om ændring af beredskabsloven, lov om orlov  

 og lov om ferie (jf.
Folketingstidende 1999/2000, forhandlingerne s. 4235,  

 6838 og 6993, Tillæg A s. 4786 og Tillæg B s 538). Ved loven  

 ændredes § 9, stk. 3, § 10, stk. 2, 1. pkt.,  

 § 11, stk. 1, 2. pkt., § 21, stk. 1, § 47, 2. pkt.,  

 og § 53, stk. 1., indsattes nye § 9, stk. 2, 2. pkt.,  

 § 10, stk. 2, 2. pkt., § 23 a, § 25, stk. 1, 2.  

 pkt., § 25, stk. 2, 2. pkt., § 36 a, § 37, stk. 2,  

 2. pkt., § 54 a og § 54 b samt nyaffattedes § 35, stk. 3,  

 § 36 og § 56, stk. 1, 1. pkt.
Endelig er loven ændret  

 ved lov nr. 418 af 31. maj 2000 om konkurrence- og forbrugerforhold på  

 telemarkedet (jf.
Folketingstidende 1999/2000, forhandlingerne s. 6690, 8505,  

 8761 samt Tillæg A s. 6896).
1. Indledning Den 21. juni 2002 blev der indgået en politisk  

 aftale mellem alle partierne i Folketinget om redningsberedskabet efter 2002.  

 Det er partiernes fælles opfattelse, at det nuværende  

 trusselsbillede og planlægningsgrundlag bør resultere i  

 omprioriteringer i redningsberedskabet og det civile beredskab i forhold til  

 den aftale, der var gældende for perioden 1998-2002.
Den sikkerhedspolitiske situation giver mulighed for at  

 foretage en yderligere forskydning fra traditionelle civilforsvarsopgaver  

 (krigsmæssigt beredskab) til fredstidsopgaver, herunder beredskabet ved  

 større hændelser, der bl.a. set i lyset af begivenhederne efter  

 terrorangrebet i USA den 11. september 2001 bør prioriteres  

 yderligere.
Denne justering i det krigsmæssige beredskab betyder, at  

 det ikke længere pålægges 40 kommuner at opretholde et  

 udvidet krigsmæssigt beredskab.
I det kommunale redningsberedskab skal de frivillige  

 ifølge den politiske aftale i højere grad inddrages i  

 opgaveløsningen.
Således er der i samarbejde mellem  

 Beredskabs-Forbundet, Beredskabsstyrelsen og kommunerne etableret en  

 frivilligenhed med den opgave at beskrive, hvilke opgaver de frivillige skal  

 inddrages i og fastlægge mål for antallet af frivillige.  

 Målsætningen for dette arbejde er at etablere en struktur, der  

 sikrer, at de frivillige kan udgøre en reel, operativ del af  

 beredskabet.
De frivillige skal endvidere ifølge den politiske aftale  

 have ret til en observatørpost i den kommunale  

 beredskabskommission.
Den tværgående koordination og det civile  

 beredskab skal ifølge den politiske aftale styrkes.
Der bør  

 således fremover anvendes et ensartet planlægningsgrundlag  

 overalt inden for den civile sektor baseret på en overordnet sondring  

 mellem uvarslede og varslede hændelser, medens der ikke længere  

 sondres mellem fredstid og krigstid.
Som konsekvens heraf vil  

 beredskabsplanlægning m.v. omfatte alle ulykker og katastrofer,  

 herunder krigshandlinger.
 Formålet med lovforslaget er at skabe grundlag for  

 en gennemførelse af de nævnte punkter i den politiske  

 aftale.
Med forslaget fastlægges det civile samfunds  

 beredskab under betegnelsen »den civile sektors beredskab«.
Dette beredskab  

 betegnes i den gældende beredskabslovs § 2 som »det civile  

 beredskab«, som herefter ikke længere finder anvendelse i  

 beredskabsloven.
 Beredskabsplanlægningen m.v. inden for den civile  

 sektors beredskab skal medvirke til at reducere samfundets sårbarhed  

 over for ulykker og katastrofer således, at samfundets virksomhed kan  

 videreføres i alle ulykkes- og katastrofesituationer.
 Det moderne samfunds sårbarhed har vist, at der er  

 behov for at sikre en større sammenhæng i de enkelte  

 myndigheders beredskabsplanlægning.
 Beredskabsplanlægningen m.v. inden for den civile  

 sektor skal fortsat varetages af de enkelte ministre hver inden for deres  

 område, således at der fastholdes et sektoransvar.  

 Beredskabsstyrelsen skal fortsat på indenrigs- og sundhedsministerens  

 vegne koordinere planlægningen og gennemføre den del af  

 planlægningen, der ikke påhviler andre myndigheder.
 På det kommunale og amtskommunale område er  

 det fortsat kommunalbestyrelsen og amtsrådet, der har ansvaret for  

 beredskabsplanlægningen.
2. Baggrunden for lovforslaget og lovforslagets indhold Ved beredskabslovens ikrafttræden den 1. januar 1993  

 skete der en sammenlægning af civilforsvaret og brandvæsenet  

 på det statslige og det kommunale niveau til et enstrenget og  

 integreret redningsberedskab.
Endvidere skete der en integrering af  

 planlægningen af redningsberedskabet og det civile beredskab på  

 det kommunale niveau.
Det civile beredskabs opgave er at planlægge og  

 træffe foranstaltninger med henblik på, at samfundets funktioner  

 kan videreføres under krise eller krig, samt at yde støtte til  

 landets samlede forsvar.
Ved »krise« forstås »truende udsigt til krig«.  

 Det blev dengang vurderet, at risikoen for omfattende fredsmæssige  

 katastrofer næppe var til stede i et omfang, der kunne begrunde, at  

 ministerierne blev pålagt en generel pligt til at planlægge  

 herfor.
Det blev dog fundet hensigtsmæssigt, at ministerierne inddrog  

 fredsmæssige katastrofer i deres beredskabs-planlægning på  

 områder, hvor elementer i planlægningen var de samme for  

 både det krigs- og fredsmæssige beredskab.
 Som led i den politiske aftale om beredskabet for perioden  

 1998-2001 blev der gennemført en undersøgelse af det civile  

 beredskab med henblik på at vurdere mulighederne for at tilpasse det  

 civile beredskab til den sikkerhedspolitiske situation.
Beredskabsstyrelsen udsendte i december 2000 et  

 debatoplæg om det civile beredskab til høring blandt en bred  

 kreds af myndigheder og organisationer m.fl. inden for det samlede beredskab.  

 Debatoplægget indeholdt en samlet beskrivelse og en analyse af centrale  

 elementer inden for det civile beredskab.
Analysen i debatoplægget og  

 høringssvarene udgjorde tilsammen undersøgelsen af det civile  

 beredskab.
I april 2001 blev det besluttet at forlænge den  

 politiske aftale for 1998   2001 med et år og samtidig igangsætte  

 en analyse af beredskabet.
Der blev efterfølgende truffet beslutning  

 om, at resultatet af Beredskabsstyrelsens undersøgelse af det civile  

 beredskab skulle indgå i analysen af redningsberedskabet.
 Analysen af redningsberedskabet blev færdiggjort i  

 maj 2002 og dannede således grundlag for indgåelse af den  

 politiske aftale om redningsberedskabet efter 2002.
 Lovforslaget skaber grundlag for at gennemføre de  

 foreslåede ændringer i beredskabsplanlægningen m.v. inden  

 for den civile sektor.
 Lovforslaget indeholder en ophævelse af  

 beredskabslovens § 2 om det civile beredskabs opgaver, hvorefter  

 bestemmelser om beredskabsplanlægning m.v. inden for den civile sektor  

 i det væsentlige er samlet i lovens kapitel 5 (§§ 24   28).
Lovforslaget indeholder desuden en ændret affattelse  

 af lovens § 24 som konsekvens af indførelsen af begrebet »den civile  

 sektors beredskab«.
De enkelte ministre skal fortsat hver inden for deres  

 område varetage beredskabsplanlægningen m.v., hvilket  

 indebærer, at sektoransvaret fastholdes.
Indenrigs- og sundhedsministeren koordinerer fortsat  

 planlægningen vedrørende den civile sektors beredskab og  

 gennemfører den del af planlægningen, der ikke påhviler  

 andre myndigheder.
Koordinationsbeføjelsen vil som i dag blive  

 delegeret til Beredskabsstyrelsen.
På baggrund af det moderne samfunds  

 sårbarhed, som kan illustreres bl.a. ved orkanen den 3.   4. december  

 1999, olieforureningsulykken den 29. marts 2001 i Grønsund og  

 terrorangrebet i USA den 11. september 2001, vil der med forslaget ske en  

 øget koordinering med henblik på at sikre en større  

 sammenhæng mellem de enkelte myndigheders beredskabsplanlægning.  

 Dette gælder især på områder, hvor  

 beredskabsplanlægningen omfatter flere myndigheder og retter sig mod  

 større katastrofer.
Der gennemføres ifølge den politiske aftale  

 en national sårbarhedsudredning med et bredt, tværsektorielt  

 sigte.
Som led heri vil det blive fastlagt, hvorledes der kan ske en fortsat  

 styrkelse af den tværgående koordination i beredskabet.  

 Sårbarhedsudredningen forventes bl.a. at omfatte områder som  

 informationsteknologi, vandforsyning, energiforsyning og infrastruktur og  

 forudsætter således medvirken fra en række ministerier  

 m.fl.
Lovforslaget indeholder endvidere en ophævelse af  

 beredskabslovens § 12, stk. 2. Bestemmelsen giver mulighed for at  

 pålægge visse kommuner at kunne yde en øjeblikkelig og  

 mere omfattende indsats mod følgerne af krigshandlinger.
Som  

 konsekvens heraf foreslås endvidere en ophævelse af  

 beredskabslovens § 11 om den pligtmæssige samordning af opgaver  

 inden for redningsberedskabet i det storkøbenhavnske område.
De  

 opgaver, der skal samordnes efter § 11, omfatter udelukkende  

 varetagelsen af det krigsmæssige redningsberedskab efter lovens  

 § 12, stk. 2.
 Lovforslaget indeholder desuden som resultat af den  

 politiske aftale en ændring af beredskabslovens § 9, stk. 2,  

 og § 10, stk. 2, hvorefter en repræsentant for de frivillige  

 indgår som observatør i beredskabskommissionen, hvis der ikke  

 allerede indgår en repræsentant for de frivillige som medlem.
Efter lovforslaget ophæves en række  

 særlige bestemmelser, der alene regulerer visse områder af det  

 krigsmæssige beredskab.
Det drejer sig om styringen af det statslige  

 lokale redningsberedskab og sygehusberedskabet under krise eller krig (lovens  

 § 1, stk. 2) samt om de særlige bestemmelser om beredskabets  

 organisation under krise eller krig i lovens kapitel 6 (§§ 29 - 32).  

 På det regionale niveau er det hensigten at etablere en bredt sammensat  

 stab i hver region med chefen for politiregionen som leder til at varetage de  

 koordinerende opgaver i forbindelse med større ulykker og katastrofer.  

 Som konsekvens heraf nedlægges civilregionerne, der har til hovedopgave  

 under krise eller krig at prioritere og koordinere anvendelsen af regionens  

 civile ressourcer.
Den nærmere tilrettelæggelse heraf vil blive  

 gennemført administrativt.
Kommunalbestyrelserne har ifølge den politiske  

 aftale ansvaret for at sikre og kontrollere, at det lokale redningsberedskab  

 er forsvarligt indrettet.
Som led heri har den enkelte kommune brug for viden  

 om den konkrete opgavevaretagelse.
I tilknytning hertil skal  

 kommunalbestyrelsen ifølge aftalen tage stilling til, i hvilket omfang  

 der skal holdes brandøvelser.
Lovforslaget indeholder en bestemmelse  

 herom.
 Lovforslaget indebærer en præcisering af, at  

 også en række bestemmelser i den kommunale styrelseslov  

 vedrørende Indenrigs- og Sundhedsministeriets beføjelser over  

 for tilsynsrådene finder tilsvarende anvendelse på et  

 tilsynsråds og dets medlemmers virksomhed vedrørende  

 beredskabskommissionen og dens medlemmer.
 Efter lovforslaget præciseres hjemlen til at  

 foretage de nødvendige indkaldelser af værnepligtige med henblik  

 på indsats i katastrofetilfælde, der kræver  

 ekstraordinært store mandskabsstyrker.
 Endelig indeholder lovforslaget efter henstilling fra  

 Justitsministeriet en præcisering af, at formanden for ankenævnet  

 skal være landsdommer.
3. Lovforslagets økonomiske og administrative konsekvenser for  

 det offentlige Lovforslagets § 1, nr. 9, om ophævelse af  

 beredskabslovens § 12, stk. 2, vurderes at ville medføre  

 økonomiske konsekvenser for kommunerne.
 Disse konsekvenser forhandles med de kommunale parter i  

 forbindelse med udstedelse af en ny dimensioneringsbekendtgørelse.  

 Indenrigs- og Sundhedsministeriet har i et notat af 18. september 2002, som  

 er sendt til de kommunale parter den 23. september 2002, vurderet, at  

 afvikling af det udvidede krigsmæssige redningsberedskab i kommunerne  

 vil betyde en årlig besparelse på 39,5 mio.kr.
Lovforslagets § 1, nr. 18, om ophævelse af  

 beredskabslovens kapitel 6 (§§ 29   32) vil medføre en  

 nedlæggelse af de nuværende syv civilregioner, hvilket ikke vil  

 medføre økonomiske konsekvenser af betydning for det  

 offentlige.
De foreslåede ændringer vil medføre visse  

 merudgifter for Rigspolitiet, men disse vil således kunne afholdes  

 indenfor politiets bevillinger.
 Lovforslagets øvrige bestemmelser har ikke  

 økonomiske eller administrative konsekvenser for det offentlige.
4. Lovforslagets administrative konsekvenser for borgerne Lovforslaget har ikke administrative konsekvenser for  

 borgerne.
5. Lovforslagets erhvervsøkonomiske og erhvervsadministrative  

 konsekvenser Lovforslaget har ikke økonomiske eller  

 administrative konsekvenser for erhvervslivet.
6. Lovforslagets miljømæssige konsekvenser Lovforslaget har ikke miljømæssige  

 konsekvenser.
7. Forholdet til EU-retten Lovforslaget indeholder ikke EU-retlige aspekter.
 8. Hørte myndigheder og organisationer m.v.
Lovforslaget har været til høring hos  

 Statsministeriet, Beskæftigelsesministeriet, Kirkeministeriet,  

 Kulturministeriet, Skatteministeriet, Socialministeriet,  

 Undervisningsministeriet, Ministeriet for Flygtninge, Indvandrere og  

 Integration, Økonomi- og Erhvervsministeriet, Finansministeriet,  

 Ministeriet for Videnskab, Teknologi og Udvikling, Forsvarsministeriet,  

 Forsvarskommandoen, Justitsministeriet, Miljøministeriet, Ministeriet  

 for Fødevarer, Landbrug, og Fiskeri, Trafikministeriet,  

 Udenrigsministeriet, Rigspolitichefen Afd.
A, Politidirektøren i  

 København, Hovedstadens Sygehusfællesskab, Danske  

 Vandværkers Forening, Kommunalteknisk Chefforening, Sammenslutningen af  

 Bedriftværnsledere Storkøbenhavn   Sjælland,  

 Sammenslutningen af Bedriftværnsledere Jylland   Fyn, Forsikring og  

 Pension, KL, Amtsrådsforeningen, Københavns Kommune,  

 Frederiksberg Kommune, Beredskabskommissionen for Storkøbenhavn,  

 Foreningen af Politimestre i Danmark, Foreningen af Statsamtmænd,  

 Amtsdirektørforeningen, Kommunaldirektørforeningen i Danmark,  

 Foreningen af Kommunale Beredskabschefer, Falcks Redningskorps,  

 Sønderjysk Frivillige Brandværnsforbund, Beredskabs-Forbundet,  

 Dansk Røde Kors, ASF-Dansk Folkehjælp, Dansk  

 Arbejdsgiverforening, Dansk Industri, HORESTA (Hotel-, Restaurant-, og  

 Turisterhvervets Arbejdsgiverforening), Danmarks Restaurant- og  

 Cafeteriaforening, Selskabet for Risikovurdering, Brandteknisk Selskab, Dansk  

 Katastrofemedicinsk Selskab, Dansk Brand- og Sikringsteknisk Institut,  

 Hovedorganisationen af Beredskabsofficerer i Danmark, Centralorganisationen  

 for Stampersonel i Redningsberedskabet, Landstalsmandsudvalget for Menige,  

 Landsklubben for Deltidsansatte Brandfolk, Det Kommunale Beredskabspersonales  

 Landsforbund, Landsforeningen for Politiets Beredskabs-Ordenskorps,  

 Politiforbundet i Danmark, Teknisk Landsforbund, Funktionærernes og  

 Tjenestemændenes Fællesråd, Foreningen af Arbejdsledere i  

 Danmark, Forbundet af Offentligt Ansatte, SID, Beredskab Storkøbenhavn  

 samt Beredskabsstyrelsen.
Vurdering af lovforslagets konsekvenser Positive konsekvenser /mindreudgifter (hvis ja, angiv omfang) Negative konsekvenser /merudgifter (hvis ja, angiv omfang) Økonomiske konsekvenser for stat, kommuner og  

 amtskommuner De økonomiske konsekvenser forhandles med de kommunale  

 parter i forbindelse med udstedelse af en ny  

 dimensioneringsbekendtgørelse.
Ingen Administrative konsekvenser for stat, kommuner og  

 amtskommuner Nedlæggelse af de syv civilregioner Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Til nr. 1 Efter beredskabslovens § 1, stk. 2, 2. pkt.,  

 indgår det statslige lokale redningsberedskab og sygehusberedskabet  

 under krise eller krig i redningsberedskabet.
Beredskabsplanlægningen  

 er grundlæggende baseret på det princip, at den myndighed, der  

 varetager en funktion i fredstid, også skal varetage den  

 pågældende funktion under krise eller krig.
De operative opgaver  

 på de nævnte to områder varetages til daglig af henholdsvis  

 politiet, amtskommunerne og Hovedstadens Sygehusfællesskab.
Da  

 opgaverne ligeledes under krise eller krig bør varetages af disse  

 myndigheder, foreslås bestemmelsen ophævet.
 Med hensyn til det statslige lokale redningsberedskab  

 henvises til bemærkningerne til lovforslagets § 1, nr. 18.
 Der henvises i øvrigt til de almindelige  

 bemærkninger til lovforslaget.
Til nr. 2 Det civile beredskabs opgave er i henhold til  

 beredskabslovens § 2 at planlægge og træffe foranstaltninger  

 med henblik på under krise eller krig at videreføre samfundets  

 funktioner samt at yde støtte til landets samlede forsvar.
Det civile beredskab indebærer således efter  

 beredskabsloven alene en forpligtelse til at planlægge for krise eller  

 krig.
Bestemmelserne om det civile beredskab omfatter derfor ikke  

 planlægningen af det daglige beredskab inden for de enkelte  

 sektorer.
Det foreslås, at der fremtidigt skal  

 planlægges for at opretholde og videreføre samfundets funktioner  

 i tilfælde af ulykker og katastrofer, herunder krigshandlinger, samt  

 for at kunne yde støtte til forsvaret.
Herefter vil  

 beredskabsplanlægning m.v. også omfatte ulykker og katastrofer i  

 fredstid.
 Beredskabsplanlægningen baseres på det  

 generelle princip, at den myndighed, der varetager den daglige funktion,  

 også varetager funktionen i de ulykkes- og katastrofesituationer, hvor  

 dagligdagens ressourcer ikke er tilstrækkelige.
Det er således i den daglige administration, at der  

 skal tages de fornødne beredskabsmæssige hensyn, således  

 at flest mulige beredskabsforberedelser kan gennemføres på en  

 samfundsøkonomisk hensigtsmæssig måde.
Der skabes derved  

 en beredskabskontinuitet fra dagligdagens funktioner over større  

 ulykker til katastrofer, herunder krigshandlinger.
De foranstaltninger, der  

 planlægges iværksat i en situation, hvor dagligdagens ressourcer  

 ikke længere er tilstrækkelige, vil derfor være at  

 videreudvikle det daglige beredskab, og foranstaltningerne vil bygge på  

 den sædvanlige opgaveløsning og de eksisterende funktioner.  

 Dette indebærer, at sondringen mellem fredstid og krigstid ikke  

 længere lægges til grund for beredskabsplanlægningen.
 Med ophævelsen af beredskabslovens § 2 samles  

 alle generelle bestemmelser om beredskabsplanlægning m.v. inden for den  

 civile sektor i lovens kapitel 5.
 Der henvises i øvrigt til de almindelige  

 bemærkninger til lovforslaget samt til bemærkningerne til  

 forslagets § 1, nr. 12.
Til nr. 3 Forslaget om at ophæve beredskabslovens § 4,  

 stk. 3   5, er en konsekvens af aftalen mellem Folketingets partier om  

 redningsberedskabet efter 2002. Partierne er enige om, at der er behov for at  

 modernisere tilsynet med det kommunale redningsberedskab.
Som led i en  

 styrket vidensindsamling til brug både for kommunerne, det samlede  

 centrale overblik og det ændrede tilsyn skal der efter aftalen  

 iværksættes et arbejde med henblik på at gøre  

 elektronisk registrering og indberetning af redningsberedskabets  

 udrykningsaktivitet obligatorisk.
Når dette system, der er et led i  

 indenrigs- og sundhedsministerens tilsyn med det kommunale redningsberedskab,  

 jf. beredskabslovens § 4, stk. 2, er etableret, er partierne enige  

 om, at der ikke længere er behov for den nuværende  

 stikprøvekontrol af redningsberedskaberne, og at Redningsrådet  

 nedlægges.
 Bestemmelsen træder først i kraft efter  

 indenrigs- og sundhedsministerens nærmere bestemmelse, jf. forslagets  

 § 2, stk. 2.
Til nr. 4 Forslaget er en konsekvens af forslagets § 1, nr.  

 2.
Til nr. 5 Forslaget er en konsekvens af aftalen mellem Folketingets  

 partier om redningsberedskabet efter 2002, hvori det anføres, at de  

 frivillige skal have ret til en observatørpost i  

 beredskabskommissionen, og at kommunalbestyrelsen udpeger en  

 observatør efter indstilling fra de frivillige i redningsberedskabet.  

 I den forbindelse sigtes der til de frivillige, som kommunalbestyrelsen efter  

 beredskabslovens § 51, stk. 3, kan anvende til løsning af  

 opgaver inden for kommunens beredskab.
Folketingets partier lægger  

 ifølge den politiske aftale vægt på, at  

 Beredskabs-Forbundet spiller en aktiv og positiv rolle i arbejdet med at  

 nyttiggøre de frivillige.
Udpegningen vil derfor ofte ske efter  

 indstilling fra Beredskabs-Forbundet eller andre frivillige organisationer,  

 hvortil mange frivillige er knyttet.
Af sådanne organisationer kan  

 f.eks. nævnes Dansk Røde Kors og ASF-Dansk Folkehjælp.
 Beredskabslovens § 9, stk. 2, åbner  

 allerede i dag mulighed for, at der blandt kommissionens medlemmer kan  

 være repræsentanter for bl.a. de foreninger og organisationer,  

 som kommunalbestyrelsen har indgået aftale med i henhold til  

 beredskabslovens § 13. Hvor dette er tilfældet, bør de  

 frivillige beholde dette medlemskab, og status for repræsentanten for  

 de frivillige bør ikke ændres til observatør.  

 Formålet med forslaget er således alene at sikre, at de  

 frivillige i kommunerne får mulighed for at overvære  

 beredskabskommissionens møder med taleret, men uden stemmeret.
Til nr. 6 Efter den gældende affattelse af beredskabslovens  

 § 9, stk. 3, finder bl.a. visse bestemmelser i den kommunale  

 styrelseslov vedrørende tilsynsrådenes beføjelser over  

 for kommunalbestyrelsen (§ 61, stk. 1   5, og § 61 b,  

 stk. 1) tilsvarende anvendelse på beredskabskommissionen og dens  

 medlemmer.
 Ved den foreslåede ændring af beredskabslovens  

 § 9, stk. 3, præciseres, at også en række  

 bestemmelser i den kommunale styrelseslov vedrørende Indenrigs- og  

 Sundhedsministeriets beføjelser over for tilsynsrådene  

 (§ 61, stk. 7, § 61 a og § 61 b, stk. 2) finder  

 tilsvarende anvendelse på et tilsynsråds og dets medlemmers  

 virksomhed vedrørende beredskabskommissionen og dens medlemmer.
Til nr. 7 Der henvises til bemærkningerne til forslagets  

 § 1, nr. 5.
Til nr. 8 Forslaget om at ophæve beredskabslovens § 11 er  

 en konsekvens af forslagets § 1, nr. 9, om at ophæve  

 beredskabslovens § 12, stk. 2.
 De opgaver, der efter beredskabslovens § 11,  

 stk. 1, indgår i samordningen af redningsberedskabet i det  

 storkøbenhavnske område, omfatter alene varetagelsen af det  

 udvidede krigsmæssige redningsberedskab, som er pålagt kommunerne  

 i det storkøbenhavnske område efter § 12, stk. 2.
 Såfremt kommunalbestyrelserne i det  

 storkøbenhavnske område fremover ønsker at samordne deres  

 opgaver inden for redningsberedskabet, kan dette aftales i henhold til  

 beredskabslovens § 10. Henset til de særlige forhold i det  

 storkøbenhavnske område kan det være relevant, at  

 kommunalbestyrelserne i dette område tager initiativ til at overveje  

 behovet for at aftale en sådan samordning.
 Der henvises i øvrigt til bemærkningerne til  

 forslagets § 1, nr. 9.
Til nr. 9 Ifølge beredskabslovens § 12, stk. 1,  

 skal det kommunale redningsberedskab kunne yde en forsvarlig indsats mod  

 skader på personer, ejendom og miljøet ved ulykker og  

 katastrofer, herunder krigshandlinger.
Redningsberedskabet skal endvidere  

 kunne modtage, indkvartere og forpleje evakuerede og andre nødstedte.  

 Ifølge § 12, stk. 2, kan indenrigsministeren bestemme, at  

 redningsberedskabet i visse kommuner tillige skal kunne yde en  

 øjeblikkelig og mere omfattende indsats mod følgerne af  

 krigshandlinger.
I 1994 udpegede indenrigsministeren de 40 kommuner, der  

 blev pålagt at opretholde et udvidet krigsmæssigt  

 redningsberedskab.
Der blev udpeget 20 kommuner uden for det  

 storkøbenhavnske område med en sammenhængende  

 større bymæssig bebyggelse eller med særlige risici samt  

 de 20 kommuner, der indgår i det samordnede redningsberedskab i det  

 storkøbenhavnske område, jf. beredskabslovens § 11,  

 stk. 1.
 Forslaget om at ophæve beredskabslovens § 12,  

 stk. 2, er en konsekvens af den politiske aftale om redningsberedskabet  

 efter 2002, hvorefter der sker en forskydning fra det krigsmæssige  

 beredskab bl.a. til fordel for fredsmæssige opgaver.
Denne justering betyder efter aftalen, at det ikke  

 længere pålægges de 40 kommuner at opretholde et udvidet  

 krigsmæssigt redningsberedskab.
En konsekvens heraf vil også  

 være, at kommunerne selv bestemmer, hvorledes de herefter vil disponere  

 over materiellet.
Til nr. 10 Forslaget er en konsekvens af forslagets § 1, nr.  

 9.
Til nr. 11 Baggrunden for forslaget er, at det ikke længere er  

 relevant at opretholde sondringen mellem fred og krig i relation til  

 politimesterens koordinerende ledelse af den samlede indsats ved  

 større skader.
 Der henvises i øvrigt til de almindelige  

 bemærkninger for så vidt angår politiregionslederens  

 varetagelse af de koordinerende opgaver i forbindelse med større  

 ulykker og katastrofer samt til bemærkningerne til § 1, nr. 18.
Til nr. 12 Overskriften til lovens kapitel 5 (§§ 24 - 28)  

 foreslås ændret for dermed at tydeliggøre, at alle  

 generelle bestemmelser om beredskabsplanlægning m.v. inden for den  

 civile sektor er samlet i dette kapitel.
 Bestemmelserne i lovens §§ 24 - 28 fastlægger,  

 hvilke myndigheder samt offentlige og private virksomheder og institutioner  

 der skal planlægge eller yde bistand til planlægningen eller  

 udførelsen af opgaver inden for den civile sektor.
 De enkelte ministre varetager  

 beredskabsplanlægningen hver inden for deres ministerområder  

 (lovens § 24). Kommunalbestyrelser og amtsråd skal udarbejde en  

 samlet plan for kommunernes og amtskommunernes beredskab (lovens § 25).  

 Indenrigs- og sundhedsministeren fastsætter vejledende retningslinier  

 for denne planlægning (lovens § 26), og de enkelte ministre  

 fastsætter hver inden for deres område vejledende retningslinier  

 for amtskommunernes og kommunernes beredskabsplanlægning (lovens  

 § 27). Offentlige myndigheder og offentlige og private virksomheder og  

 institutioner kan pålægges at yde bistand ved planlægningen  

 eller udførelsen af opgaver m.v. inden for den civile sektors  

 beredskab (lovens § 28).
 Lovens kapitel 5 indeholder alene de generelle  

 bestemmelser om planlægning m.v. inden for den civile sektor.  

 Bestemmelserne inden for de enkelte ministerområder forudsættes  

 suppleret med lovgivning, der regulerer særlige beredskabsmæssige  

 forhold m.v. på det pågældende område.
 Der henvises i øvrigt til de almindelige  

 bemærkninger til lovforslaget samt til bemærkningerne til  

 forslagets § 1, nr. 2.
Til nr. 13 Den ændrede affattelse af beredskabslovens § 24  

 er en konsekvens af, at beredskabsplanlægning m.v. omfatter alle  

 ulykker og katastrofer, af indførelsen af begrebet »den civile sektors  

 beredskab« samt af forslagets § 1, nr. 2, om ophævelse af  

 beredskabslovens § 2 om den civile sektors støtte til forsvaret.  

 Beredskabsplanlægningen m.v. inden for de forskellige  

 ministerområder (det centrale niveau) omfatter ikke den  

 beredskabsplanlægning m.v., der finder sted inden for forsvaret.
Det  

 foreslås derfor, at de enkelte ministre skal planlægge for at  

 kunne yde støtte til forsvaret.
 Ved den civile sektors beredskab forstås de  

 foranstaltninger og den planlægning, der   bortset fra de  

 områder, der hører under forsvaret   skal foretages for at leve  

 op til formålsbeskrivelsen i § 24.
De enkelte ministre skal fortsat hver især inden for  

 hver deres område varetage beredskabsplanlægningen m.v.
Dette  

 indebærer, at sektoransvaret fastholdes.
Det påhviler de enkelte  

 ministre at sikre, at lovgivningen inden for de respektive  

 ministerområder indeholder de fornødne bestemmelser til  

 regulering af beredskabsmæssige forhold m.v.
Den generelle koordinationsbeføjelse vil - som  

 efter den gældende lovs § 24, stk. 2 - blive delegeret til  

 Beredskabsstyrelsen.
Beredskabsstyrelsen vil koordinere  

 beredskabsplanlægningen m.v. i relation til mere omfattende ulykker og  

 katastrofer, der berører flere centrale myndigheder.
Der vil blive  

 etableret et centralt netværk af kontaktpersoner, hvor  

 Beredskabsstyrelsen kan varetage en aktiv rolle med henblik på at  

 fremme beredskabsplanlægningen m.v. på det centrale niveau.
En af  

 styrelsens opgaver vil være at vurdere sammenhængen mellem de  

 centrale myndigheders beredskabsplanlægning for så vidt  

 angår mere omfattende ulykker og katastrofer.
Beredskabsstyrelsen vil  

 endvidere som i dag rådgive myndighederne om beredskabsmæssige  

 spørgsmål m.v.
 Der henvises i øvrigt til de almindelige  

 bemærkninger til lovforslaget samt til bemærkningerne til  

 forslagets § 1, nr. 2 og 18.
Til nr. 14 - 16 Forslagene indebærer, at beredskabet på det  

 kommunale og amtskommunale område ikke længere opdeles i  

 redningsberedskabet og det civile beredskab og er i øvrigt en  

 konsekvens af forslagets § 1, nr. 2.
Til nr. 17 Forslaget er en konsekvens af forslagets § 1, nr.  

 2.
Til nr. 18 Forslaget om at ophæve beredskabslovens kapitel 6  

 (§§ 29   32) skal ses i sammenhæng med aftalen om  

 redningsberedskabet efter 2002, hvorefter der sker en forskydning fra det  

 krigsmæssige beredskab bl.a. til fordel for fredsmæssige opgaver.  

 Dette indebærer, at den fremtidige tilrettelæggelse af  

 beredskabet baseres på, at sondringen mellem fredstid og krigstid  

 ophæves, og at organisation og samarbejdsrelationer mellem myndigheder  

 m.fl. skal være de samme såvel i det daglige som ved ulykker og  

 katastrofer, herunder krigshandlinger.
Der er herefter ikke længere  

 behov for at opretholde lovens særlige bestemmelser om beredskabets  

 organisation under krise eller krig.
 Indenrigsministeren har i medfør af  

 beredskabslovens § 29, nr. 2, § 31 og § 32 fastsat  

 bestemmelser om civilregionernes ledelse, sammensætning og opgaver m.v.  

 samt bestemmelser om regionsledelsens sammensætning, kompetence m.v.  

 Bestemmelserne herom i Indenrigsministeriets bekendtgørelse nr. 1070  

 af 15. december 1994 om civilregioner m.v. bortfalder.
På det regionale niveau er det hensigten at etablere  

 en bredt sammensat stab i hver region med chefen for politiregionen som leder  

 til at varetage de koordinerende opgaver i forbindelse med større  

 ulykker og katastrofer.
Som konsekvens heraf nedlægges de  

 nuværende syv civilregioner, der har til hovedopgave under krise eller  

 krig at prioritere og koordinere anvendelsen af regionens civile  

 ressourcer.
Efter beredskabslovens § 31 bestemmer de enkelte  

 ministre, i hvilket omfang de beføjelser, der kan udøves af  

 centrale forvaltningsmyndigheder, under krise eller krig skal kunne  

 udøves af forvaltningsorganer, der udpeges dertil.
Inden for visse  

 ministerområder er der foretaget delegation af kompetence efter  

 § 31 især til statslige rådgivere, der efter gældende  

 regler er udpeget til at indgå i civilregionerne under krise eller  

 krig.
Efter en ophævelse af lovens kapitel 6 vil  

 delegation af kompetence med henblik på særlige situationer kunne  

 finde sted efter almindelige forvaltningsretlige principper inden for de  

 ministerområder, hvor der skønnes at være behov herfor.
De  

 statslige rådgivere, der er udpeget til civilregionerne vil - efter  

 nedlæggelse af civilregionerne - kunne indgå som de  

 pågældende ministerområders repræsentanter i de  

 regionale stabe, der etableres med henblik på at varetage de  

 koordinerende opgaver i forbindelse med større ulykker og  

 katastrofer.
Forslaget indebærer endelig, at betegnelsen det  

 statslige lokale redningsberedskab ikke længere opretholdes.  

 Ifølge beredskabslovens § 30 henhører det statslige lokale  

 redningsberedskab under politimesteren, der under krise eller krig varetager  

 evakuering, varsling af civilbefolkningen, afspærring og bevogtning i  

 forbindelse med udførelsen af redningsberedskabets opgaver samt tilsyn  

 med mørklægning.
De nævnte opgaver er alle, bortset fra  

 tilsynet med mørklægning, omfattet af bestemmelsen i  

 beredskabslovens § 17, stk. 2, om politiets opgaver i det daglige  

 beredskab.
Opgaven med at føre tilsyn med mørklægning  

 anses for at være omfattet af retsplejelovens § 108.
Til nr. 19 Bestemmelsen, som er ny, fastsætter, at  

 kommunalbestyrelsen med regelmæssige mellemrum skal vurdere behovet  

 for, at der gennemføres brand- og evakueringsøvelser på  

 institutioner og øvrige lokaliteter m.v., der er omfattet af regler  

 fastsat i medfør af beredskabslovens § 33, stk. 2, nr.  

 2.
 Kommunalbestyrelsen kan også beslutte, at der skal  

 gennemføres brand- og evakueringsøvelser på institutioner  

 og lokaliteter m.v., hvor kommunalbestyrelsen har bestemt, at der skal  

 træffes konkrete foranstaltninger i medfør af § 35,  

 stk. 2.
 Det forudsættes, at det kommunale redningsberedskab  

 deltager i brand- og evakueringsøvelserne.
Til nr. 20 - 21 Forslagene er en konsekvens af forslagets § 1, nr.  

 2.
Til nr. 22 Der henvises til bemærkningerne til forslagets  

 § 1, nr. 14 - 16.
Til nr. 23 Med forslaget præciseres hjemlen i beredskabslovens  

 § 54 til at indkalde værnepligtige med henblik på indsats i  

 katastrofetilfælde, der kræver ekstraordinært store  

 mandskabsstyrker.
Til nr. 24 Forslaget er en konsekvens af forslagets § 1, nr.  

 2.
Til nr. 25 Efter beredskabslovens § 65, stk. 4,  

 består ankenævnet, der oprettes af indenrigsministeren, af en  

 formand og to andre medlemmer.
Formanden skal efter bestemmelsen være  

 landsdommer eller opfylde de almindelige betingelser for at kunne beskikkes  

 som landsdommer.
De øvrige medlemmer er en statsadvokat, der udpeges  

 af justitsministeren, og en advokat, der udpeges af Advokatrådet.
Præsidentrådet, der er sammensat af  

 præsidenterne for de kollegiale retter, har anbefalet, at bestemmelser  

 om dommermedvirken i offentlige nævn formuleres således, at det  

 udtrykkeligt angives, at det pågældende medlem skal være  

 dommer.
Justitsministeriet har henstillet til samtlige ministerier at bringe  

 bestemmelser om dommermedvirken i offentlige nævn i overensstemmelse  

 med Præsidentrådets anbefalinger.
 Bestemmelsen i § 65, stk. 4, om ankenævnet  

 er en såkaldt mellemform, idet formanden for ankenævnet enten  

 skal være landsdommer eller opfylde de almindelige betingelser for at  

 kunne beskikkes som landsdommer.
Præsidentrådet finder en sådan  

 mellemform uhensigtsmæssig.
I konsekvens heraf foreslås, at  

 mellemformen udgår, således at det i bestemmelsen angives, at  

 formanden for ankenævnet skal være landsdommer.
Til § 2 Det foreslås, at loven træder i kraft den 1.  

 juli 2003. § 1, nr. 3, foreslås dog først at træde  

 kraft efter indenrigs- og sundhedsministerens nærmere bestemmelse.
Til § 3 Bestemmelsen vedrører lovens territoriale  

 gyldighed.
Bilag Lovforslaget sammenholdt med gældende lov Gældende formulering Lovforslaget § 1 I beredskabsloven, jf. lovbekendtgørelse nr. 912 af 2. oktober  

 2000, foretages følgende ændringer:
§ 1. - - - 1. § 1, stk. 2, 2. pkt., ophæves.
Stk. 2. Redningsberedskabet omfatter det statslige  

 redningsberedskab, herunder det statslige regionale redningsberedskab, og det  

 kommunale redningsberedskab.
Under krise eller krig indgår det  

 statslige lokale redningsberedskab og sygehusberedskabet i  

 redningsberedskabet.
 § 2. Det civile beredskabs opgave er at planlægge og  

 træffe foranstaltninger med henblik på under krise eller krig at  

 videreføre samfundets funktioner samt at yde støtte til landets  

 samlede forsvar.
 2. § 2 ophæves.
§ 4. - - - 3. § 4, stk. 3 - 5, ophæves.
Stk. 3. Indenrigsministeren nedsætter et  

 redningsråd, der rådgiver indenrigsministeren i  

 spørgsmål om det kommunale redningsberedskab og foretager  

 prøvealarmering af det statslige regionale og det kommunale  

 redningsberedskab.
Redningsrådet består af 8 medlemmer, hvoraf 3  

 medlemmer udpeges af Kommunernes Landsforening, 1 medlem udpeges af  

 Københavns og Frederiksberg Kommuner i fællesskab, 1 medlem  

 udpeges af justitsministeren, medens indenrigsministeren udpeger 3 medlemmer.  

 I sager vedrørende tekniske og personalemæssige  

 spørgsmål tilforordnes rådet 1 repræsentant for den  

 organisation, der repræsenterer de kommunale beredskabschefer, 1  

 repræsentant for de private redningsvæsener, jf. § 13,  

 stk. 1, og 1 repræsentant for personalet i de kommunale  

 redningsberedskaber.
 Stk. 4. Blandt rådets medlemmer udnævner  

 indenrigsministeren formand og næstformand, hvoraf den ene skal  

 være en af repræsentanterne for Kommunernes Landsforening.
 Stk. 5. Indenrigsministeren afholder udgifterne ved  

 Redningsrådets virksomhed.
 § 5. Beredskabsstyrelsen leder det statslige redningsberedskab  

 og rådgiver myndighederne i spørgsmål om  

 redningsberedskabet og det civile beredskab.
 4. I § 5, stk. 1, udgår »og det civile  

 beredskab«.
§ 9. - - - 5. I § 9, stk. 2, indsættes efter sidste  

 pkt.:
Stk. 2. Kommunalbestyrelsen skal nedsætte en  

 beredskabskommission til at varetage den umiddelbare forvaltning af  

 redningsberedskabet.
Kommunalbestyrelsen kan træffe beslutning om, at  

 den umiddelbare forvaltning af opgaver, der efter §§ 34-37 er henlagt  

 til kommunalbestyrelsen, varetages af beredskabskommissionen.  

 Kommunalbestyrelsen træffer bestemmelse om kommissionens  

 sammensætning.
Kommissionen, hvis medlemstal skal være ulige,  

 skal bestå af borgmesteren, der er formand, politimesteren og et  

 flertal valgt af kommunalbestyrelsen.
Kommunalbestyrelsen kan i særlige  

 tilfælde med indenrigsministerens samtykke udpege et andet medlem af  

 kommunalbestyrelsen end borgmesteren til at indtræde som formand for  

 beredskabskommissionen.
»Kommunalbestyrelsen udpeger en repræsentant for de  

 frivillige som observatør i beredskabskommissionen, hvis der ikke  

 indgår en repræsentant for de frivillige som medlem af  

 kommissionen.« Stk. 3. Reglerne i § 11, stk. 1, § 20,  

 stk. 1-4, 6 og 7, § 21, § 22, § 28, § 29,  

 stk. 1, 2 og 5, § 61, stk. 1 -5, og § 61 b, stk. 1,  

 i lov om kommunernes styrelse finder tilsvarende anvendelse på  

 beredskabskommissionen og dens medlemmer.
 6. I § 9, stk. 3, ændres »§ 61,  

 stk. 1   5, og § 61 b, stk. 1« til: »§ 61, stk. 1  

 5 og stk. 7, § 61 a og § 61 b«.
§ 10. - - - 7. I § 10, stk. 2, indsættes efter sidste  

 pkt.:
Stk. 2. Kommuner, der samordner deres redningsberedskab, skal  

 nedsætte en fælles beredskabskommission til at varetage de  

 opgaver vedrørende redningsberedskabet, som kommunalbestyrelserne  

 henlægger til denne.
Kommunalbestyrelsen kan endvidere træffe  

 beslutning om, at opgaver, der efter §§ 34-37 er henlagt til  

 kommunalbestyrelsen, henlægges til den fælles  

 beredskabskommission.
Beredskabskommissionen skal bestå af et ulige  

 antal medlemmer, herunder borgmestrene i de deltagende kommuner og  

 politimesteren.
Kommunalbestyrelsen kan i særlige tilfælde med  

 indenrigsministerens samtykke udpege et andet medlem af kommunalbestyrelsen  

 end borgmesteren til at indtræde i den fælles  

 beredskabskommission.
»For kommuner, der har samordnet deres redningsberedskab,  

 udpeges en repræsentant for de frivillige som observatør i den  

 fælles beredskabskommission, hvis der ikke indgår en  

 repræsentant for de frivillige som medlem af kommissionen.« § 11. Kommunalbestyrelserne i Københavns og  

 Frederiksberg Kommuner, kommunalbestyrelserne i Københavns Amt og  

 Københavns Amtsråd skal samordne opgaver inden for  

 redningsberedskabet.
Opgaver, der ikke er omfattet af samordningen, skal  

 varetages af kommunalbestyrelsen eller af en beredskabskommission, der er  

 nedsat i overensstemmelse med reglerne i § 9, stk. 2, eller  

 § 10.
 8. § 11 ophæves.
Stk. 2. Samordningen efter stk. 1 skal godkendes af  

 indenrigsministeren, som i tilfælde af uenighed mellem  

 kommunalbestyrelserne fastsætter samordningens indhold.
De opgaver, der  

 er omfattet af samordningen, varetages af en fælles  

 beredskabskommission, hvis sammensætning fastsættes af  

 indenrigsministeren.
 Stk. 3. Indenrigsministeren kan godkende, at Frederiksborg og  

 Roskilde Amtsråd samt kommunalbestyrelser i Frederiksborg og Roskilde  

 Amter tilslutter sig samordningen efter stk. 1.
§ 12. - - - 9. § 12, stk. 2, ophæves.
 Stk. 2. Indenrigsministeren kan bestemme, at  

 redningsberedskabet i visse kommuner tillige skal kunne yde en  

 øjeblikkelig og mere omfattende indsats mod følgerne af  

 krigshandlinger.
 Stk. 3 og 4 bliver herefter stk. 2 og 3.
Stk. 3. Indenrigsministeren kan bestemme, at  

 redningsberedskabet i visse kommuner skal kunne yde en udvidet assistance til  

 andre kommuners redningsberedskab, hvis det skønnes  

 påkrævet på grund af karakteren eller omfanget af en ulykke  

 eller katastrofe, herunder krigshandlinger.
Indenrigsministeren  

 fastsætter regler om udgiftsfordelingen mellem staten og de  

 pågældende kommuner.
 Stk. 4. Indenrigsministeren kan bestemme, at  

 kommunalbestyrelsen skal varetage andre beredskabsopgaver end dem, der er  

 nævnt i stk. 1-3.
 10. I § 12, stk. 4, som bliver stk. 3,  

 ændres »stk. 1   3« til: »stk. 1 og 2«.
 § 17. Den samlede indsats ved større fredstidsskader  

 koordineres i øvrigt af politimesteren, jf. retsplejelovens  

 § 108.
 11. I § 17, stk. 1, ændres »fredstidsskader«  

 til: »skader«.
 12. Overskriften til kapitel 5 affattes således:
Kapitel 5 Planlægning m.v.
»Beredskabsplanlægning m.v. inden for den civile  

 sektor« 13. § 24 affattes således:
 § 24. De enkelte ministre skal hver inden for deres  

 område planlægge og træffe foranstaltninger til  

 udførelse af opgaver inden for det civile beredskab, jf.  

 § 2.
 »§ 24. De enkelte ministre skal hver inden for deres  

 område planlægge for opretholdelse og videreførelse af  

 samfundets funktioner i tilfælde af ulykker og katastrofer, herunder  

 krigshandlinger, samt for at kunne yde støtte til forsvaret.
 Stk. 2. Indenrigsministeren koordinerer planlægningen  

 vedrørende det civile beredskab og de deraf følgende  

 foranstaltninger, jf. stk. 1, og gennemfører den del af  

 planlægningen, der ikke påhviler andre myndigheder.
Stk. 2. Indenrigs- og sundhedsministeren koordinerer  

 planlægningen vedrørende den civile sektors beredskab, jf.  

 stk. 1, og rådgiver myndighederne.
Indenrigs- og  

 sundhedsministeren gennemfører den del af planlægningen, der  

 ikke påhviler andre myndigheder.« § 25. Kommunalbestyrelsen skal udarbejde en samlet plan for  

 kommunens redningsberedskab og civile beredskab.
Planen skal vedtages af  

 kommunalbestyrelsen i et møde.
 14. I § 25, stk. 1, ændres »kommunens  

 redningsberedskab og civile beredskab« til: »kommunens beredskab«.
Stk. 2. Amtsrådet skal udarbejde en samlet plan for  

 amtskommunens civile beredskab.
Planen skal vedtages af amtsrådet i et  

 møde.
 15. I § 25, stk. 2, ændres »amtskommunens  

 civile beredskab« til: »amtskommunens beredskab«.
 § 27. De enkelte ministre fastsætter hver inden for  

 deres område vejledende retningslinier for amtskommunernes og  

 kommunernes civile beredskabsplanlægning, jf. § 25, stk. 1 og  

 2.
 16. I § 27 ændres »amtskommunernes og kommunernes  

 civile beredskabsplanlægning« til: »amtskommunernes og kommunernes  

 beredskabsplanlægning«.
 § 28. Vedkommende minister kan pålægge offentlige  

 myndigheder og offentlige og private virksomheder og institutioner at yde  

 bistand ved planlægningen eller udførelsen af opgaver inden for  

 det civile beredskab.
 17. I § 28, stk. 1 og 2, ændres »det civile  

 beredskab« til: »den civile sektors beredskab«.
 Stk. 2. Vedkommende minister kan pålægge  

 offentlige og private virksomheder og institutioner at træffe  

 særlige foranstaltninger for så vidt angår varer,  

 tjenesteydelser, produktionsmidler m.v. inden for deres normale virksomhed,  

 hvis dette er påkrævet af hensyn til udførelsen af opgaver  

 inden for det civile beredskab.
Kapitel 6 18. Kapitel 6 ophæves.
Beredskabets organisation under krise eller  

 krig § 29. Indenrigsministeren fastsætter regler om 1)	redningsberedskabets organisation, 2)	landets inddeling i rednings- og civilregioner, deres opgaver, deres  

 sammensætning og ledelsen af disse og 3)	opgavefordelingen og samarbejdet mellem det statslige  

 redningsberedskab, det kommunale redningsberedskab og de myndigheder, der er  

 ansvarlige for sygehusberedskabet.
 § 30. Det statslige lokale redningsberedskab hører  

 under politimesteren.
 Stk. 2. Politimesteren varetager under krise eller krig efter  

 regler, der fastsættes af indenrigsministeren, følgende  

 opgaver:
1)	evakuering, 2)	varsling af civilbefolkningen, 3)	afspærring og bevogtning i forbindelse med udførelsen  

 af redningsberedskabets opgaver, 4)	tilsyn med mørklægning og 5)	andre beredskabsopgaver, som efter forhandling med justitsministeren  

 henlægges til politiet.
 Stk. 3. Indenrigsministeren bestemmer, hvem der varetager  

 opgaverne efter stk. 2 i de politikredse, hvor det kommunale  

 redningsberedskab er samordnet efter §§ 10 og 11.
 § 31. De enkelte ministre bestemmer, i hvilket omfang de  

 beføjelser, der kan udøves af centrale forvaltningsmyndigheder,  

 under krise eller krig skal kunne udøves af forvaltningsorganer, der  

 udpeges dertil.
 § 32. En amtskommunes eller kommunes ressourcer inden for det  

 civile beredskab kan af indenrigsministeren eller forvaltningsorganer, som  

 ministeren udpeger hertil, under krise eller krig kræves stillet til  

 rådighed for en anden amtskommunes eller kommunes civile beredskab.  

 Indenrigsministeren kan fastsætte nærmere regler herom.
§ 35. - - - 19. I § 35 indsættes som nyt stk.:
Stk. 2. Kommunalbestyrelsen kan i øvrigt bestemme, at  

 der for bygninger og grundarealer, 1)	hvor der er særlig brandfarlige forhold, 2)	hvor der samles mange mennesker, eller 3)	hvor store værdier er udsat for  

 ødelæggelse, »Stk. 2. Kommunalbestyrelsen skal mindst en gang om året  

 bestemme, hvorvidt der skal gennemføres brand- og  

 evakueringsøvelser i bygninger m.v., der er omfattet af  

 stk. 1.« Stk. 2 og 3 bliver herefter stk. 3 og 4.
 skal træffes driftsmæssige foranstaltninger  

 til at forebygge eller formindske brandfaren og til at sikre forsvarlige  

 rednings- og slukningsmuligheder i tilfælde af brand.
Stk. 3. Kommunalbestyrelsen kan bestemme, at det kommunale  

 redningsberedskab eller en eller flere personer, som kommunalbestyrelsen har  

 bemyndiget hertil, hvis det skønnes nødvendigt til enhver tid  

 skal være til stede som brandvagt i forsamlingslokaler, ved afholdelse  

 af udstillinger, festivaler, teaterforestillinger, cirkusforestillinger og  

 lignende arrangementer, herunder arrangementer i det fri.
Brandvagten, der  

 skal være i besiddelse af behørig legitimation, kan være  

 til stede uden retskendelse.
Kommunalbestyrelsen kan endvidere bestemme, at  

 arrangøren skal betale et gebyr til dækning af kommunens  

 omkostninger ved administration og tilsyn i forbindelse med brandvagten.
§ 38. - - - Stk. 2. Vedkommende minister kan iværksætte eller  

 for så vidt angår ikkestatslige foranstaltninger tillade, at der  

 iværksættes ekspropriation af fast ejendom til brug for  

 udførelsen af civile beredskabsopgaver.
 20. I § 38, stk. 2, ændres »civile  

 beredskabsopgaver« til: »opgaver inden for den civile sektors  

 beredskab«.
 § 45. Vedkommende minister kan pålægge enhver  

 pligt til at meddele oplysninger, der er nødvendige for  

 planlægningen af det civile beredskab.
 21. I § 45 ændres »det civile beredskab« til:  

 »den civile sektors beredskab«.
§ 51. - - - Stk. 3. Kommunalbestyrelsen fastsætter de opgaver, der  

 kan løses af frivillige i kommunens redningsberedskab og civile  

 beredskab.
 22. I § 51, stk. 3, ændres »kommunens  

 redningsberedskab og civile beredskab« til: »kommunens beredskab«.
§ 54. De værnepligtige står til rådighed for  

 redningsberedskabet indtil udløbet af det år, i hvilket de  

 fylder 50 år.
Indenrigsministeren kan fastsætte regler  

 herom.
 23. I § 54 indsættes som nyt stk.:
»Stk. 2. Indenrigs- og sundhedsministeren kan foretage de  

 nødvendige indkaldelser af værnepligtige med henblik på  

 indsats i katastrofetilfælde, der kræver ekstraordinært  

 store mandskabsstyrker.
Indenrigs- og sundhedsministeren kan fastsætte  

 regler herom.« § 57. Offentligt ansatte og ansatte i offentlige og private  

 virksomheder og institutioner skal udføre de opgaver inden for  

 redningsberedskabet og det civile beredskab, der pålægges  

 dem.
 24. I § 57 ændres »det civile beredskab« til:  

 »den civile sektors beredskab«.
§ 65. - - - Stk. 4. Ankenævnet, der oprettes af indenrigsministeren,  

 består af en formand og to andre medlemmer.
Formanden skal være  

 landsdommer eller opfylde de almindelige betingelser for at kunne beskikkes  

 som landsdommer.
De øvrige medlemmer er en statsadvokat, der udpeges  

 af justitsministeren, og en advokat, der udpeges af Advokatrådet.
 25. I § 65, stk. 4, 2. pkt., udgår »eller  

 opfylde de almindelige betingelser for at kunne beskikkes som  

 landsdommer«.
§ 2 Loven træder i kraft den 1. juli 2003.
 Stk. 2. § 1, nr. 3, træder dog først i kraft  

 efter indenrigs- og sundhedsministerens nærmere bestemmelse.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske eller  

 grønlandske forhold tilsiger.
