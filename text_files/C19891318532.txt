Produktion af partier bestemt til salg i en sæson har hidtil først  

 kunnet ske efter sæsonens begyndelse, d.v.s. efter 1. juli.
Godkendt avl af  

 vinterbyg og vinterhvede, der fra høst har været henlagt ubejdset, kan  

 fremover i perioden fra efterfølgende 1. maj til 30. juni anvendes til  

 produktion af sædekornspartier.
Disse partier kan sælges indtil 1. december i  

 prøvetagningsåret.
 Hidtil har det kun været muligt at producere partier inden for den sæson,  

 hvor salget skulle finde sted.
Et brancheønske om allerede fra 1. maj at kunne producere partier af  

 vintersæd, som ønskes solgt det kommende efterår, har været drøftet på møder  

 i Frøkontrolkommissionens Kontaktudvalg for Sædekorn.
Formålet med dette  

 skulle være at udjævne arbejdet i sæsonen for både branchen og for  

 Statsfrøkontrollen.
 Efter Landbrugsministeriets bekendtgørelse nr. 655 af 21. oktober 1988 om  

 sædekorn er det ved § 25, stk. 3, blevet muligt at forlænge godkendelsen af  

 et produceret parti ud over den sæson, hvori forseglingen har fundet sted,  

 hvis det findes forsvarligt af hensyn til sikkerheden for, at  

 analyseresultatet fortsat vil være udtryk for partiets kvalitet på  

 salgstidspunktet.
 I henhold til denne bestemmelse fastsættes følgende:
Godkendt avl af vinterbyg og vinterhvede, der fra høst har været henlagt  

 ubejdset, kan anvendes ved produktion af partier af vinterbyg og vinterhvede  

 i perioden fra efterfølgende 1. maj til 30. juni.
Disse partier kan sælges  

 indtil 1. december i prøvetagningsåret.
Som eksempel kan anføres, at godkendt  

 avl af vinterbyg og vinterhvede fra høst 1988, som ikke blev oprenset til  

 sædekornspartier i efteråret 1988, nu kan oprenses i perioden fra 1. maj til  

 30. juni 1989. Disse partier kan herefter sælges indtil 1. december 1989.
Mærkning og prøvetagning af partier af vinterbyg og vinterhvede, der  

 produceres i perioden 1. maj til 30. juni 1. Partiet prøvetages og mærkes med en af formularerne  

 84, 85, 86 eller 87 eller ved stempling i tilsvarende fortrykt mærkeseddel.  

 Endvidere mærkes partiet med en ny mærkeseddel, formular 62, jfr. bilag 1.  

 Mærkesedlen er påtrykt teksten: Sidste salgsdato: 1. december i  

 prøvetagningsåret'.
 2. Den udtagne prøve indsendes til Statsfrøkontrollen  

 umiddelbart efter prøvetagningen til analyse for alle EF-krævede  

 undersøgelser.
