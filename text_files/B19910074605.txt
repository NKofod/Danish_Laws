 I henhold til § 10 og § 21, stk. 1, i lov om lægemidler, jf.
 lovbekendtgørelse nr. 451 af 6. august 1982, fastsættes:
§ 1.  For ansøgning om optagelse af en farmaceutisk  

 specialitet i specialitetsregistret betales en afgift på 35.800 kr.
Afgiften  

 omfatter een lægemiddelform i een styrke.
For ansøgning om optagelse af  

 yderligere lægemiddelformer eller styrker samt for ansøgninger om optagelse  

 af en parallelimporteret farmaceutisk specialitet er afgiften 8.700 kr.
Stk. 2.  For ansøgning om forlængelse af registrering af  

 en farmaceutisk specialitet betales en afgift på 8.700 kr.
Afgiften omfatter  

 en farmaceutisk specialitet i alle lægemiddelformer og styrker.
 Stk. 3.  Afgiftsfri er:
 § 2.  For en registreret specialitet betales en årlig  

 afgift på 5.730 kr. for hver lægemiddelform og styrke, der er registreret.
 Stk. 2.  Afgiftsfri er de specialiteter, der er nævnt i  

 § 1, stk. 3, nr. 2.
 Stk. 3.  For lægemidler, der optages i  

 specialitetsregistret i løbet af årets første 9 måneder, betales afgift i  

 henhold til stk. 1. For lægemidler, der optages i specialitetsregistret i  

 årets sidste 3 måneder, betales ingen afgift for det pågældende år.
 § 3.  For ansøgning om tilladelse til virksomhed efter  

 lægemiddellovens § 8, stk. 1, betales en afgift på 3.070 kr., såfremt  

 virksomheden skal fremstille (herunder fordele, emballere, etikettere m.v.)  

 lægemidler, ellers 1.640 kr.
 Stk. 2.  Foregår virksomheden på flere geografisk  

 adskilte steder, betales afgift efter stk. 1 for hvert enkelt sted.
 Stk. 3.  Afgiftsfri er ansøgning om tilladelse til  

 virksomhed med radioaktive lægemidler.
 § 4.  For virksomhed, der er godkendt efter  

 lægemiddellovens § 8, stk. 1, betales en årlig afgift på 3.310 kr., såfremt  

 virksomheden fremstiller (herunder fordeler, emballerer, etiketterer mv.)  

 lægemidler, ellers på 1.760 kr.
 Stk. 2.  Foregår virksomheden på flere geografisk  

 adskilte steder, betales årsafgift efter stk. 1 for hvert enkelt sted.
 Stk. 3.  Afgiftsfri er virksomhed med radioaktive  

 lægemidler.
 Stk. 4.  For virksomheder, der godkendes i løbet af  

 årets første 9 måneder, betales afgift i henhold til stk. 1. For  

 virksomheder, der godkendes i årets sidste 3 måneder, betales ingen afgift  

 for det pågældende år.
 § 5.  Sundhedsstyrelsen kan i ganske særlige tilfælde  

 fritage for betaling af afgifter.
§ 6.  Sundhedsstyrelsen meddeler fremgangsmåden ved  

 indbetaling af afgifter.
Afgifter efter § 2, stk. 1 og § 4, stk. 1,  

 indbetales til Sundhedsstyrelsen senest 1 måned efter påkrav.
 § 7.  Bekendtgørelsen træder i kraft den 1. januar  

 1992.
 Stk. 2.  Bekendtgørelse nr. 63 af 1. februar 1991 om  

 afgifter for lægemidler og lægemiddelvirksomheder ophæves.
