Pressenævnets kendelse i sag nr. 12-70-00221 Resumé Klager  en person  klagede over, at kronikkerne Sådan opstod folkekirken og Lad kongehuset være i fred ikke blev bragt i Villabyerne.
 Pressenævnets formand udtaler:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
Avisen er ikke forpligtet til at bringe klagers kronikker.
Klagen afvises herefter som åbenbart grundløs, jf. medieansvarsloven § 43, stk. 2, nr. 1.
 [Klager] har klaget til Pressenævnet, idet han mener, at Villabyerne har tilsidesat god presseskik ved ikke at bringe hans kronikker, Sådan opstod folkekirken og Lad kongehuset være i fred.
[Klager] har til støtte for klagen bl.a. anført, at kronikkerne er indsendt på opfordring af andre borgere som kommentarer til Villabyernes faste klumme Præstetanker.
Villabyernes lokalredaktør meddelte klager telefonisk den 6. marts 2012, at kronikkerne ikke var bragt, da indholdet ikke var tilstrækkeligt lokalt.
Klager er uforstående over for afvisningen.
 [Klager] har videre oplyst, at kronikkerne Sådan opstod folkekirken og Lad kongehuset være i fred tidligere er bragt i Frederiksborg Amts Avis henholdsvis den 21. april 1999 og den 31. maj 2001.
 Pressenævnets formand udtaler:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
Avisen er ikke forpligtet til at bringe klagers kronikker.
Klagen afvises herefter som åbenbart grundløs, jf. medieansvarsloven § 43, stk. 2, nr. 1.
