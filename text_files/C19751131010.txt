Ifølge bestemmelsen i færdselslovens § 50 a, der træder i kraft den 1.  

 januar 1976, skal den person, der under kørsel benytter en siddeplads på en  

 bils forsæde, anvende sikkerhedssele, såfremt pladsen er forsynet med  

 sikkerhedssele.
I loven er givet visse fritagelser for selepåbudet, dels  

 individuelle fysisk/medicinsk begrundede undtagelser, dels undtagelser for  

 særlige former for kørsel.
Yderligere fritagelser er fastsat ved  

 justitsministeriets bekendtgørelse nr. 608 af 12. december 1975 om fritagelse  

 for pligten til at anvende sikkerhedssele.
I.
Selepåbudets indhold.
1. Selepåbudet følger ikke reglerne i  

 udstyrsbekendtgørelsens § 8, stk. 7, om obligatorisk montering af  

 sikkerhedsseler.
Selepåbudet gælder i alle tilfælde, hvor sikkerhedsseler  

 faktisk er monteret på en bils forsæde, uanset om dette er foreskrevet i  

 udstyrsbekendtgørelsen, eller monteringen er sket frivilligt,og uanset den  

 anvendte seletype.
 Hvis de obligatorisk monterede sikkerhedsseler i en bil er afmonterede,  

 eller selerne er defekte og dermed uanvendelige, foreligger der ikke en  

 overtrædelseaf selepåbudet ved kørsel i bilen, men en overtrædelse af  

 udstyrsbestemmelserne.
2. Det er i en række biltyper med udelt forsæde  

 (»sofasæde«) muligt at befordre 3 personer på forsædet, uanset at  

 bilen ikke er så bred, at der i udstyrsreglerne stilles krav om 3 seler på  

 forsædet.
Selepåbudet er ikke til hinder for, at der befordres flere personer  

 på en bils forsæde end antallet af monterede sikkerhedsseler.
Det er blot en  

 forudsætning, at de monterede seler benyttes forskriftmæssigt, og at føreren  

 har den fornødne plads til at betjene bilen.
 3. Pligten til at anvende sikkerhedssele indebærer, at  

 selen skal være fastgjort til bilens selebeslag og i rimeligt omfang  

 fastgjort om brugeren.
 4. Strafansvaret for undladt selebrug påhviler den,  

 der skulle have anvendt selen.
II.
Individuelle undtagelser.
 1. Ved lovbestemmelsen (stk, 3, 1.pkt.) er fritaget  

 personer under 15 år og personer med en legemshøjde på mindre end 150 cm.
Også personer med en legemshøjde på 150 cm. og derover kan have  

 vanskeligheder med at anvende sikkerhedssle i tilfælde, hvor sikkerhedsselen  

 i en bil er monteret til en højere person.
De pågældende må henvises til at  

 få selemonteringen ændret, hvis problemet ikke kan klares på anden vis.
2. I bekendtgørelsens § 1 er fritaget personer, der  

 har opnået lægeattest om fritagelse i henhold til sundhedsstyrelsens instruks  

 til lægerne om selefritagelse.
Attesten skal udstedes på en særlig af  

 sundhedsstyrelsen godkendt blanket og medbringes under kørsel.
III.
Fritagelse ved særlige former for kørsel.
 Ved lovbestemmelsen er direkte undtaget følgende former for kørsel:
 1. Bakning, kørsel på parkeringsplads, servicestation,  

 værkstedsområde eller under lignende forhold (stk. 2).
 Kørsel ombord på færge og kørsel fra borde anses for kørsel »under  

 lignende forhold«.
 2. Hyrevognskørsel (stk. 4, 1. pkt.).
 Fritagelsen, der gælder såvel fører som forsædepassager, omfatter kun  

 kørsel i henhold til hyrevognsbevilling og således ikke andre former for  

 erhvervsmæssig personbefordring.
 I bekendtgørelsen er endvidere undtaget følgende former for kørsel:
 Erhvervsmæssig kørsel med lav hastighed, når vedkommende under kørsel ofte  

 skal stige ud og ind af bilen. og afstanden mellem de enkelte stop ikke  

 overstiger 500 m. (§ 2, stk. 1, litra a).
 Erhvervsmæssig kørsel dækker også kørsel for offentlige  

 myndigheder,foreninger og lignende.
Den fritagne kørsel skal generelt være kendetegnet ved, at kørslen foregår  

 med lav hastighed, hvilket vil sige højst 30 - 40 km/t, og at vedkommende  

 (fører eller forsædepassager) med korte mellemrum skal stige ud og ind af  

 bilen.
For strækninger over 500 m skal selen anvendes.
 Justitsministeriet er opmærksom på, at det kan være vanskeligt for  

 politiet at tage stilling til, hvorvidt en forbipasserende bil har  

 tilbagelagt en strækning på mere end 500 m, men det vil normalt være  

 kendeligt, om den pågældende kørsel efter sit formål og den hastighed,  

 hvormed bilen fremføres, indebærer hyppige ud- og indstigninger, som f.eks. i  

 tilfælde hvor den kørende har ærinde til en større del af husstandene inden  

 for et beboelsesområde med henblik op uddeling af varer, renovation og  

 lignende.
 Postvæsenet, bladdistribution, politiet og forsvaret omfattes også af  

 denne fritagelse,for så vidt en videregående fritagelse ikke følger af litra  

 b - e.
 4. Postvæsenets kørsel inden for tættere bebygget  

 område i forbindelse med uddeling af brev- og pakkepost samt postkassetømning  

 (litra b).
 Anden kørsel inden for postvæsenet, f.eks. kørsel mellem posthuse og al  

 kørsel uden for tættere bebygget område, er kun fritaget, i det omfang  

 kørslen omfattes af pkt. 3 (litra a). Til forskel fra pkt. 3 (litra a) gælder  

 denne fritagelse uanset kørselhastigheden og længden af kørselsstrækningerne.  

 I henhold til stk. 2 gælder fritagelsen dog ikke kørsel til og fra det  

 område, hvor uddelingen eller postkassetømningen skal foretages.
 5. Kørsel inden for tættere bebygget område i  

 forbindelse med uddeling af dagblade til abonnenter (litra c).
Fritagelsen omfatter kun dagblade og kun uddeling til abonnenter, ikke  

 uddeling til f.eks. forhandlere.
Anden bladdistribution, herunder al  

 bladdistribution uden for tættere bebygget område, er kun fritaget, i det  

 omfang dette følger af pkt. 3 (litra a).
 Ifølge stk. 2 gælder fritagelsen ikke kørsel til eller fra  

 uddelingsområdet.
 6. Politiets og militærpolitiets kørsel i særligt  

 bevogtningsøjemed samt ved befordring af anholdte eller andre, der kan være  

 til fare under kørslen (litra d).
Ved særligt bevogtningsøjemed er tænkt på kortegekørsel og lignende.  

 Almindelig patruljekørsel er således ikke omfattet af fritagelsen.
Under  

 »andre«, der kan være til fare under kørslen,» henregnes bl.a.  

 berusede og sindssyge.
Fængselsvæsenets befordring af strafafsonere og andre,  

 der kan være til fare under kørsel, anses også for omfattet af fritagelsen.
 7. Forsvarets kørsel på øvelsesområder (litra e).
 Fritagelsen får kun selvstændig betydning, i det omfang det pågældende  

 område er omfattet af færdselsloven.
 8. Udrykningskørsel m.v.
 Justitsministeriet er indforstået med, at man under udtrykningskørsel,  

 hvor det er nødvendigt at foretage omklædning under kørslen, undlader at  

 anvende sikkerhedssele under omklædningen, og for så vidt det er nødvendigt  

 for hurtigt at komme ud af bilen, aftager selen under kørslen, umiddelbart  

 før bilen standser.
IV.
Politiets opgaver.
 1. Det påhviler politiet som led i den almindelige  

 kontrol med overholdelse af færselslovgivningens bestemmelser at påse, at  

 selepåbudet efterleves.
Justitsministeriet skal imidlertid henstille, at der i perioden 1. januar  

 - 31. marts 1976 ikke rejses sigtelse mod trafikanter, der overtræder  

 påbudet.
I tilfælde af, at overtrædelse konstateres, anmodes politiet om at  

 vejlede trafikanterne om pligten til at anvende sikkerhedssele samt uddele  

 den sikkerhedsselebrochure, der er udarbejdet af Rådet for større  

 færdselssikkerhed.
2. Med hensyn til udstyrsbekendtgørelsens bestemmelser  

 skal politiet være opmærksom på, om sikkerhedsseler i biler, hvori seler skal  

 være monteret, er i brugbar stand.
I modsat fald bør der gives bilens  

 ejer/bruger pålæg om at bringe selerne i orden.
3. Af hensyn til færdselsuheldsstatistikken og den  

 lægevidenskabelige bearbejdelse af uheldsmaterialet er det af stor vigtighed,  

 at politiet ved færselsuheld gør mest muligt for at klarlægge, om  

 sikkerhedssele har været anvendt.
Det samme gælder spørgsmålet om brug af  

 styrthjelm.
Der vedlægges en liste udarbejdet af Retsmedicinsk Institut i  

 Århus med hensyn til, hvilke momenter der bør lægges til grund ved  

 vurderingen af, om sikkerhedssele eller styrthjelm har været anvendt.
V.
Bilinspektionenes opgaver.
 Selepåbudet vil for mange aktualisere problemet med uhensigtsmæssigt  

 monterede sikkerhedseler.
 Bilinspektionerne anmodes om at vejlede personer, der henvender sig, om,  

 hvorledes eventuelle monteringsproblemer kan afhjælpes.
 I Sundhedsstyrelsens instruks til lægerne om selefritagelse har  

 sundhesstyrelsen henvist lægerne til i tilfælde, hvor de er i tvivl om en  

 persons faktiske mulighed for at anvende sikkerhedssele, at anmode  

 bilinspektøren om en udtalelse efter besigtigelse af patienten i bilen.  

 Bilinspektørerne anmodes om at besvare sådanne henvendelser hurtigst muligt.
 P.M.V.
 E.B.
/P.
Weise.
