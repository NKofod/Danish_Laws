Bekendtgørelse om ændring af bekendtgørelse om kvalifikationskrav til søfarende og fiskere og om sønærings- og kvalifikationsbeviser1) § 1 I bekendtgørelse nr. 1145 af 29. september 2015 om kvalifikationskrav til søfarende og fiskere og om sønærings- og kvalifikationsbeviser, som ændret ved bekendtgørelse nr. 1600 af 14. december 2016 og bekendtgørelse nr. 1307 af 4. december 2019, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr.
L 255, side 22, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning (EU) nr. 1024/2012 om det administrative samarbejde ved hjælp af informationssystemet for det indre marked (»IMI-forordningen«), EU-tidende 2013, nr.
L 354, s. 132, dele af Europa-Parlamentets og Rådets direktiv 2008/106/EF af 19. november 2008 om minimumsuddannelsesniveauet for søfartserhverv (omarbejdning), EU-Tidende 2008, nr.
L 323, side 33, som ændret ved Europa-Parlamentets og Rådets direktiv 2012/35/EU af 21. november 2012 om ændring af direktiv 2008/106/EF om minimumsuddannelsesniveauet for søfartserhverv, EU-Tidende 2012, nr.
L 343, side 78, og Europa-Parlamentets og Rådets direktiv (EU) 2019/1159 af 20. juni 2019 om ændring af direktiv 2008/106/EF om minimumsuddannelsesniveauet for søfartserhverv og om ophævelse af direktiv 2005/45/EF om gensidig anerkendelse af sønæringsbeviser, som er udstedt af medlemsstaterne, EU-tidende 2019, nr.
L188, s. 94« 2. Indledningen affattes således:
»I medfør af § 18, stk. 1, nr. 1, 4 og 5, og stk. 2, § 19, stk. 1, § 20, stk. 2 og 4, § 25, stk. 4, § 25 b, stk. 1 og 2, og § 27, stk. 3, i lov om skibes besætning, jf. lovbekendtgørelse nr. 74 af 17. januar 2014, fastsættes efter bemyndigelse i henhold til § 1, stk. 1, nr. 2, i bekendtgørelse nr. 261 af 23. marts 2020 om henlæggelse af visse beføjelser til Søfartsstyrelsen og om klageadgang m.v.:« 3. Overalt i bekendtgørelsen ændres »skibsassistentuddannelsens grundmodul« til: »de indledende emner i den grundlæggende maritime uddannelse«.
 4. Overalt i bekendtgørelsen ændres »sundhedsbevis for søfarende og fiskere« til: »sundhedsbevis«.
 5. I § 1 indsættes som nr. 8:
»8) Havdage optjenes i skibe tilhørende Søværnet med en bruttotonnage over 20 og dokumenteres for havdage optjent før 1. oktober 2019 ved udskrift af beregnet tid og angivelse af skibstypen underskrevet af skibschefen (skibsføreren), alternativt eskadrechefen, og efter 1. oktober 2019 ved tidsinfoliste (fartstidserklæring) underskrevet af skibschefen (skibsføreren).« 6. § 3, stk. 1, affattes således:
 »§ 3. Personer, der skal gøre tjeneste som matros, motormand og skibsassistent, skal opfylde følgende:
 1) En ubefaren matros, ubefaren motormand eller ubefaren skibsassistent skal have gennemført enten de indledende emner i den grundlæggende maritime uddannelse eller erhvervsfiskeriets grundkursus, kursus i brandbekæmpelse i skibe og kursus i grundlæggende tankskibsoperationer for olie-, kemikalie- og gastankskibe.
2) En befaren matros, befaren motormand eller befaren skibsassistent skal have a) udført tjeneste som henholdsvis ubefaren matros, ubefaren motormand eller ubefaren skibsassistent i 12 måneder dokumenteret ved en godkendt uddannelsesbog i søgående handelsskibe med en bruttotonnage på 20 eller derover og gennemført de afsluttende emner i den grundlæggende maritime uddannelse som skibsassistent, eller b) gennemført skibsassistentuddannelse for personer med svendebrev og udført tjeneste som ubefaren skibsassistent i 12 måneder dokumenteret ved en godkendt uddannelsesbog.
3) En befaren matros, befaren motormand eller befaren skibsassistent skal være i besiddelse af et kvalifikationsbevis som befaren skibsassistent.« 7. § 3, stk. 3, affattes således:
 »Stk. 3. I skibe registreret i Dansk Internationalt Skibsregister kan Søfartsstyrelsen tillade, at personer, der dokumenterer at have gennemført en godkendt grunduddannelse, der opfylder kravene i STCW-konventionens reglement VI/1 og i STCW-kodens afsnit A-VI/1, paragraf 2, om "Basic Training", kan gøre tjeneste som dæks- og maskinmandskab, hvis de opfylder nedenstående betingelser:
 1) En ubefaren matros eller ubefaren motormand skal have udført tjeneste som henholdsvis matros eller motormand i søgående skibe i 12 måneder.
2) En befaren matros eller befaren motormand skal være i besiddelse af et kvalifikationsbevis der opfylder kravene i STCW-konventionens reglement II/5 henholdsvis III/5 og i STCW-kodens afsnit A-II/5 henholdsvis A-III/5.« 8. § 3, stk. 4 og 7, ophæves.
 Stk. 5 og 6 bliver herefter stk. 4 og 5.
 9. I § 4, stk. 2, indsættes som 2. pkt.:
»Digitale kvalifikationsbeviser skal mindst indeholde de data, der fremgår af bilag 2.« 10. I § 5, stk. 2, indsættes som 2. pkt.:
»Digitale kvalifikationsbeviser skal mindst indeholde de data, der fremgår af bilag 3.« 11. I § 6, stk. 1, nr. 2, ændres »litra a, b eller c, eller § 3, stk. 1, nr. 2, litra d, og stk. 7, til udmønstring som befaren skibsassistent« til: »litra a eller b«.
 12. I § 6, stk. 2, indsættes som 2. pkt.:
»Digitale kvalifikationsbeviser skal mindst indeholde de data, der fremgår af bilag 4.« 13. I § 7, stk. 1, nr. 2, ændres »en uddannelse til skibsassistent« til: »de indledende emner i den grundlæggende maritime uddannelse«.
 14. § 11, stk. 1, nr. 1, affattes således:
»§ 11.  Til erhvervelse af bevis som vagthavende styrmand, styrmand af 2. grad, 3. grad og 4. grad kræves, at vedkommende 1) som grunduddannelse a) har gennemført de indledende emner i den grundlæggende maritime uddannelse og derefter erhvervet 12 måneders fartstid, b) opfylder betingelserne for udmønstring som befaren skibsassistent i §§ 3 og 6, eller c) har gennemført 12 måneders fartstid som studerende på en godkendt ordning for uddannelse til skibsofficer eller navigatør,« 15. § 11, stk. 2, affattes således:
»Stk. 2. For erhvervelse af bevis som vagthavende styrmand og som styrmand af 2. grad og 3. grad skal 6 måneder af den i stk. 1 foreskrevne fartstid være erhvervet i skibe med en bruttotonnage på 500 eller derover i skibe uden for kystfart.« 16. § 23, nr. 2, affattes således:
»2) i 36 måneder som vagthavende maskinmester.« 17. I § 26, stk. 2, indsættes som 2. pkt.:
»Digitale kvalifikationsbeviser skal mindst indeholde de data, der fremgår af bilag 5.« 18. I § 35 indsættes efter stk. 1 som nyt stykke:
»Stk. 2. Personer, der i Søværnet har gennemført Søværnets Basisuddannelse, kan erhverve kvalifikationsbevis som ubefaren skibsassistent, når vedkommende har erhvervet mindst 100 havdage og opfylder gældende bestemmelser i sønæringsbekendtgørelsen om sundhedsbevis og alder.« Stk. 2-6 bliver herefter stk. 3-7.
 19. § 35, stk. 2, der bliver stk. 3, affattes således:
»Stk. 3. Personer, der i Søværnet har gennemført kystskippereksamen kan erhverve sønæringsbevis som styrmand af 4. grad, når vedkommende har erhvervet enten 6 måneders fartstid ved dækstjeneste i søgående handelsskibe og 6 måneders fartstid i Søværnets skibe eller 3 måneder som overtallig styrmand i søgående handelsskibe, eller når vedkommende 1) opfylder stk. 2, 2) har erhvervet mindst 360 havdage, 3) er i besiddelse af gyldigt certifikat som radiooperatør i GMDSS (GOC eller ROC), og 4) opfylder gældende bestemmelser i sønæringsbekendtgørelsen om sundhedsbevis og alder.« 20. I § 35 indsættes efter stk. 2, der bliver stk. 3, som nyt stykke:
»Stk. 4. Personer, der i Søværnet har gennemført Søværnets Basisuddannelse, kan erhverve kvalifikationsbevis som befaren skibsassistent, når vedkommende 1) har erhvervet mindst 360 havdage, 2) 1. har gennemført de afsluttende emner i den grundlæggende maritime uddannelse som skibsassistent eller gennemført skibsassistentuddannelse for personer med svendebrev, 3) 1. er i besiddelse af gyldigt vagtholdsbevis og 4) opfylder gældende bestemmelser i sønæringsbekendtgørelsen om sundhedsbevis og alder.« Stk. 4-7 bliver herefter stk. 5-8.
 21. I § 53 ændres »findes om bord« til: »findes fysisk eller digitalt om bord«.
 22. I § 54, stk. 6, indsættes som 2. pkt.:
»For fratrådte søfarende er denne periode 5 år.« § 2 Stk. 1. Bekendtgørelsen træder i kraft den 1. juli 2020.
 Stk. 2.  Beviser udstedt efter bekendtgørelse nr. 1145 af 29. september 2015 om kvalifikationskrav til søfarende og fiskere og om sønærings- og kvalifikationsbeviser forbliver gyldige i overensstemmelse med de på beviset anførte begrænsninger og udløbsdato.
 Stk. 3. Søfarende og fiskere, der før 1. juli 2020 er påbegyndt forløb for at opnå kvalifikationer eller allerede opfylder kvalifikationskrav efter bekendtgørelse nr. 1145 af 29. september 2015 om kvalifikationskrav til søfarende og fiskere og om sønærings- og kvalifikationsbeviser kan fortsat søge om sønærings- og kvalifikationsbeviser på baggrund af disse kvalifikationskrav.
Søfartsstyrelsen, den 17. juni 2020 Rasmus Høy Thomsen / Peter Mikael Ostenfeld 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, nr.
L 255, side 22, som senest ændret ved Europa-Parlamentets og Rådets direktiv 2013/55/EU af 20. november 2013 om ændring af direktiv 2005/36/EF om anerkendelse af erhvervsmæssige kvalifikationer og forordning (EU) nr. 1024/2012 om det administrative samarbejde ved hjælp af informationssystemet for det indre marked (»IMI-forordningen«), EU-tidende 2013, nr.
L 354, s. 132, dele af Europa-Parlamentets og Rådets direktiv 2008/106/EF af 19. november 2008 om minimumsuddannelsesniveauet for søfartserhverv (omarbejdning), EU-Tidende 2008, nr.
L 323, side 33, som ændret ved Europa-Parlamentets og Rådets direktiv 2012/35/EU af 21. november 2012 om ændring af direktiv 2008/106/EF om minimumsuddannelsesniveauet for søfartserhverv, EU-Tidende 2012, nr.
L 343, side 78, og Europa-Parlamentets og Rådets direktiv (EU) 2019/1159 af 20. juni 2019 om ændring af direktiv 2008/106/EF om minimumsuddannelsesniveauet for søfartserhverv og om ophævelse af direktiv 2005/45/EF om gensidig anerkendelse af sønæringsbeviser, som er udstedt af medlemsstaterne, EU-tidende 2019, nr.
L188, s. 94.
