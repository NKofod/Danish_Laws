Betænkning afgivet af Skatteudvalget den 15. december 2016 Betænkning over Forslag til lov om ændring af lov om vurdering af landets faste ejendomme, lov om kommunal ejendomsskat og lov om finansiel virksomhed (Videreførelse af vurderingerne med 1 år, fremrykning af beskatningsgrundlaget, bestemmelser om indsamling og registrering af data m.v.) [af skatteministeren (Karsten Lauritzen)]:
1.  Ændringsforslag Der er stillet 14 ændringsforslag til lovforslaget, herunder om deling af lovforslaget.
Skatteministeren har stillet ændringsforslag nr. 2-11 og 14, og Alternativets medlemmer af udvalget har stillet ændringsforslag nr. 1, 12 og 13.
2. Udvalgsarbejdet Lovforslaget blev fremsat den 22. november 2016 og var til 1. behandling den 9. december 2016. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Lovforslaget blev sendt i høring samtidig med fremsættelsen.
Den 6. december 2016 sendte skatteministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra John Christensen, Viby Sjælland.
 Skatteministeren har over for udvalget kommenteret den skriftlige henvendelse.
Spørgsmål Udvalget har stillet 7 spørgsmål til skatteministeren til skriftlig besvarelse, som denne har besvaret.
3. Indstillinger og politiske bemærkninger Udvalget vil stemme for ændringsforslag nr. 1 om deling af lovforslaget.
Et flertal i udvalget (S, DF, V, LA, RV og KF) indstiller lovforslag A og B til vedtagelse med de af skatteministeren stillede ændringsforslag.
Flertallet vil stemme imod ændringsforslag nr. 12 og 13 til det under B nævnte lovforslag.
Et mindretal i udvalget (EL) indstiller lovforslag A til vedtagelse med de stillede ændringsforslag.
Mindretallet indstiller det under B nævnte lovforslag til forkastelse ved 3. behandling.
Mindretallet vil stemme for ændringsforslag nr. 12-14 til det under B nævnte lovforslag.
Enhedslisten bakker op om forslaget om en prisregulering, men merprovenuet er desværre meget begrænset.
Selv med prisregulering vil der i essensen derfor være tale om en videreførelse af boligskattestoppet.
Et andet mindretal i udvalget (ALT) indstiller lovforslag A og B til vedtagelse med de stillede ændringsforslag.
Hvis de af mindretallet stillede ændringsforslag til lovforslag B ikke vedtages, vil mindretallet stemme imod lovforslag B ved 3. behandling.
 Et tredje mindretal i udvalget (SF) indstiller lovforslag A og B til vedtagelse med de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (ALT), tiltrådt af et flertal (det øvrige udvalg):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om vurdering af landets faste ejendomme og lov om finansiel virksomhed (Bestemmelser om indsamling og registrering af data m.v.)« omfattende § 1, nr. 10-12, § 3 og § 4, stk. 1.
 B. »Forslag til lov om ændring af lov om vurdering af landets faste ejendomme og lov om kommunal ejendomsskat (Videreførelse af vurderingerne med 1 år, fremrykning af beskatningsgrundlaget og udvidelse af den ekstraordinære revisionsbestemmelse)« omfattende § 1, nr. 1-9, § 2 og § 4.
[Forslag om deling af lovforslaget] b Ændringsforslag til det under A nævnte lovforslag Til § 3 Af skatteministeren, tiltrådt af udvalget:
 2) I indledningen ændres »§ 2 i lov nr. 632 af 8. juni 2016,« til: »§ 1 i lov nr. 1549 af 13. december 2016,«.
[Konsekvensændring som følge af vedtagelse af lovforslag nr.
L 39] 3) Nr. 1 affattes således:
»1. I § 347, stk. 6, ændres »§ 354, stk. 6, nr. 22-33« til: »§ 354, stk. 6, nr. 23-34«.« [Konsekvensændring som følge af vedtagelse af lovforslag nr.
L 39] 4) Den under nr. 2 foreslåede rykningsklausul affattes således:
»Nr. 17-42 bliver herefter nr. 18-43.« [Konsekvensændring som følge af vedtagelse af lovforslag nr.
L 39] 5) Nr. 3 affattes således:
»3. I § 354, stk. 9, ændres »stk. 6, nr. 30« til: »stk. 6, nr. 31«.« [Konsekvensændring som følge af vedtagelse af lovforslag nr.
L 39] 6) Nr. 4 affattes således:
»4. I § 354, stk. 11, 3. pkt., ændres »stk. 6, nr. 38« til: »stk. 6, nr. 39«, og »stk. 6, nr. 39« ændres til: »stk. 6, nr. 40«.« [Konsekvensændring som følge af vedtagelse af lovforslag nr.
L 39] 7) Nr. 5 affattes således:
»5. I § 354, stk. 12, ændres »stk. 6, nr. 31-34« til: »stk. 6, nr. 32-35«.« [Konsekvensændring som følge af vedtagelse af lovforslag nr.
L 39] 8) Nr. 6 affattes således:
»6. I § 354, stk. 13, 1. pkt., ændres »stk. 6, nr. 7, 8, 13, 18, 19, 23-25, 31-34 og 40« til: »stk. 6, nr. 7, 8, 13, 19, 20, 24-26, 32-35 og 41«, og i stk. 13, 2. pkt., ændres »stk. 6, nr. 19, 25 og 34« til: »stk. 6, nr. 20, 26 og 35«.« [Konsekvensændring som følge af vedtagelse af lovforslag nr.
L 39] 9) Nr. 7 affattes således:
»7. I § 354, stk. 15, ændres »stk. 6, nr. 3, 7, 8, 11, 16, 19 og 26« til: »stk. 6, nr. 3, 7, 8, 11, 16, 20 og 27«.« [Konsekvensændring som følge af vedtagelse af lovforslag nr.
L 39] Til § 4 10) I stk. 1 ændres »15. januar« til: »19. januar«.
[Ændret ikrafttrædelsestidspunkt] Ny paragraf 11) Efter § 4 indsættes som ny paragraf:
»§ 01 § 3, nr. 2, kan ikke sættes i kraft for Færøerne og Grønland.« [Indsættelse af territorialbestemmelse] c Ændringsforslag til det under B nævnte lovforslag Til § 1 Af et mindretal (ALT), tiltrådt af et mindretal (EL og SF):
 12) I den under nr. 3 foreslåede affattelse af § 42 affattes stk. 3 således:
»Stk. 3. Vurderinger og ansættelser som nævnt i stk. 1 og 2 foretages efter prisforholdene pr. 1. oktober 2011 og reguleres med 1,4 pct.« [Vurderingen på boliger skal følge prisudviklingen reguleret af forbrugerprisindekset i Danmark] 13) I den under nr. 3 foreslåede affattelse af § 43 affattes stk. 3 således:
»Stk. 3. Vurderinger og ansættelser som nævnt i stk. 1 og 2 foretages efter prisforholdene pr. 1. oktober 2012 og reguleres med 2,7 pct.« [Vurderingen på boliger skal følge prisudviklingen reguleret af forbrugerprisindekset i Danmark] Til § 2 Af skatteministeren, tiltrådt af udvalget:
 14) Efter nr. 2 indsættes som nyt nummer:
»01. I § 27 A ændres »stk. 2« til: »stk. 4«.« [Konsekvensændring som følge af lovforslagets § 2, nr. 2] Bemærkninger Til nr. 1 Det foreslås at dele lovforslaget i to forslag.
Det ene forslag (A) vedrører indsamling og registrering af data.
Det andet forslag (B) vedrører videreførelse af vurderingerne med 1 år, fremrykning af beskatningsgrundlaget og udvidelse af den ekstraordinære revisionsbestemmelse.
Til nr. 2 Der er tale om en konsekvensændring af indledningen som følge af vedtagelsen den 1. december 2016 af lovforslag nr.
L 39, forslag til lov om ændring af lov om finansiel virksomhed, lov om investeringsforeninger m.v., lov om værdipapirhandel m.v. og forskellige andre love (Forhøjelse af bødeniveauet for overtrædelse af lov om finansiel virksomhed, udpegning af systemisk vigtige finansielle institutter (SIFI), krav til egnethed og hæderlighed for nøglepersoner i SIFIer, aflønningsregler for finansielle virksomheder m.v., lempelse af kapitalkrav for fondsmæglerselskaber, udvidelse af tilsyns- og kontrolbeføjelser for Finanstilsynet og Erhvervsstyrelsen for at imødegå markedsmisbrug m.v.).
Til nr. 3 Den 1. december 2016 vedtog Folketinget lovforslag nr.
L 39. Loven træder i kraft den 1. januar 2017. Med L 39 indsættes et nyt nr. 6 i § 354, stk. 6, i lov om finansiel virksomhed, og bestemmelsens eksisterende nr. 6-40 bliver nr. 7-41.
 Med ændringsforslaget foreslås det, at der sker en opdatering af de henvisninger til § 354, stk. 6, som er indeholdt i L 92 og som følger af L 39. Der er således tale om en konsekvensændring.
Til nr. 4 Den 1. december 2016 vedtog Folketinget lovforslag nr.
L 39. Loven træder i kraft den 1. januar 2017. Med L 39 indsættes et nyt § 354, stk. 6, nr. 42, i lov om finansiel virksomhed.
Der er således tale om en konsekvensændring i L 92 som følge heraf.
Til nr. 5-8 Den 1. december 2016 vedtog Folketinget lovforslag nr.
L 39. Loven træder i kraft den 1. januar 2017. Med L 39 indsættes et nyt nr. 6 i § 354, stk. 6, i lov om finansiel virksomhed, og bestemmelsens eksisterende nr. 6-40 bliver nr. 7-41.
 Med ændringsforslaget foreslås således, at der sker en opdatering af de henvisninger til § 354, stk. 6, som er indehold i L 92, og som følger af L 39. Der er således tale om en konsekvensændring.
Til nr. 9 Den 1. december 2016 vedtog Folketinget lovforslag nr.
L 39. Loven træder i kraft den 1. januar 2017. Med L 39 indsættes et nyt nr. 6 i § 354, stk. 6, i lov om finansiel virksomhed, og bestemmelsens eksisterende nr. 6-40 bliver nr. 7-41. Med L 39 indsættes et nyt stk. 14 i § 354 i lov om finansiel virksomhed, og de eksisterende stk. 14 og 15 bliver stk. 15 og 16.
 Med ændringsforslaget foreslås det, at der sker en opdatering af de henvisninger til § 354, stk. 6, som er indeholdt i L 92, og som følger af L 39. Endvidere foreslås det, at der sker en opdatering af henvisningen til § 354, stk. 14, som er indeholdt i L 92, og som efter vedtagelsen af L 39 skal være en henvisning til § 354, stk. 15. Der er således tale om en konsekvensændring.
Til nr. 10 Det foreslås at rykke ikrafttrædelsestidspunktet fra den 15. januar 2017 til den 19. januar 2017. Baggrunden herfor er, at der ikke er tale om en ren skattelov, og at lovforslaget derfor ikke kan stadfæstes inden udløbet af 3 søgnedage.
Til nr. 11 Lov om finansiel virksomhed er sat i kraft for Færøerne og Grønland.
Lovforslagets § 3, nr. 2, medfører ændringer i lov om finansiel virksomhed og vedrører Finanstilsynets mulighed for at videregive enkelte oplysninger til Skatteministeriet med henblik på udvikling eller forbedring af metoder og modeller til ejendomsvurdering af erhvervsejendomme.
Da Færøerne og Grønland hver især har deres egen skattelovgivning, vil videregivelse af de nævnte oplysninger ikke være relevant for Færøerne og Grønland, og det foreslås derfor, at bestemmelsen i § 3, nr. 2, således ikke skal kunne sættes i kraft for disse dele af rigsfællesskabet.
Til nr. 12 Det foreslås, at vurderingerne for ejerboliger reguleres med den skønnede udvikling i forbrugerpriserne fra 2015-2017.
 Såfremt ændringsforslag nr. 12 og 13 til lovforslag B vedtages, vil Alternativet til 3. behandling af lovforslaget stille et ændringsforslag om, at der sker tilbagebetaling til borgere, der har betalt for meget i ejendomsskat, på grund af at de nye vurderinger baseres på prisreguleringen, og at denne tilbagebetaling vil ske, når det nye ejendomsvurderingssystem er klar.
Til nr. 13 Det foreslås, at vurderingerne for erhvervsejendomme m.v. reguleres med den skønnede udvikling i forbrugerpriserne fra 2016 til 2018.
 Såfremt ændringsforslag nr. 12 og 13 til lovforslag B vedtages, vil Alternativet til 3. behandling af lovforslaget stille et ændringsforslag om, at der sker tilbagebetaling til borgere, der har betalt for meget i ejendomsskat, på grund af at de nye vurderinger baseres på prisreguleringen, og at denne tilbagebetaling vil ske, når det nye ejendomsvurderingssystem er klar.
Til nr. 14 Der er en henvisning til § 27, stk. 2, i § 27 A i lov om kommunal ejendomsskat.
I lovforslagets § 2, nr. 2, bliver stk. 2 i § 27 i lov om kommunal ejendomsskat til stk. 4. Der er således tale om en konsekvensændring.
Dennis Flydtkjær (DF) Jan Rytkjær Callesen (DF) Hans Kristian Skibby (DF) Kim Christiansen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Jakob Engel-Schmidt (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Ane Halsboe-Jørgensen (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Josephine Fock (ALT) René Gade (ALT) Martin Lidegaard (RV) Lisbeth Bech Poulsen (SF) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
