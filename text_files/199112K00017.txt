Nr LSF 17 Forslag til Lov om ændring af pensionsbeskatningsloven,  

 selskabsskatteloven og lov om banker og sparekasser m.v. (Placeringsregler og  

 nye regler for beskatning af puljeordninger) Fremsat af skatteministeren (Fogh Rasmussen) den 3. oktober 1991 Vedtaget ved tredjebehandling den 31. marts 1992 Lov nr. 233 af 08/04/1992 § 1 I lov om beskatningen af pensionsordninger m.v., jf. lovbekendtgørelse  

 nr. 580 af 7. august 1991, foretages følgende ændringer:
 1. I § 11 A, stk. 1, nr. 1, 1. pkt., og i § 12, stk. 1,  

 nr. 1, 1. pkt., ændres »en bank eller sparekasse« til: »et  

 pengeinstitut«.
2. I § 11 A, stk. 1, nr. 3, ændres »§ 12, stk. 1, nr.  

 1, 3.-5. pkt.« til: »§ 12, stk. 1, nr. 1, 3. og 4. pkt.« 3. I § 12, stk. 1, nr. 1, ophæves 3.-5. pkt., og i  

 stedet indsættes:
»Midlerne skal anbringes i overensstemmelse med reglerne i kapitel 9  

 a i lov om banker og sparekasser m.v.
Skatteministeren fastsætter  

 bestemmelser om anbringelse af opsparede midler, der forvaltes af  

 institutioner godkendt efter 1. pkt.« 4. Efter § 30 indsættes:
»§ 30 A.
Ved puljeindlån kan der uden afgift eller  

 indkomstskat for ejeren af ordningen foretages overførsel fra indlånskontoen  

 til pengeinstituttet af beløb, der modsvarer et i puljen konstateret negativt  

 afkast.
Som puljeindlån anses indlån, hvor renten tilskrives på grundlag af  

 afkastet af værdipapirer, som er udskilt fra øvrige værdipapirer tilhørende  

 det pågældende pengeinstitut.« § 2 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 585 af 7. august 1991, foretages følgende ændringer:
 1. I § 13, stk. 2, indsættes efter 1. pkt. som nyt punktum:
»Dog kan der ikke foretages fradrag for beløb, der hensættes til  

 dækning af forpligtelserne vedrørende opsparing i investeringsfonde, jf. § 13  

 B, stk. 2.« 2. Efter § 13 A indsættes som ny paragraf:
»§ 13 B.
Pengeinstitutter skal ved opgørelsen af den  

 skattepligtige indkomst ikke medregne afkast af værdipapirer, der ligger til  

 grund for puljeindlån, jf. realrenteafgiftslovens § 3, stk. 2, og stk. 3, nr.  

 9, eller beløb, der efter pensionsbeskatningslovens § 30 A overføres fra  

 indlånskonti til udligning af negativt puljeafkast.
Pengeinstitutter kan ikke  

 foretage fradrag ved tilskrivning af puljeafkast til pensionsopsparernes  

 indlånskonti.
 Stk. 2. Livsforsikringsselskaber skal ved opgørelsen af den  

 skattepligtige indkomst ikke medregne præmier eller afkast af værdipapirer,  

 der opspares i investeringsfonde tilknyttet klasse III-livsforsikringer.  

 Livsforsikringsselskaber kan ikke foretage fradrag ved udbetaling af beløb  

 opsparet i investeringsfonde.
Stk. 3. Afkast af aktiver i puljer i et pengeinstitut eller i  

 investeringsfonde i et livsforsikringsselskab, der overføres til dækning af  

 administrationsomkostninger m.v., skal medregnes ved opgørelsen af  

 pengeinstituttets eller livsforsikringsselskabets skattepligtige  

 indkomst.« § 3 I lov om banker og sparekasser m.v., jf. lovbekendtgørelse nr. 22 af 9.  

 januar 1991, som ændret ved lov nr. 829 af 18. december 1991, foretages  

 følgende ændring:
 I § 42 b indsættes efter stk. 3 som nyt stykke:
»Stk. 4. Anvendes midler i særskilte depoter til anbringelse  

 i aktier, tegningsretter og aktieretter til aktier, konvertible obligationer  

 og beviser for garantikapital i sparekasser og andelskapital i andelskasser,  

 må værdien af værdipapirer udstedt af en enkelt emittent ikke overstige 20  

 pct. af de samlede midler.
Der kan dog altid anbringes 25.000 kr. i  

 værdipapirer udstedt af en enkelt emittent.
Beløbet på 25.000 kr. reguleres  

 efter reguleringstallet i § 20 i lov om indkomstskat og formueskat for  

 personer m.v.« Stk. 4 bliver herefter stk. 5.
§ 4 Stk. 1. § 1, nr. 1-3, har virkning fra og med den 1. januar 1993.
 Stk. 2. § 1, nr. 4, har virkning for negativt afkast konstateret i  

 puljens regnskabsår 1993 og senere regnskabsår, jf. lov om en realrenteafgift  

 af visse pensionskapitaler m.v. § 4, stk. 1, § 13, stk. 2, og § 28.
 Stk. 3. § 2 har virkning fra og med indkomståret 1993.
 Stk. 4. I indkomståret 1993 udgår de ved udløbet af indkomståret  

 1992 opgjorte henlæggelser til dækning af forpligtelserne vedrørende  

 opsparing i investeringsfonde af de skattemæssige henlæggelser efter  

 selskabsskattelovens § 13, stk. 2, uden at beløbet skal medregnes ved  

 opgørelsen af livsforsikringsselskabets skattepligtige indkomst.
 Stk. 5. § 3 har virkning for aktiver, der erhverves den 1. januar  

 1993 eller senere.
Oprindeligt fremsat forslag § 1.
 I lov om beskatningen af pensionsordninger m.v., jf. lovbekendtgørelse  

 nr. 580 af 7. august 1991, foretages følgende ændringer:
 1. I § 11 A, stk. 1, nr. 1, 1. pkt. og i § 12, stk. 1,  

 nr. 1, 1. pkt., ændres »en bank eller sparekasse« til: »et  

 pengeinstitut«.
2. I § 11 A, stk. 1, nr. 3, ændres »§ 12, stk. 1, nr.  

 1, 3-5 pkt.« til : »§ 12, stk. 1, nr. 1, 3-4 pkt.« 3. I § 12, stk. 1, nr. 1, ophæves 3-5 pkt., og i stedet  

 indsættes: »Midlerne skal anbringes i overensstemmelse med reglerne i  

 Kapitel 9 a i lov om banker og sparekasser m.v.
Skatteministeren fastsætter  

 bestemmelser om anbringelse af opsparede midler, der forvaltes af  

 institutioner godkendt efter 1. pkt.« 4. Efter § 30 indsættes:
»§ 30 A.
Ved puljeindlån kan der uden afgift eller  

 indkomstskat for ejeren af ordningen foretages overførsel fra indlånskontoen  

 til pengeinstituttet af beløb, der modsvarer et i puljen konstateret negativt  

 afkast.
Som puljeindlån anses indlån, hvor renten tilskrives på grundlag af  

 afkastet af værdipapirer, som er udskilt fra øvrige værdipapirer tilhørende  

 det pågældende pengeinstitut.« § 2.
 Stk. 1. § 1, nr. 1-3, har virkning fra og med den 1. januar 1993.
 Stk. 2. § 1, nr. 4, har virkning for negativt afkast konstateret i  

 puljens regnskabsår 1993 og senere regnskabsår, jf. lov om en realrenteafgift  

 af visse pensionskapitaler m.v., § 4, stk. 1, § 13, stk. 2, og § 28.
Bemærkninger til lovforslaget Almindelige bemærkninger Lovforslaget skal ses i sammenhæng med det af industriministeren  

 samtidigt fremsatte lovforslag om fastsættelse af anbringelsesregler,  

 administration og kundeinformation for pensionsordninger i pengeinstitutter  

 (Forslag til lov om ændring af lov om banker og sparekasser m.v.  

 (kapitalpension, ratepension og selvpension).
Puljeordninger er en særlig indlånsform, der kan benyttes ved  

 kapitalpension, ratepension eller selvpension.
I puljeordninger tilskrives  

 renten på grundlag af afkastet af værdipapirer, som pengeinstituttet har  

 erhvervet for de indskudte midler.
Puljeordninger skal ses i modsætning til  

 kapitalpension eller ratepension tilknyttet et individuelt værdipapirdepot,  

 hvor den enkelte pensionsopsparer er ejer af de erhvervede værdipapirer.
I eftersommeren 1990 blev nedsat en arbejdsgruppe under ledelse af  

 Finanstilsynet til drøftelse af lovregler for puljeordninger.  

 Industriministeriets lovforslag bygger på arbejdsgruppens rapport, og der  

 henvises til bemærkningerne i det af industriministeren fremsatte lovforslag.  

 Efter lovforslagene flyttes den del af reguleringen af pensionsopsparingen i  

 pengeinstitutter, der vedrører placeringsregler, fra pensionsbeskatningsloven  

 over i bank- og sparekasselovgivningen.
Det foreslås i den forbindelse at  

 ophæve den gældende regel om, at højst 50 pct. af opsparingen i  

 pengeinstitutordninger med individuelt depot må placeres i aktier,  

 investeringsforeningsbeviser m.v.
Resten af opsparingen må efter de gældende  

 regler kun anbringes i obligationer.
Forslaget er en væsentlig  

 liberalisering, der overlader det til borgerne selv at bestemme, hvorledes  

 deres penge skal anbringes.
Liberaliseringen vil fremme muligheden for  

 placering af pensionsmidler i aktier, andele i investeringsforeninger m.v og  

 gøre individuelle ordninger lige så attraktive som puljeordninger.
Hidtil har der ikke været placeringsregler for puljeordninger.
I  

 forbindelse med fastsættelsen af anbringelsesregler også for puljeordninger,  

 foreslås en ændring af pensionsbeskatningsloven, således at negativt afkast i  

 puljeordninger kan debiteres pensionsopsparernes indlånskonti, uden at dette  

 udløser skattemæssige konsekvenser for pensionsopspareren.
Gældende regler Der findes tre forskellige skattebegunstigede opsparingsordninger i  

 pengeinstitutter: kapitalpension, ratepension og selvpension.
Ved  

 kapitalpension og ratepension kan indlånskontoen være tilknyttet et  

 individuelt depot, således at pensionsopspareren selv kan placere sit indskud  

 i værdipapirer.
Ved selvpension kan der kun være tale om en indlånskonto,  

 enten kontant eller som puljeindlån.
I alle tilfælde medregnes det løbende  

 afkast i opsparingsperioden ikke ved opgørelsen af den skattepligtige  

 indkomst, men belægges med realrenteafgift i det omfang, midlerne er anbragt  

 i realrenteafgiftspligtige aktiver.
Beskatningsreglerne i øvrigt er kort  

 anført nedenfor:
a) Kapitalpension.
Bidrag til kapitalpension inden for en årlig  

 beløbsgrænse på 28.400 kr. (1991) er fradragsberettiget i den personlige  

 indkomst.
Udbetaling som engangssum efter det fyldte 60. år belægges med en  

 afgift på 40 pct.
b) Ratepension.
Bidrag til ratepension, der skal være oprettet inden det  

 fyldte 55. år, er fradragsberettiget i den personlige indkomst.
Udbetaling af  

 rater skal ske over mindst 10 år, og udbetalingerne medregnes til den  

 personlige indkomst.
c) Selvpension.
Bidrag, der højst kan udgøre 3.000 kr. årligt og i alt  

 ikke kan overstige 40.000 kr., kan ikke fradrages ved indkomstopgørelsen.  

 Udbetaling, der kun kan ske ved uarbejdsdygtighed eller efter det fyldte 60.  

 år, er skattefri.
 Hidtil er reglerne om anbringelse af midler i skattebegunstigede  

 pensionsordninger i pengeinstitutter med individuelt depot blevet fastlagt i  

 bekendtgørelser udstedt i henhold til pensionsbeskatningsloven.
For kapitalpension og ratepension med individuelt depot gælder, at i  

 stedet for at anbringe midlerne på en kontantforrentet indlånskonto kan  

 midlerne anbringes i børsnoterede obligationer.
Endvidere kan op til 50 pct.  

 af opsparingens midler anbringes i - børsnoterede aktier, - børsnoterede konvertible obligationer - investeringsbeviser udstedt af investeringsforeninger, der omfattes af  

 lov om investeringsforeninger, - omsættelige beviser for sparekassers garantikapi tal.
Ved puljeindlån placeres de indskudte midler ved aftale mellem  

 pengeinstituttet og kunden i en eller flere puljer med værdipapirer, således  

 at renten på indlånet beregnes på grundlag af afkastet af de værdipapirer,  

 der er placeret i puljen.
Der er juridisk set tale om en kontantkonto med  

 variabel forrentning, og de erhvervede værdipapirer tilhører  

 pengeinstituttet.
Pengeinstituttets anbringelse af midler i puljeordninger er  

 ikke reguleret af pensionsbeskatningsloven, og de begrænsninger, der gælder  

 for placering i individuelle depoter, gælder derfor ikke puljeordninger.
Såfremt indskud i en puljeordning som led i en kapital- eller ratepension  

 giver et negativt afkast, kan det negative afkast ikke debiteres  

 indlånskontoen, uden at dette i skattemæssig henseende anses for at være en  

 udbetaling, der udløser afgift og indkomstbeskatning af indskyderen.  

 Pengeinstitutterne har således været henvist til at få dækket et eventuelt  

 puljetab ved modregning i det fremtidige afkast af puljen, eller ved at  

 pensionsopspareren indbetaler et ikke fradragsberettiget beløb til udligning  

 af det negative afkast.
Den manglende adgang til debitering af negativt  

 afkast i puljeordninger skal ses i sammenhæng med, at der ikke findes nogen  

 anbringelsesregler for puljemidlerne.
 Lovforslaget.
 Efter lovforslaget overføres som nævnt anbringelsesreglerne til bank- og  

 sparekasseloven.
For puljeordningerne foreslås i det af industriministeren fremsatte  

 lovforslag, at pengeinstitutterne fra og med den 1. januar 1993 kun må  

 anbringe puljemidler i - børsnoterede obligationer, herunder konvertible obligationer, - børsnoterede aktier, - investeringsandele i investeringsforeninger, der er omfattet af lov om  

 investeringsforeninger, - omsættelige beviser for garantikapital i sparekasser, - omsættelige beviser for andelskapital i andels kasser, - værdipapirer, der efter Finanstilsynets bestemmel se kan sidestilles med  

 ovennævnte aktiver, samt - terminskontrakter og optioner baseret på værdipa pirer eller fremmed  

 valuta inden for visse begrænsninger fastsat af Finanstilsynet.
 I medfør af bemyndigelsesbestemmelsen påtænkes det at tillade anbringelse  

 i f.eks andele i udenlandske investeringsforeninger eller finansielle  

 instrumenter, der ikke kendes på det nuværende finansielle marked.
For pensionsordninger med individuelt depot foreslås samme  

 placeringsregler som for puljeordninger, bortset fra, at der ikke i  

 individuelle ordninger kan erhverves terminskontrakter.
Det skyldes dels  

 kontrolmæssige hensyn, dels at f.eks futures kræver marginindbetalinger og  

 dermed en pantsætning, hvilket ikke er muligt efter de gældende regler.
Forslaget om, at pensionsordninger med individuelt depot skal ligestilles  

 med puljeordninger, medfører en væsentlig liberalisering af  

 anbringelsesreglerne for pensionsordninger med individuelt depot.  

 Lovforslaget afskaffer de begrænsninger, som skatteydere med kapitalpensioner  

 og ratepensioner i pengeinstitutter er underlagt, når de selv ønsker at  

 placere deres pensionsopsparing i aktier.
Efter de hidtil gældende regler kan  

 borgerne kun placere op til 50 pct. af de opsparede midler i f. eks  

 børsnoterede aktier og investeringsforeningsbeviser, når de selv vil  

 bestemme, hvilke værdipapirer der skal indgå i pensionsordningen.
Den  

 resterende del af opsparingen må kun placeres i obligationer.
Den samme  

 begrænsning af investeringsfriheden findes ikke for puljeordninger, hvor det  

 er pengeinstituttet, der inden for den enkelte pulje bestemmer, hvorledes  

 pensionsopsparernes penge skal anbringes.
Såfremt den enkelte skatteyder  

 helst vil placere sin pensionsopsparing i aktier, har den pågældende været  

 henvist til sådanne kollektive ordninger uden mulighed for at bestemme  

 præcist, hvilke aktier der skal købes.
Efter forslaget vil den skatteyder, som selv ønsker at stå for sin  

 pensionsordning, fremover være stillet helt frit med hensyn til, hvor stor en  

 del af opsparingen der skal placeres i børsnoterede aktier.
Skatteyderen vil  

 således opnå samme muligheder for placering af pensionsmidlerne som i de  

 kollektive ordninger.
De ny placeringsregler indebærer i øvrigt, at pensionsmidler også kan  

 investeres i investeringsandele i kontoførende investeringsforeninger  

 omfattet af lov om investeringsforeninger.
Anbringelsesreglerne efter lov om  

 investeringsforeninger er de samme, hvad enten der er tale om  

 certifikatudstedende foreninger eller kontoførende foreninger.
Efter de  

 hidtidige regler vedrørende individuelle depoter har der alene været adgang  

 til placering i certifikatudstedende investeringsforeninger.
Endvidere åbnes  

 adgang til placering i omsættelige beviser for andelskassers andelskapital på  

 linie med sparekassers beviser for garantikapital.
 I forbindelse med fastsættelsen af anbringelsesregler for puljeordninger  

 foreslås det at ændre pensionsbeskatningsloven, således at der uden  

 skattemæssige konsekvenser for pensionsopspareren kan overføres beløb fra  

 indlånskontoen til pengeinstituttet til dækning af negativt afkast af puljen.  

 Det vil herefter være nemmere for pensionsopspareren at komme ud af  

 puljeordninger, hvor der har været negativt afkast, idet den pågældende ikke  

 behøver at indbetale det negative afkast eller at afvente modregning i senere  

 års positive afkast, inden udtræden kan ske.
 Administrative konsekvenser.
 Forslaget får ikke væsentlige administrative konsekvenser for  

 ligningsmyndighederne.
 Provenumæssige konsekvenser.
Ændringen af placeringsreglerne for individuelle depoter giver mulighed  

 for, at en større andel af disse kan placeres i aktier og investeringsbeviser  

 m.v.
Der skønnes dog ikke af den grund at opstå noget væsentligt provenutab  

 på realrenteafgiften, idet det også hidtil har været muligt gennem placering  

 i indeksobligationer at anbringe mere end 50 pct. i afgiftsfri aktiver.
 De ændrede placeringsregler for puljeordninger skønnes heller ikke at  

 medføre nævneværdige provenumæssige konsekvenser, da stort set alle  

 puljeordninger allerede i dag hovedsagelig investerer i børsnoterede papirer.
Forslaget om, at der ved puljeordninger uden skattemæssige konsekvenser  

 for pensionsopspareren kan overføres beløb fra indlånskontoen til  

 pengeinstituttet til dækning af negativt afkast af puljen, medfører ikke  

 ændringer i beregningen af afkastet på pensionsordningen efter  

 realrenteafgiftsloven, der udelukkende afhænger af puljeafkastet.
Forslaget  

 har derfor ikke provenumæssige konsekvenser for realrenteafgiften.
Efter gældende regler fradrager pengeinstitutterne tab i puljeordningerne  

 i det år, hvor tabene opstår, men indtægsfører først modregningen i  

 puljeafkastet i det år, hvor modregningen sker.
Efter forslaget fremrykkes  

 debiteringen af negativt afkast, hvorved også selskabsskatten fremrykkes.  

 Staten får således en likviditets- og rentegevinst, der dog skønnes at være  

 af meget begrænset størrelse.
 Spaltehenvisninger.
 Lov om beskatningen af pensionsordninger m.v. er senest ændret ved lov  

 nr. 255 af 24. april 1991 (Ophævelse af pensionsordninger i utide), jf.  

 Folketingstidende 1990-91, 2. samling, sp. 38, 573, 2485; tillæg A, sp. 15,  

 tillæg B sp. 471.
Bemærkninger til de enkelte bestemmelser Til § 1.
 Til nr. 1-3.
De hidtidige regler om anbringelse af midler i individuelt depot  

 tilknyttet kapitalpension og ratepension findes i Skatteministeriets  

 bekendtgørelse nr. 732 af 17/10 1986, §§ 12-14, der er udstedt i henhold til  

 pensionsbeskatningslovens § 12, stk. 1, nr. 1, jf § 11 A, stk. 1, nr. 3. Som  

 følge af, at anbringelsesreglerne overføres til lov om banker og sparekasser  

 m.v., foreslås det at erstatte bemyndigelsesbestemmelsen i  

 pensionsbeskatningsloven § 12, stk. 1, nr. 1, med en henvisning til bank- og  

 sparekasseloven.
Dog opretholdes bemyndigelsen til at fastsætte nærmere  

 regler om kapitalpensionsfondes anbringelse i fast ejendom og pantebreve.
Det  

 skyldes, at kapitalpensionsfonde ikke er omfattet af lov om banker og  

 sparekasser.
De særlige regler om kapitalpensionsfondes adgang til placering  

 i fast ejendom og pantebreve opretholdes uændret.
 Hvad angår ændringer i anbringelsesreglerne henvises til de almindelige  

 bemærkninger og bemærkningerne til det af industriministeren fremsatte  

 lovforslag.
 Til nr. 4.
Det foreslås, at såfremt indskud på kapitalpension eller ratepension er  

 foretaget som puljeindlån, skal indskyderen ikke svare afgift eller  

 indkomstskat ved overførsel fra indlånskontoen til pengeinstituttet af beløb,  

 der modsvarer et i puljen konstateret negativt afkast.
Som puljeindlån anses  

 indlån, hvor renten tilskrives på grundlag af afkastet af værdipapirer, som  

 er udskilt fra øvrige værdipapirer tilhørende det pågældende pengeinstitut.  

 Denne afgrænsning af puljeordninger svarer til den i realrenteafgiftslovens §  

 3, stk. 2, nævnte.
 For så vidt angår selvpension, der er reguleret i bekendtgørelse nr. 776  

 af 20/11 1986 om børneopsparings- og selvpensioneringskonti, er det tanken at  

 ændre bekendtgørelsen på tilsvarende måde som foreslået for kapitalpension og  

 ratepension, således at der kan foretages debitering af negativt afkast af en  

 puljeordning.
Det beløb, der overføres til pengeinstituttet fra indlånskontoen til  

 dækning af negativt afkast af puljen skal medregnes ved selskabets  

 indkomstopgørelse.
Dette modsvarer, at pengeinstittutet har fradragsret for  

 tab på de aktiver, der befinder sig i puljen.
Til § 2 Til stk. 1.
 Lovforslaget ikrafttrædelse skal ses i sammenhæng med det af  

 industriministeriet samtidigt fremsatte lovforslag, der træder i kraft den 1.  

 januar 1993.
 Til stk. 2.
 Det foreslås, at kun negativt afkast hidrørende fra puljens regnskabsår  

 1993 og senere regnskabsår (dvs efter ikrafttrædelsen af de ny  

 anbringelsesregler) kan debiteres indlånernes konti uden skattemæssige  

 konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1.
 I lov om beskatningen af pensionsordninger mv., jf. lovbekendtgørelse nr.  

 580 af 7. august 1991, foretages følgende ændringer:
 1. I § 11 A, stk. 1, nr. 1, 1. pkt. og i § 12, stk. 1,  

 nr. 1, 1. pkt., ændres »en bank eller sparekasse« til: »et  

 pengeinstitut«.
2. I § 11 A, stk. 1, nr. 3, ændres »§ 12, stk. 1, nr.  

 1, 3-5 pkt.« til : »§ 12, stk. 1, nr. 1, 3-4 pkt.« § 11 A.
En rateopsparing skal indeholde bestemmelse om, at det  

 opsparede pensionsbeløb udbetales i rater over mindst 10 år, og at rater, der  

 kommer til udbetaling, medens kontohaveren lever, skal udbetales til denne.  

 Endvidere skal følgende betingelser være opfyldt:
1. Opsparingen skal være påbegyndt før kontohaverens fyldte 55. år i en  

 bank eller sparekasse, der virker her i landet, eller med skatteministerens  

 godkendelse i en anden institution her i landet.
Vilkårene for ordningen,  

 herunder indbetalingsperioden og størrelsen af det årlige indskud, skal  

 fastsættes i en aftale mellem pengeinstituttet og kontohaveren samt dennes  

 arbejdsgiver, såfremt arbejdsgiveren bidrager til ordningen.
Adgangen til at  

 foretage indskud til en rateopsparing i pensionsøjemed ophører med udgangen  

 af det kalenderår, der ligger forud for det år, hvori første rateudbetaling  

 vil finde sted.
2. - - - 3. De opsparede midler skal indsættes på indlånskonto i det pågældende  

 pengeinstitut m.v.
Med hensyn til midlernes anbringelse finder reglerne i §  

 12, stk. 1, nr. 1, 3-5 pkt. tilsvarende anvendelse.
3. I § 12, stk. 1, nr. 1, ophæves 3-5 pkt., og i stedet  

 indsættes: »Midlerne skal anbringes i overensstemmelse med reglerne i  

 Kapitel 9 a i lov om banker og sparekasser m.v.
Skatteministeren fastsætter  

 bestemmelser om anbringelse af opsparede midler, der forvaltes af  

 institutioner godkendt efter 1. pkt.« § 12. En opsparing i pensionsøjemed skal opfylde følgende  

 betingelser:
1. Opsparingen skal være påbegyndt før kontohaverens fyldte 60. år  

 i en bank eller sparekasse, der virker her i landet, eller med  

 skatteministerens godkendelse i en anden institution her i landet.
De  

 opsparede midler skal indsættes på indlånskonto i det pågældende  

 pengeinstitut m.v.
Skatteministeren fastsætter bestemmelser om, at midlerne  

 tillige kan anbringes i værdipapirer eller i andele udstedt af  

 investeringsforeninger (investeringsforeningsbeviser). Skatteministeren  

 fastsætter endvidere bestemmelser om, at midler, der forvaltes af  

 institutioner, som er godkendt af efter 1. pkt., tillige kan anbringes i fast  

 ejendom.
I forbindelse hermed fastsættes det, at i alt 50 pct. af de  

 opsparede midler skal kunne anbringes i aktier, konvertible obligationer,  

 investeringsbeviser, sparekassers beviser for garantikapital, andelskassers  

 beviser for indbetalt andelskapital og, for godkendte institutioners  

 vedkommende, fast ejendom.
2. - - - Stk. 2. - - - 4. Efter § 30 indsættes:
»§ 30 A.
Ved puljeindlån kan der uden afgift eller  

 indkomstskat for ejeren af ordningen foretages overførsel fra indlånskontoen  

 til pengeinstituttet af beløb, der modsvarer et i puljen konstateret negativt  

 afkast.
Som puljeindlån anses indlån, hvor renten tilskrives på grundlag af  

 afkastet af værdipapirer, som er udskilt fra øvrige værdipapirer tilhørende  

 det pågældende pengeinstitut.« Efter 2. behandling den 26. marts 1992 § 1 I lov om beskatningen af pensionsordninger m.v., jf. lovbekendtgørelse  

 nr. 580 af 7. august 1991, foretages følgende ændringer:
 1. I § 11 A, stk. 1, nr. 1, 1. pkt., og i § 12, stk. 1,  

 nr. 1, 1. pkt., ændres »en bank eller sparekasse« til: »et  

 pengeinstitut«.
2. I § 11 A, stk. 1, nr. 3, ændres »§ 12, stk. 1, nr.  

 1, 3.-5. pkt.« til: »§ 12, stk. 1, nr. 1, 3. og 4. pkt.« 3. I § 12, stk. 1, nr. 1, ophæves 3.-5. pkt., og i  

 stedet indsættes:
»Midlerne skal anbringes i overensstemmelse med reglerne i kapitel 9  

 a i lov om banker og sparekasser m.v.
Skatteministeren fastsætter  

 bestemmelser om anbringelse af opsparede midler, der forvaltes af  

 institutioner godkendt efter 1. pkt.« 4. Efter § 30 indsættes:
»§ 30 A.
Ved puljeindlån kan der uden afgift eller  

 indkomstskat for ejeren af ordningen foretages overførsel fra indlånskontoen  

 til pengeinstituttet af beløb, der modsvarer et i puljen konstateret negativt  

 afkast.
Som puljeindlån anses indlån, hvor renten tilskrives på grundlag af  

 afkastet af værdipapirer, som er udskilt fra øvrige værdipapirer tilhørende  

 det pågældende pengeinstitut.« § 2 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 585 af 7. august 1991, foretages følgende ændringer:
 1. I § 13, stk. 2, indsættes efter 1. pkt. som nyt punktum:
»Dog kan der ikke foretages fradrag for beløb, der hensættes til  

 dækning af forpligtelserne vedrørende opsparing i investeringsfonde, jf. § 13  

 B, stk. 2.« 2. Efter § 13 A indsættes som ny paragraf:
»§ 13 B.
Pengeinstitutter skal ved opgørelsen af den  

 skattepligtige indkomst ikke medregne afkast af værdipapirer, der ligger til  

 grund for puljeindlån, jf. realrenteafgiftslovens § 3, stk. 2, og stk. 3, nr.  

 9, eller beløb, der efter pensionsbeskatningslovens § 30 A overføres fra  

 indlånskonti til udligning af negativt puljeafkast.
Pengeinstitutter kan ikke  

 foretage fradrag ved tilskrivning af puljeafkast til pensionsopsparernes  

 indlånskonti.
 Stk. 2. Livsforsikringsselskaber skal ved opgørelsen af den  

 skattepligtige indkomst ikke medregne præmier eller afkast af værdipapirer,  

 der opspares i investeringsfonde tilknyttet klasse III-livsforsikringer.  

 Livsforsikringsselskaber kan ikke foretage fradrag ved udbetaling af beløb  

 opsparet i investeringsfonde.
Stk. 3. Afkast af aktiver i puljer i et pengeinstitut eller i  

 investeringsfonde i et livsforsikringsselskab, der overføres til dækning af  

 administrationsomkostninger m.v., skal medregnes ved opgørelsen af  

 pengeinstituttets eller livsforsikringsselskabets skattepligtige  

 indkomst.« § 3 I lov om banker og sparekasser m.v., jf. lovbekendtgørelse nr. 22 af 9.  

 januar 1991, som ændret ved lov nr. 829 af 18. december 1991, foretages  

 følgende ændring:
 I § 42 b indsættes efter stk. 3 som nyt stykke:
»Stk. 4. Anvendes midler i særskilte depoter til anbringelse  

 i aktier, tegningsretter og aktieretter til aktier, konvertible obligationer  

 og beviser for garantikapital i sparekasser og andelskapital i andelskasser,  

 må værdien af værdipapirer udstedt af en enkelt emittent ikke overstige 20  

 pct. af de samlede midler.
Der kan dog altid anbringes 25.000 kr. i  

 værdipapirer udstedt af en enkelt emittent.
Beløbet på 25.000 kr. reguleres  

 efter reguleringstallet i § 20 i lov om indkomstskat og formueskat for  

 personer m.v.« Stk. 4 bliver herefter stk. 5.
§ 4 Stk. 1. § 1, nr. 1-3, har virkning fra og med den 1. januar 1993.
 Stk. 2. § 1, nr. 4, har virkning for negativt afkast konstateret i  

 puljens regnskabsår 1993 og senere regnskabsår, jf. lov om en realrenteafgift  

 af visse pensionskapitaler m.v. § 4, stk. 1, § 13, stk. 2, og § 28.
 Stk. 3. § 2 har virkning fra og med indkomståret 1993.
 Stk. 4. I indkomståret 1993 udgår de ved udløbet af indkomståret  

 1992 opgjorte henlæggelser til dækning af forpligtelserne vedrørende  

 opsparing i investeringsfonde af de skattemæssige henlæggelser efter  

 selskabsskattelovens § 13, stk. 2, uden at beløbet skal medregnes ved  

 opgørelsen af livsforsikringsselskabets skattepligtige indkomst.
 Stk. 5. § 3 har virkning for aktiver, der erhverves den 1. januar  

 1993 eller senere.
