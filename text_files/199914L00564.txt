Betænkning afgivet af  

 Indfødsretsudvalget den 11. maj 2000 Betænkning over Forslag til lov om indfødsrets  

 meddelelse Udvalget har behandlet lovforslaget i et møde og  

 har herunder stillet spørgsmål til justitsministeren, som denne  

 har besvaret skriftligt.
 Der er af justitsministeren og  

 nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til vedtagelse med de  

 af justitsministeren stillede ændringsforslag.
 Et mindretal (Venstres medlemmer af udvalget)  

 indstiller lovforslaget til vedtagelse med de af justitsministeren og  

 de under nr. 3 og 12 stillede ændringsforslag.
 Et andet mindretal (Det Konservative Folkepartis  

 medlemmer af udvalget) indstiller lovforslaget til vedtagelse med de  

 af justitsministeren og de under nr. 2, 3, 6, 9, 12, 16 og 18 stillede  

 ændringsforslag.
Et tredje mindretal (Dansk Folkepartis medlem af  

 udvalget) indstiller lovforslaget til forkastelse ved 3. behandling,  

 men vil stemme for de under nr. 1-6, 8, 9 og 11-18 stillede  

 ændringsforslag.
Hvis det under nr. 8 stillede ændringsforslag  

 ikke vedtages, vil mindretallet stemme for det under nr. 7 stillede  

 ændringsforslag, og hvis det under nr. 11 stillede  

 ændringsforslag ikke vedtages, vil mindretallet stemme for det under  

 nr. 10 stillede ændringsforslag.
 Dansk Folkeparti er af den opfattelse, at det er totalt  

 uden politisk jordforbindelse at tildele dansk statsborgerskab på  

 samlebånd.
 På det foreliggende lovforslag er der opført  

 ikke mindre end 2.001 voksne, hvortil kommer 1.475 børn.
I indeværende folketingsår vil 15.850 personer  

 opnå dansk statsborgerskab.
Ganske tankevækkende.
 At vi med hastige skridt bevæger os over i et  

 multietnisk samfund kan vist kun bortforklares af personer, der ikke vil se  

 realiteterne i øjnene.
 Med den fortsatte ukritiske indvandring i Danmark er der  

 desværre intet håb om, at antallet af statsborgerskaber vil  

 gå ned i de kommende år.
Hvem har så ansvaret for en sådan udvikling,  

 som store dele af den danske befolkning i bund og grund er uenig i? Svaret er enkelt - nemlig de skiftende regeringer, der med  

 baggrund i den famøse udlændingelov fra 1983 i realiteten har  

 bevirket en massiv tilstrømning til Danmark.
 Det cirkulære, nr. 90 af 16. juni 1999, om dansk  

 indfødsret ved naturalisation, som regeringen har udarbejdet, og som  

 bl.a. er støttet af partiet Venstre, konkretiserer, hvad 6 partier har  

 aftalt af regler for tildeling af dansk statsborgerskab.
 Aftalen medfører, at Dansk Folkeparti ikke  

 længere kan få de oplysninger, som man tidligere har kunnet  

 få, f.eks. vedrørende hvilke personer, opført i  

 lovforslaget, der får offentlige ydelser, dagpenge, m.v.
 Dansk Folkeparti må på det kraftigste tage  

 afstand fra, at demokratiske rettigheder er frataget os, hvilket sker  

 samtidig med, at der er indført et nyt edb-system, hvilket vel skulle  

 være etableret for bedre at kunne betjene Folketinget med  

 oplysninger.
For at råde bod på denne skævhed har  

 Dansk Folkeparti den 5. maj 2000 fremsat beslutningsforslag nr.
B 158 om at  

 ændre Justitsministeriets behandling af ansøgninger om dansk  

 indfødsret, der pålægger regeringen at fremskaffe de  

 informationer og oplysninger, som en lovligt valgt opposition har krav  

 på.
 Dansk Folkeparti finder det uforståeligt, at Venstre  

 har kunnet indgå i en aftale med regeringen om vilkårene for  

 tildeling af statsborgerskaber, når aftalen umuliggør  

 fremskaffelse af en række oplysninger, som findes påkrævede  

 for at kunne stille de nødvendige ændringsforslag.
 At Dansk Folkeparti stemmer imod lovforslaget skulle vel i  

 realiteten være helt unødvendigt at fremføre.
Et fjerde mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling,  

 men vil stemme for de under nr. 1-5, 8, 9 og 11-18 stillede  

 ændringsforslag.
Hvis det under nr. 8 stillede ændringsforslag  

 ikke vedtages, vil mindretallet stemme for det under nr. 7 stillede  

 ændringsforslag, og hvis det under nr. 11 stillede  

 ændringsforslag ikke vedtages, vil mindretallet stemme for det under  

 nr. 10 stillede ændringsforslag.
 Frihed 2000 bemærker, at det er utilfredsstillende,  

 at det ikke længere er muligt at få en oversigt over de personer  

 i lovforslaget, som i kortere eller længere tid har modtaget enten  

 arbejdsløshedsdagpenge eller sociale ydelser eller begge dele.
 Justitsministeren har tidligere svaret, at det er uden  

 betydning for behandlingen af ansøgninger om naturalisation, om en  

 ansøger har modtaget arbejdsløshedsdagpenge eller sociale  

 ydelser.
 Det er muligt, at det er uden betydning for ministeren og  

 regeringen, og det er muligt, at det er uden betydning for flertallet i  

 Folketinget, som groft sagt er klar til at give statsborgerskab til hvem som  

 helst, men det er bestemt ikke uden betydning for Frihed 2000.
 Tværtimod er det af afgørende betydning for  

 Frihed 2000 at få et så fyldigt grundlag som muligt, når  

 det skal vurderes, om ansøgerne er værdige og efter Frihed  

 2000´s opfattelse berettigede til at opnå dansk statsborgerskab.
 Det burde være en selvfølge for alle  

 Folketingets partier at sikre sig så fyldigt et grundlag som muligt.  

 Dansk statsborgerskab er ikke bare noget, som skal tildeles i flæng,  

 men skal kun tildeles efter nøje overvejelse i hvert enkelt  

 tilfælde.
Frihed 2000 skal beklage udviklingen.
Dette gælder  

 både udviklingen i antallet, der opnår dansk statsborgerskab, og  

 grundlaget, det sker på.
Frihed 2000 mener ikke, at der skal gives statsborgerskab  

 til udlændinge, som ikke har været i stand til at vise, at de kan  

 forsørge sig selv.
Frihed 2000 har ved tidligere behandlinger af  

 forslag om tildeling af dansk statsborgerskab stillet ændringsforslag  

 om, at udlændinge, som ikke er i stand til at forsørge sig selv,  

 skal udgå af lovforslaget.
Denne mulighed eksisterer desværre  

 ikke længere.
Det betyder samtidig, at Frihed 2000 indstiller  

 lovforslaget til forkastelse ved 3. behandling, da man ikke har sikkerhed  

 for, at ansøgerne er i stand til at forsørge sig selv.
Ændringsforslag Til § 1 Af	et mindretal (DF og FRI):
 1) Nr. 2, 5, 15, 20, 25, 29, 30, 42, 54, 67, 70, 74, 82, 95,  

 106, 112, 118, 143, 144, 150, 164, 184, 192, 201, 212, 216, 227, 230, 231,  

 252, 254, 277, 284, 294, 300, 308, 313, 319, 342, 345, 364, 365, 367, 374,  

 380, 398, 399, 400, 403, 426, 428, 430, 431, 433, 448, 469, 475, 493, 500,  

 508, 538, 544, 565, 567, 584, 585, 593, 631, 648, 652, 653, 654, 663, 666,  

 667, 676, 677, 679, 683, 686, 687, 718, 732, 748, 749, 777, 783, 788, 794,  

 797, 811, 813, 816, 851, 856, 866, 895, 897, 899, 915, 916, 917, 929, 945,  

 947, 962, 967, 968, 972, 980, 981, 982, 985, 998, 999, 1007, 1009, 1015,  

 1042, 1045, 1064, 1066, 1071, 1079, 1082, 1083, 1100, 1139, 1151, 1166, 1199,  

 1216, 1218, 1220, 1234, 1245, 1246, 1257, 1258, 1277, 1295, 1318, 1320, 1321,  

 1331, 1360, 1367, 1371, 1377, 1412, 1413, 1418, 1428, 1441, 1449, 1481,  

 1529 og 1538 udgår.
 Af	et mindretal (KF), tiltrådt af et mindretal (DF  

 og FRI):
 2) Nr. 23, 69, 525, 678, 1051, 1225 og 1312  

 udgår.
 Af	et mindretal (V), tiltrådt af et mindretal (KF,  

 DF og FRI):
 3) Nr. 65, 88, 169, 242, 490, 637, 692, 824, 1016, 1028,  

 1203, 1472 og 1475 udgår.
 Af	et mindretal (DF og FRI):
 4) Nr. 91, 124, 128, 149, 160, 167, 182, 215, 217, 279, 290,  

 312, 331, 338, 382, 423, 437, 444, 449, 471, 485, 626, 632, 633, 636, 707,  

 721, 810, 821, 850, 880, 904, 918, 1006, 1040, 1106, 1118, 1134, 1177, 1191,  

 1244, 1285, 1292, 1296, 1338, 1340, 1378, 1445, 1451, 1494 og 1534  

 udgår.
 Af	justitsministeren, tiltrådt af udvalget:
 5) Nr. 141, 366, 863, 867, 1315, 1379, 1427 og  

 1465 udgår.
 Af	et mindretal (KF), tiltrådt af et mindretal  

 (DF):
 6) Nr. 203, 285 og 311 udgår.
 Af	justitsministeren, tiltrådt af et flertal  

 (udvalget med undtagelse af DF og FRI):
 7) Nr. 474 affattes således:
» Af	et mindretal (DF og FRI):
 8) Nr. 474 udgår.
 Af	et mindretal (KF), tiltrådt af et mindretal (DF  

 og FRI):
 9) Nr. 609 udgår.
 Af	justitsministeren, tiltrådt af et flertal  

 (udvalget med undtagelse af DF og FRI):
 10) Nr. 724 affattes således:
» Af	et mindretal (DF og FRI):
 11) Nr. 724 udgår.
 Af	et mindretal (V, KF, DF og FRI):
 12) Nr. 1023 udgår.
Til § 2 Af	et mindretal (DF og FRI):
 13) Nr. 1573, 1592, 1626, 1636, 1670, 1677, 1682, 1699,  

 1760, 1782, 1811, 1826, 1832, 1861, 1865, 1882, 1887, 1911, 1931, 1986,  

 1991 og 1996 udgår.
 14) Nr. 1574, 1588, 1615, 1619, 1621, 1661, 1751, 1785,  

 1851, 1872, 1876, 1894, 1910, 1926, 1927, 1941, 1943, 1944, 1947, 1957  

 og 2000 udgår.
 Af	justitsministeren, tiltrådt af udvalget:
 15) Nr. 1654 affattes således:
» Af	et mindretal (KF), tiltrådt af et mindretal (DF  

 og FRI):
 16) Nr. 1655 og 1672 udgår.
 Af	justitsministeren, tiltrådt af udvalget:
 17) Nr. 1656 affattes således:
» Af	et mindretal (KF), tiltrådt af et mindretal (DF  

 og FRI):
 18) Nr. 1690 og 1771 udgår.
Bemærkninger Til nr. 1, 8, 11 og 14 Ændringsforslagene har til formål at udelukke  

 personer, der kan have restancer til det offentlige vedrørende skatter  

 og afgifter eller offentlig hjælp.
Det er forslagsstillernes  

 opfattelse, at lovgivningens ord om, at en udlænding skal vise, at  

 han/hun kan »sørge for sig  

 og sine«, må betyde, at man  

 ikke har gæld til det offentlige.
 I det hele taget bør reglerne på dette  

 område præciseres i forhold til den hidtidige regel, der  

 lægger vægt på det ganske uklare kriterium, om restancen  

 skyldes forhold, »der ikke kan  

 lægges ansøgeren til last«.
 Ændringsforslagene skal ses som et forsigtigt  

 første skridt i retning af indførelse af ordninger på  

 dette område, der kan nedbringe antallet af tildelte  

 statsborgerskaber.
 For den danske befolkning er det overordentlig uheldigt,  

 hvis man fra regeringens og folketingsflertallets side bagatelliserer  

 betydningen af at opnå dansk statsborgerskab ved at sætte kravene  

 til ansøgerne meget lavt.
Dansk statsborgerskab må ikke blive et  

 samlebåndsprodukt, der uddeles til tusinder af ansøgere.
Dansk  

 statsborgerskab er en værdifuld gave, der kun bør tildeles til  

 en snæver kreds af mennesker, der hævet over al tvivl  

 bestræber sig for at leve i harmoni med og til gavn for det danske  

 samfund.
Ethvert samfund må værne og beskytte sig selv. Ét  

 af midlerne hertil er at udvise den største forsigtighed med tildeling  

 af statsborgerskab til fremmede.
Det er et almindelig anerkendt princip  

 overalt i verden.
Men i Danmark er udviklingen ved at løbe helt af  

 sporet.
 De seneste år har været kendetegnet af en  

 stærkt accelererende indvandring og væsentlig stigning i antallet  

 af tildelte statsborgerskaber uden hensyn til, at dette er klart stridende  

 mod den danske befolknings ønsker og uden nævneværdige  

 sammenhængende overvejelser om de økonomiske, sociale og  

 kulturelle konsekvenser i samfundet.
Der er imidlertid ingen tvivl om, at der er et stort og  

 voksende befolkningskrav om, at udlændingelovgivningen underkastes  

 nogle væsentlige stramninger.
Det er ikke i det lange løb  

 acceptabelt, at regeringen og det politiske etablissement er i opposition til  

 et befolkningsflertal.
Vedtagelsen af disse ændringsforslag vil sammen  

 med andre vigtige ændringsforslag betyde en tiltrængt styrkelse  

 af betingelserne for opnåelse af dansk statsborgerskab.
 Ændringsforslagene omfatter 181 personer.
Til nr. 2 og 18 Ansøgerne foreslås udtaget af lovforslaget,  

 da de pågældende har begået personfarlig kriminalitet af  

 alvorligere karakter.
Her tænkes på f.eks. grov vold, grove  

 sædelighedsforbrydelser, drab og drabsforsøg samt alvorlig  

 narko- eller økonomisk kriminalitet.
Det Konservative Folkeparti er af  

 den opfattelse, at man bør være udelukket fra at opnå  

 dansk statsborgerskab, hvis man har begået den type kriminalitet,  

 også selv om man har haft en lang karensperiode.
Til nr. 3 Ansøgerne foreslås udtaget af lovforslaget,  

 idet Venstre i forbindelse med Indfødsretsudvalgets behandling af de  

 pågældende ansøgeres konkrete sager har konstateret, at  

 ansøgerne har begået kriminalitet af en karakter, som Venstre  

 finder uacceptabel.
Venstre har dog også i udvalget stemt imod de  

 pågældende ansøgeres optagelse på lovforslaget.
Til nr. 4 og 13 Ændringsforslagene går ud på, at  

 personer, som under deres ophold her i landet har overtrådt  

 straffeloven eller særlovgivningen, efter forslagsstillernes opfattelse  

 ikke skal præmieres med tildeling af dansk indfødsret.
Dette  

 synspunkt skal væsentligst ses som et led i en præventiv indsats  

 mod den stigende kriminalitet i samfundet.
For personer, der kommer som gæster i det danske  

 samfund, er der absolut ingen undskyldninger for at overtræde landets  

 love, især straffeloven.
Nok overtræder danskere straffeloven,  

 men gæster i landet skal ikke belønnes med indfødsret,  

 når de ikke vil respektere landets love.
Hvis Folketinget sender et  

 signal til alle udlændinge verden over om, at såfremt man  

 ønsker indfødsret i Danmark, må man holde sig på  

 måtten og overholde landets love, her ikke mindst straffeloven, vil det  

 virke præventivt.
 Ændringsforslagene omfatter 73 personer.
Til nr. 5 Ansøgerne foreslås udtaget af lovforslaget,  

 da de ikke på nuværende tidspunkt opfylder de generelle krav, som  

 Folketinget har fastsat for naturalisation.
Til nr. 6 Ansøgerne foreslås udtaget af lovforslaget,  

 da de pågældende ikke opfylder kravet om at kunne deltage  

 ubesværet i en almindelig samtale på dansk uden brug af  

 omskrivninger eller andre sprog og med den accent, som er naturlig.
 Det Konservative Folkeparti mener ikke, at det forhold, at  

 man er over 65 år og har opholdt sig i Danmark i mindst 15 år, er  

 en tilstrækkelig begrundelse for at se bort fra sprogkravet, medmindre  

 der er en særlig lægelig begrundelse for dette.
Til nr. 7, 10, 15 og 17 De nævnte bipersoner foreslås udtaget af  

 lovforslaget, da de pågældende ikke på nuværende  

 tidspunkt opfylder de generelle krav, som Folketinget har fastsat for  

 naturalisation.
Til nr. 9 og 16 Ansøgerne foreslås udtaget af lovforslaget,  

 da de pågældende ellers vil blive danske statsborgere mindre end  

 5 år efter, at de har overtrådt lov om euforiserende stoffer.
Det  

 Konservative Folkeparti er af den opfattelse, at man efter at have  

 overtrådt lov om euforiserende stoffer bør være udelukket  

 fra at opnå dansk statsborgerskab i mindst 5 år fra  

 gerningstidspunktet.
Til nr. 12 Forslagsstillerne er af den opfattelse, at  

 ansøgerne ikke på nuværende tidspunkt bør  

 være omfattet af et forslag til lov om indfødsrets  

 meddelelse.
Dorte Bennedsen (S) fmd.  

  Sandy Brinck (S)  Lars Kramer Mikkelsen (S)  

  Hugo Sørensen (S)  Margot Torp (S)  

  Jens Peter Vernersen (S) Knud Erik Hansen (SF)  

  Henrik Svane (RV)  Søren Søndergaard (EL)  

  Erik Larsen (V)  Gyda Kongsted (V)  

  Preben Rudiengaard (V)  

  Helge Adam Møller (KF)  

  Henriette Kjær (KF)  Poul Nødgaard (DF)  

 nfmd.  Tom Behnke (FRI)  Ole M.
Nielsen (KRF) Centrum-Demokraterne havde ikke medlemmer i udvalget.
