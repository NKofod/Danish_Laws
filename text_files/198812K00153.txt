Nr LSF 153 Forslag til Lov om styrelsen af Danmarks Miljøundersøgelser Fremsat af miljøministeren (Lone Dybkjær) den 10. januar 1989 Vedtaget ved tredjebehandling den 4. april 1989 Lov nr. 269 af 03/05/1989 § 1. Danmarks Miljøundersøgelser (DMU) har til opgave inden for miljøområdet 1) at forberede og styrke det faglige grundlag for de miljøpolitiske  

 prioriteringer og beslutninger, 2) at varetage dataindsamling, rådgivning og formidling, 3) at udvikle værktøjer og metoder til sikring af en sammenhængende og  

 konsekvent prioritering og 4) at øge kendskabet til de processer og sammenhænge i naturen, som er af  

 betydning for anvendelsen og beskyttelsen af Danmarks miljøværdier.
Stk. 2.  

 DMU yder almindelig rådgivning og oplysning til offentligheden, virksomheder  

 og offentlige myndigheder om miljø- og forskningsspørgsmål inden for DMU's  

 arbejdsområde.
Stk. 3. DMU kan mod hel eller delvis betaling påtage sig  

 opgaver for offentlige myndigheder eller private rekvirenter inden for sit  

 arbejdsområde.
Stk. 4. Miljøministeren kan fastsætte nærmere regler om DMU's  

 virksomhed. § 2. DMU ledes af en bestyrelse og en direktør.
Stk. 2.  

 Miljøministeren udnævner direktøren efter indhentet udtalelse fra  

 bestyrelsen. § 3. Bestyrelsen består af en formand og indtil 10 medlemmer,  

 der udpeges for 3 år ad gangen.
Stk. 2. Formanden og indtil 6 medlemmer  

 udpeges af miljøministeren. 2 medlemmer udpeges af de kommunale  

 organisationer.
Disse indtil 8 medlemmer skal i bredeste forstand  

 repræsentere forskningen og brugerinteresserne. 2 medlemmer vælges af og  

 blandt medarbejderne på DMU.
Stk. 3. Bestyrelsen varetager den overordnede  

 ledelse af DMU, herunder godkendelse af arbejdsprogrammer, budgetter,  

 regnskaber og deltagelse i større projekter.
Stk. 4. Direktøren varetager den  

 daglige ledelse af DMU og repræsenterer institutionen udadtil.
Direktøren  

 skal heri følge de retningslinier og anvisninger, som bestyrelsen har givet.  

 § 4. Miljøministeren kan fastsætte nærmere regler om styrelsen af DMU. § 5.  

 DMU afgiver en gang årligt til miljøministeren en beretning om institutionens  

 virksomhed. § 6. Loven træder i kraft dagen efter bekendtgørelsen i  

 Lovtidende. § 7. Loven gælder ikke for Færøerne og for Grønland.
Oprindeligt fremsat forslag § 1. Danmarks Miljøundersøgelser (DMU) har til opgave inden for miljøområdet 1) at forberede og styrke det faglige grundlag for de miljøpolitiske  

 prioriteringer og beslutninger, 2) at varetage dataindsamling, rådgivning og formidling, 3) at udvikle værktøjer og metoder til sikring af en sammenhængende og  

 konsekvent prioritering, og 4) at øge kendskabet til de processer og sammenhænge i naturen, som er af  

 betydning for anvendelsen og beskyttelsen af Danmarks miljøværdier.
 Stk. 2. DMU yder almindelig rådgivning og oplysning til offentligheden,  

 virksomheder og offentlige myndigheder om miljø- og forskningsspørgsmål inden  

 for DMU's arbejdsområde.
 Stk. 3. DMU kan mod hel eller delvis betaling påtage sig opgaver for  

 offentlige myndigheder eller private rekvirenter inden for sit arbejdsområde.
 Stk. 4. Miljøministeren kan fastsætte nærmere regler om DMU's virksomhed.
 § 2. DMU ledes af en bestyrelse og en direktør.
 Stk. 2. Miljøministeren udnævner direktøren efter indhentet udtalelse fra  

 bestyrelsen.
 § 3. Bestyrelsen består af en formand og indtil 10 medlemmer, der udpeges  

 for 3 år ad gangen.
Stk. 2. Formanden og indtil 6 medlemmer udpeges af miljøministeren. 2  

 medlemmer udpeges af de kommunale organisationer.
Disse indtil 8 medlemmer  

 skal i bredeste forstand repræsentere forskningen og brugerinteresserne. 2  

 medlemmer vælges af og blandt medarbejderne på DMU.
 Stk. 3. Bestyrelsen varetager den overordnede ledelse af DMU, herunder  

 godkendelse af arbejdsprogrammer, budgetter, regnskaber og deltagelse i  

 større projekter.
Stk. 4. Direktøren varetager den daglige ledelse af DMU og repræsenterer  

 institutionen udadtil.
Direktøren skal heri følge de retningslinier og  

 anvisninger, som bestyrelsen har givet.
 § 4. Miljøministeren kan fastsætte nærmere regler om styrelsen af DMU.
 § 5. DMU afgiver en gang årligt til miljøministeren en beretning om  

 institutionens virksomhed.
 § 6. Loven træder i kraft dagen efter bekendtgørelse i Lovtidende.
 § 7. Loven gælder ikke for Færøerne og for Grønland.
Bemærkninger til lovforslaget Almindelige bemærkninger 1. Der stilles forslag om etablering af en ledelsesstruktur i Danmarks  

 Miljøundersøgelser, DMU, således at der etableres dels en bestyrelse og dels  

 en daglig driftsledelse.
 2. Forsknings- og undersøgelsesindsatsen på miljøbeskyttelsesområdet  

 foregår i Miljøministeriet i dag på 5 forskellige laboratorier, som  

 organisatorisk hører under Miljøstyrelsen.
 For at forberede og styrke det faglige grundlag for de miljøpolitiske  

 prioriteringer og beslutninger og for at fastholde og forbedre det faglige  

 miljø samt for at bidrage til en konsekvent og sammenhængende prioritering af  

 miljøindsatsen er det besluttet at oprette institutionen DMU.
 DMU vil ved sin oprettelse som udgangspunkt bestå af den opgave- og  

 ressourcesammensætning, som i dag udgøres af Ferskvandslaboratoriet,  

 Analytisk- kemisk laboratorium, Luftforureningslaboratoriet,  

 Havforureningslaboratoriet samt Center for jordøkologi.
 Det drejer sig i korte træk om følgende opgaver:
 - Tilvejebringelse af forbedret fagligt grundlag for Miljøstyrelsen og  

 andre myndigheders beslutninger om brugen og beskyttelsen af vandløb og søer.
 - Analytisk-kemiske undersøgelser med henblik på tilvejebringelse af viden  

 om niveauer af miljømæssigt betænkelige stoffer i produkter og i det eksterne  

 miljø, herunder også udvikling af nye analysemetoder.
 - Opbygning af viden om og forståelse af luftforureningsproblemernes  

 opståen, udbredelse og effekt, herunder også kortlægning af den forurening,  

 som via luften tilføres jorden og vandet.
 - Tilvejebringelse af forbedret faglig viden om forureningen af havet -  

 herunder specielt tilførsler og omsætning af næringsstoffer - og effekten på  

 havet som økosystem.
 - Undersøgelse og målinger til kortlægning af forureningstilstanden i åbne  

 havområder.
 - Formidling af viden om jordøkologiske forhold til Miljøstyrelsen, Skov-  

 og Naturstyrelsen og Levnedsmiddelstyrelsen samt amtskommuner og kommuner.
 DMU vil endvidere få til formål at videreføre og udbygge den målsætning,  

 der findes for de nuværende laboratorier i dag, men således, at  

 forskningsindsatsen på miljøbeskyttelsesområdet styrkes og effektiviseres og  

 således, at den faglige viden om dokumentation om baggrund for styring af  

 miljøbeskyttelsesområdet styrkes og opprioriteres.
DMU skal herudover bidrage til udviklingen af de nødvendige værktøjer og  

 metoder til at sikre en konsekvent og sammenhængende prioritering af  

 miljøindsatsen.
Grundlaget for udviklingen i miljøtilstanden kombineres med  

 modelbetragtninger, således at der kan gennemføres effektvurderinger af  

 forskellige forureningsbegrænsende foranstaltninger.
Oprettelsen af DMU må  

 bl.a. ses i forbindelse hermed.
 3. De laboratorier, der indgår i DMU, har hidtil haft som en væsentlig  

 opgave at tilvejebringe det faglige grundlag for især Miljøstyrelsens daglige  

 administration.
 Især Miljøstyrelsen er således fagligt afhængig af den bistand og faglige  

 viden, der grunder sig på den forskning, som laboratorierne udfører i dag.  

 Samtidig har DMU som institution et tilsvarende behov for et tæt samarbejde  

 med brugere i det administrative system, blandt andet i forbindelse med  

 prioriteringen af forskningsopgaver og de mere direkte anvendelsesorienterede  

 opgaver.
I forbindelse med etableringen af DMU er der lagt afgørende vægt på, at  

 samarbejdsrelationerne mellem DMU og den øvrige del af Miljøministeriet,  

 herunder specielt Miljøstyrelsen styrkes.
Det vil endvidere blive overvejet,  

 om DMU på lidt længere sigt skal udbygges med aktiviteter, der i dag foregår  

 i ministeriets øvrige styrelser.
Det samme gælder samarbejdsrelationer til  

 øvrige centrale og decentrale myndigheder, herunder som konsekvens af  

 opprioriteringen af forskningen på DMU, samarbejdsrelationerne til andre  

 forskningsinstitutioner.
4. DMU vil organisatorisk henhøre under Miljøministeriets departement på  

 linie med ministeriets øvrige styrelser.
DMU vil i 1989 have omkring 170  

 medarbejdere, hvortil kommer licentiater, elever, midlertidigt løst  

 tilknyttede samarbejdspartnere m.fl.
 DMU er på finanslov 1989 oprettet som en nettovirksomhed under § 27.37.  

 Miljøministeriet.
Den daglige ledelse af DMU vil blive forestået af en direktør.
Den  

 overordnede ledelse af DMU vil bestå af en bestyrelse, hvis sammensætning  

 efterfølgende vil blive nærmere fastlagt.
Princippet for bestyrelsens  

 sammensætning skal være, at de væsentligste bruger- og forskningsinteresser  

 bliver repræsenteret i bestyrelsen.
 Ved udpegning af bestyrelsens medlemmer vil der blive lagt afgørende vægt  

 på at sikre DMU en ekspertise og viden, der vil gøre det muligt at fastholde  

 og udbygge DMU's videnskabelige niveau og som nettostyret virksomhed DMU's  

 konkurrenceevne.
DMU skal en gang årligt afgive en beretning om sin virksomhed til  

 miljøministeren.
Beretningen skal redegøre for såvel aktiviteterne i det  

 forgangne år som for de planlagte aktiviteter i det kommende år.
Administrative og økonomiske konsekvenser af forslaget DMU er på forslag til finanslov 1989 budgetteretsom statsvirksomhed på §  

 27.37. Danmarks Miljøundersøgelser.
 DMU's nettotal for 1989 er søgt med 85,9 mio. kr. med et udsving på 5 mio.  

 kr., og personaletallet er budgetteret til ca. 170 årsværk for perioden  

 1989-92. Hertil kommer skønsmæssigt 10-20 pct. som er gæster, licentiater  

 m.v. finansieret gennem tilskud, fonde, gaver etc.
DMU vil organisatorisk henhøre under Miljøministeriets departement.
Den  

 overordnede ledelse af DMU vil blive forestået af en bestyrelse, der ud over  

 formanden vil bestå af indtil 10 medlemmer udpeget af miljøministeren, de  

 kommunale organisationer samt DMU's medarbejdere.
Den daglige ledelse vil blive varetaget af en direktør med tilhørende  

 chefkollegium.
Der er i denne sammenhæng på ændringsforslaget til finansloven  

 søgt oprettet en stilling som direktør, sekretariatschef og forskningschef.
 Udgifterne hertil samt udgifterne til bestyrelsen, i et omfang der måtte  

 blive tale om bestyrelseshonorar, vil blive afholdt inden for  

 Miljøministeriets samlede ramme.
Bemærkninger til de enkelte bestemmelser Til § 1 Bestemmelsen fastslår DMU's formål og arbejdsområde og angiver de opgaver,  

 der er hensigtsmæssige for, at DMU kan fungere som statens forsknings- og  

 videncenter på miljøområdet og således udgøre det faglige grundlag, der er af  

 betydning for anvendelsen og beskyttelsen af Danmarks miljøværdier.
 I forhold til de gældende formål for de tidligere laboratorier er det med  

 formålsbestemmelsen tilsigtet, at denne har den fornødne bredde til ikke blot  

 at omfatte det særlige område, der i dag i al væsentlighed henhører under  

 Miljøstyrelsen, men også til at omfatte ikke mindst de miljøopgaver, der i  

 dag henhører under Skov- og Naturstyrelsen.
 Stk. 2. Bestemmelsen skal fastslå, at DMU ikke blot i videst muligt omfang  

 skal rådgive offentlige myndigheder og private, men at DMU i ligeså høj grad  

 skal være en udadvendt virksomhed i relation til forskningsverdenen samt  

 befolkning og offentlighed.
 Stk. 3. Bestemmelsen er en konsekvens af, at DMU skal tage sig betalt for  

 kortlægnings-, forsknings-, rådgivnings- og formidlingsopgaver i det omfang  

 disse ikke har karakter af enkeltstående serviceoplysninger eller formidling  

 til offentligheden i al almindelighed.
 Stk. 4. Bestemmelsen fastslår, at miljøministeren kan fastsætte nærmere  

 regler om DMU's virksomhed.
 Bestemmelsen sigter desuden på, at miljøministeren kan fastsætte nærmere  

 regler for DMU's virksomhed, såfremt der opstår nye arbejdsområder eller  

 behov, der ikke kan forudses på indeværende tidspunkt.
Til § 2 Bestemmelsen fastslår, at ledelsen af DMU efter oprettelsen af en  

 bestyrelse varetages af betyrelsen og direktøren i forening.
 Stk. 2. Bestemmelsen fastslår, at direktøren fremover udnævnes efter  

 bestyrelsens forudgående udtalelse herom til miljøministeren.
Til § 3 Stk. 1 og 2 indeholder reglerne om sammensætningen af bestyrelsen, dennes  

 funktionsperiode samt proceduren i forbindelse med beskikkelsen af  

 bestyrelsens medlemmer.
I overensstemmelse med de under de almindelige bemærkninger til  

 lovforslaget anførte synspunkter har stk. 2 til formål at sikre, at  

 bestyrelsen sammensættes på en sådan måde, at de væsentligste forsknings- og  

 brugerinteresser får sæde i bestyrelsen.
Ved udpegning af bestyrelsens  

 medlemmer bør der lægges afgørende vægt på at sikre DMU en ekspertise og  

 viden, der vil gøre det muligt at fastholde og udbygge DMU's videnskabelige  

 niveau samt bidrage til at forøge institutionens muligheder for på et  

 konkurrencedygtigt grundlag at løse opgaver for offentlige og private  

 rekvirenter.
Det forudsættes, at der i bestyrelsen indgår mindst 2 eksterne  

 forskere.
Medarbejderrepræsentanterne vælges af og blandt DMU's medarbejdere, og de  

 valgte indgår i bestyrelsesarbejdet på linie med bestyrelsens øvrige  

 medlemmer.
Medarbejderrepræsentationen træder ikke i stedet for det  

 samarbejde, der foregår med personalet i DMU's samarbejdsudvalg m.v.
I stk. 1 bestemmes, at bestyrelsens medlemmer beskikkes for 3 år ad  

 gangen, idet genbeskikkelse er mulig.
I tilfælde af et medlems udtræden af  

 bestyrelsen forudsættes det, at et nyt medlem beskikkes for den resterende  

 del af 3-års perioden.
Stk. 3 og 4 indeholder de grundlæggende regler om fordeling af  

 ledelsesopgaverne mellem bestyrelsen og direktøren.
Det fastslås, at  

 bestyrelsen har den overordnede ledelse, mens direktionen varetager de  

 daglige ledelsesopgaver, samt repræsenterer DMU indadtil og udadtil, idet den  

 ved udøvelsen heraf er undergivet de retningslinier og anvisninger, som  

 bestyrelsen måtte give.
Til § 4 Bestemmelsen bemyndiger miljøministeren til at udfærdige nærmere regler om  

 styrelsen af DMU.
Der kan herved fastsættes regler, der præciserer  

 kompetencefordelingen mellem bestyrelsen og direktøren, ligesom der kan  

 træffes bestemmelse om andre forhold vedrørende den interne organisation i  

 DMU.
Sådanne nærmere regler fastsættes efter forudgående drøftelse med  

 bestyrelsen.
Til § 5 Bestemmelsen pålægger DMU at afgive en årlig beretning til miljøministeren  

 om institutionens virksomhed.
Beretningen bør indeholde en redegørelse for  

 virksomheden i det forløbne år inden for institutionens hovedområder samt  

 planer for det kommende år.
