Ejendomsavancebeskatning   parcelhusreglen  

 delsalg af ejendom Ligningsrådet har taget stilling til en anmodning om bindende  

 forhåndsbesked vedrørende ejendomsavancebeskatningslovens § 8,  

 stk. 1.
Spørgsmål Vil den del af en ejendom, hvorpå der findes et fritbeliggende  

 parcelhus på 40 m² og et hermed sammenbygget udhus på 60 m²,  

 kunne sælges skattefrit efter ejendomsavancebeskatningslovens § 8, stk.  

 1? Vil den del af ejendommen, hvorpå der findes et fritliggende  

 parcelhus på 104 m², kunne sælges skattefrit efter  

 ejendomsavancebeskatningslovens § 8, stk. 1? Ligningsrådet besvarede spørgsmålene bekræftende  

 - se dog styrelsens indstilling og begrundelse.
Beskrivelse af de faktiske forhold AA ejer en ejendom, der er vurderet som et tofamilieshus med et samlet  

 grundareal på 1151 m².
Ejendommen består af et fritliggende  

 parcelhus på 104 m² og et fritliggende parcelhus på 40 m²  

 sammenbygget med et udhus på 60 m².
Parcelhuset på 104 m² har  

 været beboet af ejeren i ejertiden og på et tidspunkt, hvor  

 ejendommen kunne sælges skattefrit.
Huset på 40 m² indeholder et  

 værksted samt en lejlighed og har været brugt af ejeren i en del  

 af ejertiden.
Parcelhuset på 40 m² har været udlejet i perioder  

 siden 1995.
 AA overvejer nu at sælge den del af ejendommen, hvorpå  

 parcelhuset på 40 m² og udhuset er beliggende.
 Alternativt påtænker AA at beholde parcelhuset på 40 m²  

 samt udhuset og sælge parcelhuset på 104 m².
Told- og Skattestyrelsens indstilling og begrundelse En- og tofamilieshuse kan sælges skattefrit efter  

 ejendomsavancebeskatningslovens § 8, stk. 1. Det er dog en  

 forudsætning, at ejendommen har været beboet af ejeren på  

 et tidspunkt, hvor salget kunne ske skattefrit, og at ejendommens samlede  

 grundareal er på under 1.400 m².
Disse betingelser er opfyldt.
Den samlede ejendom kan således sælges skattefrit.
Herefter  

 vil også fortjeneste ved salg af en del af ejendommen være  

 skattefri.
Dette fremgår af Ligningsrådets praksis, jf.
TfS 2000,  

 829 LR.
Vedrørende situationen, hvor det fritbeliggende parcelhus på  

 40 m² og et hermed sammenbygget udhus på 60 m² sælges,  

 bemærkes, at skattefriheden forudsætter, at salg sker betinget af  

 udstykning, men inden udstykning har fundet sted.
Er udstykning  

 gennemført, er der tale om en selvstændig ejendom, og  

 fortjeneste ved salg heraf vil være skattepligtig.
For så vidt angår den situation, hvor det er det fritliggende  

 parcelhus, der sælges, vil salg kunne ske skattefrit under de samme  

 betingelser som i førnævnte situation.
Endvidere vil denne del  

 af ejendommen kunne sælges skattefrit, hvis den, efter at udstykning er  

 gennemført, har været beboet af skatteyderen.
Det er i  

 overensstemmelse med den praksis, der er offentliggjort i SKM2001.218  

 TSS.
På baggrund af ovennævnte indstillede styrelsen, at begge  

 spørgsmål blev besvaret bekræftende, idet der dog blev  

 henvist til indstillingen og begrundelsen.
Det var herved lagt til grund, at  

 AA ikke var næringsdrivende med handel af fast ejendom.
 Ligningsrådet tiltrådte Told- og Skattestyrelsens  

 indstilling.
