Nr LSF 65 Forslag til Lov om ændring af lov om Statens Kunstfond  

 (Igangsætningsstipendier til skabende kunstnere) Fremsat af kulturministeren (Ebbe Lundgaard) den 14. november 1997 Vedtaget ved tredjebehandling den 18. december 1997 Lov nr. 1096 af 29/12/1997 § 1 I lov om Statens Kunstfond, jf. lovbekendtgørelse nr. 570 af 20. juni  

 1996, foretages følgende ændringer:
 1. § 2, nr. 1, affattes således:
»1) Ydelser til kunstnere inden for de af § 1, stk. 2, omfattede  

 kunstarter, herunder igangsætningsstipendier af 2 års varighed til skabende  

 kunstnere.« 2. I § 4 indsættes som stk. 1:
»Afgørelse om tildeling af igangsætningsstipendierne til skabende  

 kunstnere, jf. § 2, nr. 1, træffes af fondens bestyrelse efter indstilling  

 fra de udvalg, der er nævnt i stk. 2.« Stk. 1-5 bliver herefter stk. 2-6.
 3. § 4, stk. 1, 1. pkt., der bliver stk. 2, 1. pkt.,  

 affattes således:
»Til at administrere fondens midler i øvrigt nedsættes 2 udvalg for  

 den bildende kunst, 1 udvalg for den litterære kunst, 2 udvalg for  

 tonekunsten, heraf 1 udvalg for den klassiske musik og 1 udvalg for den  

 rytmiske musik, 1 udvalg for kunsthåndværket og den kunstneriske formgivning,  

 1 udvalg for arkitekturen og 1 udvalg for film- og teaterkunsten.« 4. § 7, stk. 2, affattes således:
» Stk. 2  . Ministeren kan fravige aldersbetingelsen i  

 § 4, stk. 3, og § 5, stk. 2.« 5. I § 7 indsættes som stk. 3 og 4:
»Stk. 3. Såfremt modtagerne af igangsætningsstipendierne  

 tjener mere end 60.000 kr. årligt i lønindkomst, skal der ske tilbagebetaling  

 af det modtagne igangsætningsstipendium for det pågældende år med det  

 overstigende beløb.
Udebleven tilbagebetaling kan inddrives ved indeholdelse  

 i løn m.v. efter reglerne i kildeskatteloven om inddrivelse af personlige  

 skatter.
Stk. 4. Kulturministeren fastsætter nærmere regler for  

 administrationen af de i § 2, nr. 1, nævnte igangsætningsstipendier til  

 skabende kunstnere, herunder om forrentning og tilbagebetaling af for meget  

 oppebåret stipendiebeløb og lønindeholdelse ved inddrivelse af skyldige  

 beløb.« § 2 Loven træder i kraft den 1. januar 1998.
Oprindeligt fremsat forslag § 1 I lov om Statens Kunstfond, jf. lovbekendtgørelse nr. 570 af 20. juni  

 1996, foretages følgende ændringer:
 1. § 2, nr. 1, affattes således:
»1) Ydelser til kunstnere inden for de af § 1, stk. 2, omfattede  

 kunstarter, herunder igangsætningsstipendier af 2 års varighed til skabende  

 kunstnere.« 2. I § 4 indsættes som nyt stk. 1 :
» Stk. 1. Afgørelse om tildeling af igangsætningsstipendierne  

 til skabende kunstnere, jf. § 2, nr. 1, træffes af fondens bestyrelse efter  

 indstilling fra de udvalg, der er nævnt i stk. 2.« Stk. 1 - 5 bliver herefter stk. 2 - 6.
 3. § 4, stk. 1, 1. pkt., der bliver § 4, stk. 2, 1.  

 pkt., affattes således:
»Til at administrere fondens midler i øvrigt nedsættes 2 udvalg for  

 den bildende kunst, 1 udvalg for den litterære kunst, 2 udvalg for  

 tonekunsten, heraf 1 udvalg for den klassiske musik og 1 udvalg for den  

 rytmiske musik, 1 udvalg for kunsthåndværket og den kunstneriske formgivning,  

 1 udvalg for arkitekturen og 1 udvalg for film- og teaterkunsten.« 4. § 7, stk. 2 , affattes således:
» Stk. 2 . Ministeren kan fravige aldersbetingelsen i § 4,  

 stk. 3, og § 5, stk. 2.« 5. I § 7 indsættes som stk. 3 og 4:
» Stk. 3. Såfremt modtagerne af igangsætningsstipendierne  

 tjener mere end 60.000 kr. årligt i lønindkomst, skal der ske tilbagebetaling  

 af det modtagne igangsætningsstipendie for det pågældende år med det  

 overstigende beløb.
Udebleven tilbagebetaling kan inddrives ved indeholdelse  

 i løn m.v. efter reglerne i kildeskatteloven om inddrivelse af personlige  

 skatter.
Stk. 4. Kulturministeren fastsætter nærmere regler for  

 administrationen af de i § 2, nr. 1, nævnte igangsætningsstipendier til  

 skabende kunstnere, herunder om forrentning og tilbagebetaling af for meget  

 oppebåret stipendiebeløb og lønindeholdelse ved inddrivelse af skyldige  

 beløb.« § 2 Loven træder i kraft den 1. januar 1998.
Bemærkninger til lovforslaget Almindelige bemærkninger Loven om Statens Kunstfond, jf.
Kulturministeriets lovbekendtgørelse nr.  

 389 af 20. juni 1996, er senest ændret ved lov nr. 294 af 24. april 1996. Med  

 hensyn til den seneste lovrevision henvises til FT 1995-96 sp. 2954-2958, sp.  

 5019-5020 og sp. 5342, till.
A sp. 3097-3101, till.
B sp. 398 og till.
C sp.  

 382.
Lovforslagets formål er at udvide Statens Kunstfonds støttevirksomhed med  

 igangsætningsstipendier til skabende kunstnere fortrinsvis yngre kunstnere,  

 herunder nyuddannede og yngre autodidakter.
Da forslaget er rettet mod en  

 fælles personkreds inden for alle de kunstarter, som Kunstfonden virker for,  

 foreslås det, at Statens Kunstfonds bestyrelse, der i forvejen har til opgave  

 at varetage fælles sager inden for fondens område, og som udgøres af  

 3-mandsudvalgenes formænd, foretager den endelige fordeling af  

 igangsætningsstipendierne.
Bestyrelsens fordeling finder sted efter  

 indstillinger fra de respektive 3-mandsudvalg, idet det forudsættes, at  

 bestyrelsen årligt tager stilling til fordelingen af antallet af  

 igangsætningsstipendier mellem de forskellige kunstarter i lyset af det  

 behov, de konkrete indstillinger fra 3-mandsudvalgene udviser.
Spørgsmålet om de skabende kunstneres økonomiske og sociale forhold har i  

 de senere år haft en fremtrædende plads både i den kulturpolitiske og i den  

 socialpolitiske debat.
Med dette lovforslag tilsigtes en forbedring af de  

 skabende kunstneres forhold ud fra kulturpolitiske bevæggrunde og principper.  

 Kunstnernes økonomiske situation styrkes gennem en betydelig forøgelse af  

 Statens Kunstfonds bevilling dels til de i nærværende lovforslag foreslåede  

 nye igangsætningsstipendier til hovedsageligt yngre skabende kunstnere og  

 dels gennem en betydelig styrkelse af Kunstfondens eksisterende  

 støtteordninger i de kommende år.
Forslaget til finansloven for 1998  

 indeholder således en forøgelse af antallet af livsvarige ydelser på  

 finansloven og en forøgelse af fondens 3-mandsudvalgs rådighedsbeløb, hvor  

 især bevillingerne til billedkunstnere og kunsthåndværkere, vil blive  

 væsentligt forøget.
 Bevillingsudvikling:
Igangsætningsstipendier Kulturministeriet og Danmarks Statistik har for nyligt offentliggjort en  

 undersøgelse af de skabende kunstneres indkomstforhold.
Af undersøgelsen  

 fremgår, at yngre skabende kunstneres indkomster af deres kunstneriske  

 arbejde gennemsnitligt er meget lave.
Virksomhedsoverskud og honorarer  

 udgjorde i indkomståret 1993 for kunstnere i alderen 20-39 år i gennemsnit  

 kr. 51.332 kr.
Dette kan bl. a. skyldes, at kunstnerne ikke i tilstrækkelig  

 grad får mulighed for at hellige sig det kunstneriske arbejde, men at de er  

 henvist til i for stort omfang omfang at tage lønarbejde ved siden af.
Derfor vil regeringen med lovforslaget primært støtte den unge  

 kunstnergeneration, som skal bære dansk skabende kunst videre, og som også  

 skal være med til at repræsentere Danmark kulturelt i international  

 sammenhæng.
Igangsætningsstipendierne skal sikre de talentfulde, især yngre  

 kunstnere, bedre mulighed for arbejdsro til kunstnerisk skabende arbejde.
 Ved at henlægge ordningen til Statens Kunstfond sikres det, at  

 stipendierne uddeles efter kunstneriske kvalitetskriterier.
 Da igangsætningsstipendierne ydes med det formål at sikre arbejdsro og som  

 en hjælp for kunstnerne til at komme videre i deres professionelle karriere,  

 skal det understreges, at modtagerne af stipendierne ikke kan anses som  

 ledige på arbejdsmarkedet.
Igangsætningsstipendierne anses som modtagernes hovedindkomst i  

 stipendieperioden, og stipendiemodtagerne kan ikke, så længe de modtager  

 stipendiet, tildeles offentlige sociale ydelser til deres leveomkostninger.  

 Såfremt modtageren i perioden ikke kan fortsætte sin kunstneriske virksomhed,  

 ophører stipendieudbetalingen.
Herefter vil den pågældende kunne modtage  

 sociale ydelser efter de almindelige regler, hvis betingelserne herfor i  

 øvrigt er opfyldt.
Lovforslaget forudsætter, at Statens Kunstfonds bestyrelse vil få tillagt  

 opgaven med at administrere igangsætningsstipendierne til de skabende  

 kunstnere.
Til bestyrelsens bistand vil en personaleforøgelse i fondens  

 sekretariat på 1 årsværk (HK) være nødvendig.
Lovforslaget indebærer endvidere en ekstra bevilling til Statens Kunstfond  

 på 10 mill. kr.
Heraf anvendes 0,3 mill. til administrationsudgiften og, som  

 en eengangsudgift, 0,1 mill. kr. til etablering.
Bevillingen er optaget på  

 FFL 98 og vil medføre, at der i 1998 vil kunne uddeles ca. 133 stipendier.  

 Bevillingen påregnes at stige til 15 mill. kr. i 1999, svarende til ca. 204  

 stipendier, og i 2000, hvor ordningen er fuldt udbygget, til 20 mill. kr.,  

 svarende til ca. 273 stipendier.
 Lovforslaget har ingen administrative eller økonomiske konsekvenser for  

 amter eller kommuner.
 Lovforslaget har ingen erhvervsøkonomiske eller miljømæssige konsekvenser.
 Lovforslaget indeholder ingen EU-retlige aspekter.
Bemærkninger til lovforslagets enkelte bestemmelser Til nr. 1 Bestemmelsen indeholder en ændring af § 2 i den gældende lov således, at  

 fondens støttevirksomhed udvides til at omfatte igangsætningsstipendier til  

 skabende kunstnere, fortrinsvis yngre eller nyuddannede.
Stipendiet udgør 72.000 kr. årligt i 2 år.
Det ydes efter individuel  

 ansøgning fra den enkelte kunstner.
Det kan anvendes frit, herunder bl. a.  

 til leveomkostninger, materialeanskaffelser, værksted, atelier m.v.
 Stipendiet reguleres årligt med Finansministeriets satsreguleringsprocent.
 Stipendiemodtageren kan udover præmieringer, honorarer for værker indkøbt  

 af Statens Kunstfond, bestillingshonorarer o.lign. ikke modtage andre ydelser  

 fra Statens Kunstfond i stipendieperioden.
 Stipendierne kan af Kunstfonden udbetales 1 gang årligt, da det som ved  

 fondens 3-årige stipendier kan være nødvendigt, at modtageren har adgang til  

 at disponere over større beløb til materialer, værksted o. lign.
Til nr. 2 Statens Kunstfonds bestyrelse træffer årligt beslutning om  

 igangsætningsstipendiernes fordeling på de kunstarter, som fonden støtter.  

 Bestyrelsen bør årligt vurdere behovet inden for de enkelte 3-mandsudvalgs  

 områder i lyset af de behov, udvalgenes indstillinger afspejler.
Til brug for  

 bestyrelsens fordeling af igangsætningsstipendierne til ansøgerne udfærdiger  

 Kunstfondens 3-mandsudvalg prioriterede indstillinger til bestyrelsen af  

 stipendiemodtagerne på grundlag af disses ansøgninger.
Statens Kunstfond  

 træffer beslutning om uddelingsterminer og evt. ansøgningsskemaer m.v.
Til nr. 3 Ændringen skal ses i lyset af, at det i følge forslaget er bestyrelsen, og  

 ikke udvalgene, der administrerer fordelingen af de nye  

 igangsætningsstipendier.
Udvalgene administrerer som hidtil fondens øvrige  

 midler.
Til nr. 4 Ændringen er en følge af indsættelse af nyt stk. 1 i § 4.
Til nr. 5 Ved siden af stipendiet kan modtageren tage lønnet arbejde indtil et  

 maksimumsbeløb af 60.000 kr. om året (A-indkomst). Der fastsættes intet  

 maksimum for indtægter af det kunstnerisk skabende arbejde.  

 Foredragsvirksomhed o. lign. anses for at udgøre et aspekt af det skabende  

 arbejde.
Såfremt stipendiemodtagere overskrider maksimumsgrænsen for lønarbejde på  

 60.000 kr., skal der på lignende måde som i loven om Statens  

 Uddannelsesstøtte finde tilbagebetaling af for meget modtaget  

 igangsætningsstipendium sted.
Tilbagebetalingen sker således, at det  

 overskydende beløb ud over de 60.000 kr. indbetales til Statens Kunstfond.  

 Tilbagebetalingen kan ske ratevis, når omstændighederne taler derfor.
Statens  

 Kunstfond har ved udebleven tilbagebetaling ret til at tilbageholde og  

 modregne beløb i det følgende års stipendium.
Såfremt dette ikke opfylder  

 tilbagebetalingspligten, skal stipendiemodtageren indbetale det resterende  

 beløb til Statens Kunstfond, jf. lovforslagets § 7, stk. 3.
 I tilfælde af fortsat udebleven tilbagebetaling kan det skyldige beløb  

 inddrives ved indeholdelse i løn m.v. hos den pågældende efter reglerne for  

 inddrivelse af personlige skatter i kildeskatteloven, jf. lovforslagets § 7,  

 stk. 3.
De til enhver tid skyldige beløb forrentes med en årlig rente, der svarer  

 til den, der følger af lov om renter ved forsinket betaling.
Renten  

 tilskrives månedligt.
Der vil blive fastsat nærmere regler om fra hvilket  

 tidspunkt forrentningen påbegyndes m.v. i ministeriets bekendtgørelse.
 Det er en forudsætning for tildeling af stipendierne, at ansøgeren oplyser  

 Statens Kunstfond om sine skattemæssige årsopgørelser for de 2 år, som  

 stipendieperioden udgør.
Til § 2 Ved udarbejdelsen af lovforslaget og de dertil knyttede bevillingsmæssige  

 beregninger er det forudsat, at loven træder i kraft i finansåret 1998.
Skriftlig fremsættelse (14. november 1997) Kulturministeren (Ebbe Lundgaard):
 Herved tillader jeg mig for det høje Ting at fremsætte:
 Forslag til lov om ændring af lov om Statens Kunstfond.  

 (Igangsætningsstipendier til skabende kunstnere).
(Lovforslag nr.
L 65).
 Loven om Statens Kunstfond har siden sin oprindelige udformning i 1964  

 været den mest betydningsfulde kulturpolitiske støtteforanstaltning til  

 fremme af dansk skabende kunst.
 Det bør sikres, at der fortsat er et reelt grundlag for fondens  

 virksomhed, og at der er mulighed for at justere virksomheden i takt med  

 udviklingen i kunstlivet.
 Grundlaget for fondens virke skal fortsat være, at den har fuld  

 uafhængighed i sine kunstneriske beslutninger, og at den kunstneriske  

 kvalitet og talentet er det eneste kriterium for fondens tildelinger.
 Lovforslagets hovedpunkter er:
1. Der foreslås oprettet igangsætningsstipendier til fortrinsvis yngre  

 skabende kunstnere.
Afgørelserne om tildeling af igangsætningsstipendierne  

 til de skabende kunstnere træffes af Statens Kunstfonds bestyrelse efter  

 indstilling fra de eksisterende 3-mandsudvalg i fonden.
2. Igangsætningsstipendierne udgør 72.000 kr. årligt og modtagerne har  

 samtidigt lov til at tjene indtil 60.000 kr. årligt ved lønarbejde ved siden  

 af.
Der er ikke fastsat en overgrænse for indtægter af det kunstneriske  

 arbejde.
Såfremt grænsen på de 60.000 kr. ved det andet arbejde overskrides,  

 skal det overskydende beløb tilbagebetales til Statens Kunstfond.
 Med disse bemærkninger skal jeg anbefale lovforslaget til Folketingets  

 velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om Statens Kunstfond, jf. lovbekendtgørelse nr. 570 af 20. juni  

 1996, foretages følgende ændringer:
 1. § 2, nr. 1, affattes således:
»1) Ydelser til kunstnere inden for de af § 1, stk. 2, omfattede  

 kunstarter, herunder igangsætningsstipendier af 2 års varighed til skabende  

 kunstnere.« § 2 . Fondens midler anvendes til følgende formål:
 1) Ydelser til kunstnere inden for de af §1, stk. 2, omfattede kunstarter.
 2) Indkøb af bildende kunst, kunsthåndværk og kunstnerisk formgivne  

 arbejder.
 3) Afholdelse af udgifter til billedkunstnerisk udsmykning af statens  

 bygninger og anlæg samt ydelse af tilskud til udsmykning af kommunale  

 bygninger eller andre for of fentligheden eller videre kredse tilgængelige  

 bygninger og anlæg.
 4) Andre foranstaltninger, der er egnede til at opfylde fondens formål.
 5) Støtte til efterladte efter kunstnere inden for de af § 1, stk. 2,  

 omfattede kunstarter.
 2. I § 4 indsættes som nyt stk. 1 :
» Stk. 1. Afgørelse om tildeling af igangsætningsstipendierne  

 til skabende kunstnere, jf. § 2, nr. 1, træffes af fondens bestyrelse efter  

 indstilling fra de udvalg, der er nævnt i stk. 2.« Stk. 1 - 5 bliver herefter stk. 2 - 6.
§ 4 . Til at administrere fondens midler nedsættes 2 udvalg for  

 den bildende kunst, 1 udvalg for den litterære kunst, 2 udvalg for  

 tonekunsten, heraf 1 udvalg for den klassiske musik og 1 udvalg for den  

 rytmiske musik, 1 udvalg for kunsthåndværket og den kunstneriske formgivning,  

 1 udvalg for arkitekturen og og 1 udvalg for film- og teaterkunsten.
Af  

 udvalgene for den bildende kunst administrerer det ene de til anvendelse  

 efter § 2, nr. 3, beregnede fondsmidler og det andet de midler, der i øvrigt  

 er beregnet anvendt til den bildende kunst.
Stk. 2. Hvert udvalg består af 3 kunstkyndige medlemmer, der  

 beskikkes af kulturministeren. 2 af medlemmerne udpeges af  

 repræsentantskabet, og det tredje medlem udpeges af ministeren efter  

 indhentet udtalelse fra repræsentantskabet.
Medlemmerne vælges for 3 år.  

 Afgår et medlem inden udløbet af sin beskikkelsesperiode, foretages  

 nybeskikkelse kun for den resterende del af perioden.
Umiddelbart genvalg kan  

 ikke finde sted.
Ministeren udpeger udvalgenes formænd blandt medlemmerne.  

 Til hvervene som formand for udvalgene for den bildende kunst udpeges samme  

 person.
Til hvervene som formand for udvalgene for tonekunsten udpeges samme  

 person.
I udvalget for den klassiske musik skal 2 af medlemmerne være kyndige  

 i at læse partiturer.
Intet medlem kan beskikkes eller genbeskikkes efter det  

 fyldte 70. år.
Stk. 3. Udvalgsmedlemmerne kan ikke i beskikkelsesperioden  

 bestride faglige tillidshverv.
Kulturministeren kan i særlige tilfælde  

 dispensere fra denne bestemelse.
 Stk. 4. Udvalgene administrerer selvstændigt de dem tillagte  

 fondsmidler.
 Stk. 5. Når det udvalg, som administrerer de fondsmidler, som skal  

 anvendes efter § 2, nr. 3, har besluttet at ville imødekomme en ansøgnng om  

 gennemførelse af en udsmykningsopgave, skal udvalget i det enkelte tilfælde  

 suppleres med 2 repræsentanter udpeget af den ansøgende kommune eller  

 institution samt bygningens arkitekt, der derefter deltager i forhandlingerne  

 om og afgørelsen vedrørende opgavens udformnng og løsning.
 3. § 4, stk. 1, 1. pkt., der bliver § 4, stk. 2, 1.  

 pkt., affattes således:
»Til at administrere fondens midler i øvrigt nedsættes 2 udvalg for  

 den bildende kunst, 1 udvalg for den litterære kunst, 2 udvalg for  

 tonekunsten, heraf 1 udvalg for den klassiske musik og 1 udvalg for den  

 rytmiske musik, 1 udvalg for kunsthåndværket og den kunstneriske formgivning,  

 1 udvalg for arkitekturen og 1 udvalg for film- og teaterkunsten.« § 4 . Til at administrere fondens midler nedsættes 2 udvalg for  

 den bildende kunst, 1 udvalg for den litterære kunst, 2 udvalg for  

 tonekunsten, heraf 1 udvalg for den klassiske musik og 1 udvalg for den  

 rytmiske musik, 1 udvalg for kunsthåndværket og den kunstneriske formgivning,  

 1 udvalg for arkitekturen og 1 udvalg for film- og teaterkunsten.
 4. § 7, stk. 2 , affattes således:
» Stk. 2 . Ministeren kan fravige aldersbetingelsen i § 4,  

 stk. 3, og § 5, stk. 2.« Stk. 2 . Ministeren kan fravige aldersbetingelsen i § 4, stk. 2 og  

 § 5, stk. 2.
 5. I § 7 indsættes som stk. 3 og 4:
» Stk. 3. Såfremt modtagerne af igangsætningsstipendierne  

 tjener mere end 60.000 kr. årligt i lønindkomst, skal der ske tilbagebetaling  

 af det modtagne igangsætningsstipendie for det pågældende år med det  

 overstigende beløb.
Udebleven tilbagebetaling kan inddrives ved indeholdelse  

 i løn m.v. efter reglerne i kildeskatteloven om inddrivelse af personlige  

 skatter.
Stk. 4. Kulturministeren fastsætter nærmere regler for  

 administratonen af de i § 2, nr. 1, nævnte igangsætningsstipendier til  

 skabende kunstnere, herunder om forrentning og tilbagebetaling af for meget  

 oppebåret stipendiebeløb og lønindeholdelse ved inddrivelse af skyldige  

 beløb.« § 7 . De nærmere bestemmelser vedrørende repræsentantskabets,  

 bestyrelsens og udvalgenes virksomhed, regnskabsaflæggelse m.v. fastsættes af  

 kulturministeren, der tillige fastsætter de nærmere regler for, hvorledes de  

 af fonden erhvervede kunstværker skal fordeles således, at de kommer  

 offentligheden eller videre kredse til gode.
 Stk. 2 . Ministeren kan fravige aldersbetingelsen i § 4, stk. 2,  

 og § 5, stk. 2.
