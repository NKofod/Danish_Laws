Fremsat den 7. september 2006 af  

 udenrigsministeren (Per Stig Møller) Forslag til folketingsbeslutning Om  

 dansk sømilitært bidrag til den udvidede FN-styrke  

  

 i Libanon (UNIFIL) Folketinget meddeler sit samtykke  

 til, at et dansk sømilitært bidrag stilles til rådighed for den udvidede  

 FN-styrke i Libanon (UNIFIL) til flådeoperationer i den østlige del af  

 Middelhavet ud for Libanons kyst.
Bemærkninger til beslutningsforslaget I.
Efter 31 dages fjendtligheder  

 mellem  

 Hizbollah  

 og Israel vedtoges sikkerhedsrådsresolution  

 1701 d. 11. august 2006. Hermed skabtes også et ophør af fjendtligheder med  

 virkning fra 14. august 2006.
II.
Med resolution 1701 vedtog FN  

 at forstærke FNs styrke i Libanon (UNIFIL) med op til 15.000 personer,  

 som  

 skal samarbejde med en libanesisk styrke af tilsvarende størrelse om at  

 implementere  

 et forstærket mandat, som udover opgaverne fastlagt i FNs  

 sikkerhedsrådsresolution  

 425 og 426 af 19. marts 1978, hvormed UNIFIL oprindeligt blev oprettet,  

 inkluderer følgende elementer:
  

 	  

 overvåge at våbenhvilen  

 bliver overholdt;   

 	  

 støtte/ledsage den  

 libanesiske hær med at deployere til det sydlige Libanon i takt med at de  

 israelske  

 styrker trækker sig ud;   

 	  

 koordinere  

 aktiviteter med den libanesiske og den israelske regering;   

 	  

 assistere med  

 udbringning af humanitær hjælp;   

 	  

 sikre internt  

 fordrevne personers mulighed for at vende tilbage;   

 	  

 støtte det  

 libanesiske forsvars bestræbelser på at skabe et område mellem »den blå  

 linie«  

 og floden Litani, som er frit for bevæbnede personer og militært materiel der  

 ikke tilhører den libanesiske regering eller UNIFIL;   

 	  

 på anmodning fra  

 den libanesiske regering støtte grænsekontrol bl.a. for at  

 forhindre  

 tilførsel af våben og relateret materiel.
 Det overordnede formål hermed er at assistere den  

 libanesiske regering med at udstrække sin myndighedsudøvelse til hele landet  

 med henblik på at forhindre fornyede kamphandlinger for herigennem at skabe  

 de  

 rette rammebetingelser for en varig fredsløsning.
Frankrig, som pt. leder UNIFIL styrken i Libanon, har efter  

 en henvendelse fra FNs Generalsekretær accepteret at fortsætte ledelsen  

 af  

 UNIFIL frem til februar 2007. Herefter vil Italien overtage ledelsen.
Der  

 etableres som en nyskabelse et operationelt kommandocenter i FN New York, som  

 vil blive bemandet med toneangivende troppebidragydere.
Kernen i den udvidede  

 UNIFIL mission vil i den indledende fase udgøres af Italien, Frankrig og  

 Spanien.
Der pågår pt. drøftelser med en række muslimske lande om bidrag til  

 UNIFIL-styrken.
Et vigtigt element i  

 UNIFILs  

 opgavevaretagelse er udsendelsen af en sømilitær kapacitet.  

 UNIFILs  

 flådestyrke forudses at ville bestå af bidrag fra bl.a.
Danmark, Grækenland,  

 Nederlandene, Norge, Sverige, Tyskland og UK.  

 UNIFILs  

 flådestyrke vil få til opgave at gennemføre overvågnings-, kontrol- og  

 patruljeopgaver  

 med henblik på at håndhæve den af FNs Sikkerhedsråd vedtagne  

 våbenembargo.  

 Derudover vil  

 UNIFILs  

 flådestyrke skulle indsamle  

 efterretninger.
Opgavevaretagelsen kan indebære standsning og inspektion af  

 skibe uden flagstatens eller kaptajnens forudgående bemyndigelse.  

 Flådestyrkens  

 operationsområde er begrænset til den østlige del af Middelhavet, og vil  

 primært skulle operere i en zone 45 sømil ud for Libanons ca. 225 km.  

 lange kyst.
Regeringen finder på den baggrund, at Danmark skal stille  

 et sømilitært bidrag til rådighed med henblik på, at Danmark yder sit til  

 gennemførelsen af resolution 1701. Danmark vil i 2006 kunne udsende et  

 sømilitært styrkebidrag bestående af en korvet af Niels Juel-klassen og/eller  

 1-2 Standard  

 Flex  

 300 skibe af  

 Flyvefisk-klassen.  

 Det danske styrkebidrag vil kunne være  

 i operationsområdet og vil kunne indsættes under UNIFIL ramme i anden halvdel  

 af september 2006. Afsejling fra Danmark vil kunne ske, før der foreligger en  

 egentlig anmodning fra FN om at bidrage til  

 UNIFIL-styrken,  

 og før Folketingets stillingtagen til dette beslutningsforslag.
De danske  

 skibe  

 vil forblive under national kommando indtil en folketingsbeslutning måtte  

 foreligge.
Skibene skal støttes af et nationalt dansk logistisk element på  

 ca.  

 20 personer, som forudses etableret på Cypern.  

 Standard  

 Flex  

 300 skibe  

 har  

 en besætning på ca. 30 personer, mens en korvet af Nils Juel-klassen har en  

 besætning  

 på ca. 100 personer.
Det danske sømilitære bidrag til  

 UNIFILs  

 flådestyrke vil således maksimalt bestå af en korvet og 2 Standard  

 Flex  

 skibe, der forventes stillet til rådighed for UNIFIL  

 fra flådestyrkens deployering og foreløbigt 3 måneder med mulighed for  

 forlængelse eller, såfremt styrkebidraget på et tidspunkt afløses,  

 genindtræden  

 på et senere tidspunkt.
Den endelige sammensætning af det danske sømilitære  

 bidrag vil afhænge af den præcise anmodning fra FN.
III.
UNIFIL blev oprettet ved  

 FNs Sikkerhedsrådsresolution 425 og 426 af 19. marts 1978.  

 Sikkerhedsrådsresolution  

 1701 af 11. august 2006 bemyndigede en udvidelse af  

 UNIFIL-styrkens  

 antal, sammensætning og mandat og forlængede samtidig UNIFIL frem til d. 31.  

 juli 2007. FNs tilstedeværelse i Libanon finder således sted med den  

 libanesiske regerings indforståelse på grundlag af FNs  

 Sikkerhedsrådsresolutioner  

 425, 426 og 1701. Hertil kommer, at Libanons regering forudses at udsende en  

 særskilt invitation til den sømilitære del af UNIFIL.
Det er hensigten, at flådestyrken skal operere under et  

 robust mandat for magtanvendelse, der udover adgang til at anvende magt i  

 selvforsvar også vil omfatte muligheden for at anvende magt til at gennemføre  

 de pålagte opgaver.
Det danske sømilitære bidrag til UNIFIL vil  som  

 alle  

 øvrige styrker  være undergivet folkeretten, herunder den humanitære  

 folkeret.
 Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
IV.
Forsvarets  

 Efterretningstjeneste har afgivet følgende trusselsvurdering for Libanon:
»De palæstinensiske grupper,  

 Hamas,  

 Palæstinensisk Islamisk  

 Jihad  

 og Folkefronten til Palæstinas  

 Befrielse (PFLP-GC) er til stede i og uden for de palæstinensiske  

 flygtningelejre i Libanon, hvor FN har omfattende aktiviteter.
Disse grupper  

 udgør ikke en trussel mod FN og har ikke hidtil angrebet vestlige interesser  

 i  

 Libanon.
Der er dog omfattende militante  

 sunniekstremistiske  

 netværk i Libanon, som vurderes at have intention om og kapacitet til at  

 udføre  

 angreb mod vestlige og lokale mål i landet.
FE vurderer, at sådanne angreb er  

 sandsynlige.
På den baggrund vurderer FE, at den generelle terrortrussel i  

 Libanon er høj.
Terrortruslen fra militante  

 sunniekstremister  

 mod maritime mål nær kysten er middel.
Flere mellemøstlige efterretningstjenester er aktive i  

 Libanon og vurderes at ville operere i området med indhentningsformål.  

 Trusselsniveauet for spionage vurderes at være middel.
Truslen fra  

 organiseret  

 kriminalitet i Libanon vurderes generelt at være lav.
Det politiske system i  

 Libanon er skrøbeligt.
Der kan forekomme civile uroligheder og voldelige  

 hændelser, såsom politisk motiverede attentater og lignende.
Truslen fra  

 civile  

 uroligheder i Libanon vurderes generelt at være middel.  

 Hizbollah  

 besidder bl.a. landbaserede  

 sømålsmissiler  

 og mindre  

 bevæbnede fartøjer, som vil kunne ramme skibe til søs.  

 Hizbollah  

 vurderes dog ikke at have til hensigt at angribe flådefartøjer fra  

 FN-styrken.  

 Den maritime trussel fra  

 Hizbollah  

 vurderes at være  

 lav.« V.
Det er afgørende at sikre  

 opfølgning og implementering af sikkerhedsrådsresolution 1701, hvor de  

 øjeblikkelige behov handler om opretholdelsen af en våbenhvile,  

 styrkegenerering og deployering af den udvidede  

 UNIFIL-styrke.  

 Dertil kommer resolution 1701's mere langsigtede elementer, herunder  

 gennemførelsen af de relevante afsnit af  

 Taif-aftalen,  

 der afsluttede Libanons borgerkrig i 1989, og som om  

  

 fordelte pladserne i parlamentet mellem muslimerne og de  

 kristne, og  

  

 sikkerhedsrådsresolutionerne 1559 (2004) og 1680  

 (2006), herunder afvæbning og grænsedemarkering.
Endelig er der  

 udfordringerne  

 knyttet til den humanitære situation samt genopbygning.
VI.
Flådestyrkens robuste mandat  

 for militær magtanvendelse medfører, at der kan blive tale om anvendelse af  

 magt af en karakter, der falder inden for Grundlovens § 19, stk. 2.  

 Folketinget anmodes derfor om at samtykke til, at et dansk sømilitært bidrag  

 stilles til rådighed for den udvidede FN-styrke i Libanon (UNIFIL) til  

 flådeoperationer i den østlige del af Middelhavet ud for Libanons kyst.
Regeringen vil løbende vurdere det danske bidrags  

 sammensætning med henblik på at sikre en effektiv opgaveløsning.
Såfremt det  

 skulle vise sig hensigtsmæssigt at forlænge bidragets udsendelse eller  

 genindtræde i flådestyrken vil regeringen rådføre sig med Det  

 Udenrigspolitiske  

 Nævn herom.
Skulle det vise sig hensigtsmæssigt at justere bidraget  

 væsentligt,  

 eller såfremt der skulle ske en væsentlig ændring i opgavernes karakter eller  

 operationsområdet, vil regeringen rådføre sig med Det Udenrigspolitiske Nævn  

 herom eller om nødvendigt på ny forelægge sagen for Folketinget.
VII. Økonomi Merudgiften ved udsendelse af et dansk sømilitært bidrag  

 til UNIFIL i 2006 vurderes samlet at udgøre ca. 39 mio. kr.
Merudgifterne er  

 ikke fraregnet refusioner fra FN.
Refusionens størrelse vil afhænge af  

 FNs  

 fastlæggelse af bidragets refusionsmæssige status.
De samlede merudgifter  

 afholdes  

 over finanslovens § 35.11.26.10. (reserve til merudgifter forbundet med  

 forsvarets internationale operationer).
