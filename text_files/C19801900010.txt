(Til kommuner og amtskommuner) Efter § 4 i lov nr. 488 af 14. september 1977 om ekstraordinære  

 beskæftigelsesfremmende foranstaltninger i kommuner og amtskommuner kan  

 bekæmpelse af ungdomsarbejdsløshed ske ved bl.a. iværksættelse af  

 beskæftigelsesprojekter og iværksættelse af eller tilskud til udddannelser,  

 kurser og kontakt- og informationsordninger for unge.
På baggrund af nogle  

 konkrete sager har socialministeriet tiltrådt, at bistandslovens §§ 42 og 37  

 kan anvendes i tilknytning til de nævnte foranstaltninger på nærmere angivne  

 betingelser.
 1.
 Etablering af arbejdsforhold efter § 42.
 I tilknytning til beskæftigelsesprojekter for unge arbejdsløse iværksat i  

 henhold til § 4 i lov nr. 488 om ekstraordinære beskæftigelsesfremmede  

 foranstaltninger kan der etableres arbejdsforhold efter bistandslovens § 42  

 på følgende betingelser:
at der er tale om ekstra arbejdspladser, der ligger ud over antallet af  

 særlige arbejdspladser, som kommunen/amtskommunen forudsættes at etablere  

 inden for rammerne af de midler, der er afsat til dette formål i henhold til  

 den særlige lovgivning om ekstraordinære bekskæftigelsesfremmende  

 foranstaltninger, at det beror på de lokale arbejdsmarkedsmyndigheders vurdering, om der i  

 tilknytning til et beskæftigelsesprojekt af det sociale udvalg kan etableres  

 særlige arbejdspladser i henhold til bistandslovens § 42, at ansøgerne efter det sociale udvalgs konkrete vurdering selvstændigt  

 skal opfylde betingelserne for hjælp til de udgifter, der normalt kan  

 afholdes i medfør af bistandslovens § 42 ved etablering af sådanne  

 arbejdsforhold, at den for vedkommende fagområde gældende mindsteløn normalt anvendes som  

 aflønning ved etablering af sådanne arbejdsforhold efter bistandslovens § 42,  

 der normalt vil omfatte arbejdsopgaver i statslige, kommunale eller andre  

 offentlige kontorer, institutioner, o.l. samt udendørs arbejdsopgaver ved  

 vej-, skov- eller parkarbejde m.v., der er iværksat af kommuner eller andre  

 offentlige myndigheder.
Mindstelønnen kan kun fraviges på områder, hvor  

 akkordløn er mulig og hensigtsmæssig, jfr. pkt. 6 i socialministeriets  

 cirkulære af 30. marts 1976 om hjælp efter bistandslovens § 42, at personer under optræning i arbejdsforhold etableret efter  

 bistandslovens § 42 ikke optjener anciennitet, ligesom optræningsperioden  

 normalt ikke betragtes som en arbejdsperiode i relation til  

 arbejdsløshedsforsikringen, jfr. arbejdsdirektoratets AK-cirkulære nr. 137/70  

 af 30. november 1970, at de pågældende personer ikke står til rådighed for arbejdsmarkedet,  

 førend optræningen er afsluttet, samt at det sociale udvalg har den fornødne mulighed for opfølgning af og  

 tilsyn med den pågældendes forhold under optræningen.
 2.
 Hjælp efter § 42 under deltagelse i kurser m.v.
 Under deltagelse i kurser m.v., som er omfattet af  

 undervisningsministeriets cirkulære af 4. november 1977 om uddannelsesmæssige  

 foranstaltninger mod ungdomsarbejdsløsheden i kommuner og amtskommuner, kan  

 der ydes uddannelseshjælp efter bistandslovens § 42 til unge arbejdsløse på  

 følgende betingelser:
at der er tale om ekstra kursuspladser, der ligger ud over det antal, som  

 kommunen/amtskommunen forudsættes af etablere inden for rammerne af de  

 midler, der er afsat til dette formål i henhold til den særlige lovgivning om  

 ekstraordinære beskæftigelsesfremmende foranstaltninger, at ansøgerne efter det sociale udvalgs konkrete vurdering selvstændigt  

 skal opfylde betingelserne for hjælp efter bistandslovens § 42. Folkeskolens  

 undervisningspligt skal være ophørt, at der må ved hjælpens udmåling  

 foretages en samlet vurdering af ansøgerens behov for udgifter, der er  

 direkte forbundet med uddannelsen, og af underholdshjælp og hjælp til faste  

 udgifter m.v. efter reglerne i pkt. 8 i socialministeriets cirkulære af 30.  

 marts 1976 om hjælp efter bistandslovens § 42. Er der tale om unge under 18  

 år, må der endvidere tages hensyn til, i hvilket omfang forældrene er i stand  

 til at opfylde deres forsørgelsespligt, jfr. bistandslovens § 6, stk. 1, at de pågældende personer ikke står til rådighed for arbejdsmarket, førend  

 optræningen er afsluttet, samt at det sociale udvalg har den fornødne mulighed for opfølgning af og  

 tilsyn med den pågældendes forhold under kursusuddannelsen.
 3.
 Hjælp efter § 37 under deltagelse i kurser m.v.
Arbejdsdirektoratets cirkulære af 27. juni 1979 om udbetaling af dagpenge  

 under kursusdeltagelse vil kunne være vejledende ved vurderingen af, om der  

 under deltagelse i kurser m.v., som er omfattet af undervisningsministeriets  

 cirkulære af 4. november 1977 om uddannelsesmæssige foranstaltninger mod  

 ungdomsarbejdsløsheden i kommuner og amtskommuner, kan ydes kontanthjælp  

 efter bistandslovens § 37 til unge arbejdsløse.
Det er en betingelse, at ansøgerne efter sociale udvalgs konkrete vurdering selvstændigt  

 opfylder betingelserne for hjælp efter bistandslovens § 37, jfr. § 38. Er der  

 tale om unge under 18 år, må der endvidere tages hensyn til forældrenes  

 forsørgelsespligt.
Tilsvarende kan der efter en konkret vurdering ydes kontanthjælp efter  

 bistandslovens § 37 til EFG-lærlinge, som efter afslutningen af basisåret  

 ikke har kunnet få en uddannelsesaftale om praktikplads (jfr.
SM o-75-79).
