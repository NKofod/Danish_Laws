God revisionsskik År 1999, den  23. marts blev der i sagen j.nr.  

 97-116.985 Fyns Amt mod de Statsautoriserede revisorer Keld Blom Madsen og  

 Nils Jørgen Brasen afsagt sålydende KENDELSE:
Ved kendelse af 18. februar 1997 har  

 Disciplinærnævnet for Statsautoriserede Revisorer i medfør  

 af lov om statsautoriserede revisorer § 18a, stk. 1,  tildelt de indklagede  

 statsautoriserede revisorer Keld Blom Madsen og Nils Jørgen Brasen en  

 advarsel.
KPMG C.
Jespersen blev frifundet.
 Ved skrivelse af 22. maj 1997 har advokat Axel Kierkegaard  

 indbragt Disciplinærnævnets afgørelse for  

 Revisornævnet  med principal påstand om frifindelse og  

 subsidiær påstand om hjemvisning af sagen til fornyet behandling  

 ved Disciplinærnævnet.
Advokat Karoly Németh har på vegne Fyns Amt  

 påstået stadfæstelse.
Efter at advokat Németh i  

 skrivelse af 14. november 1997 ønskede  

 hjemvisningsspørgsmålet afgjort forlods, inden  

 Revisornævnet realitetsbehandler sagen, besluttede Revisornævnet  

 at behandle og træffe forlods afgørelse om  

 hjemvisningsspørgsmålet.
Advokat Németh har i denne  

 forbindelse påstået sagen fremmet i realiteten.
 Spørgsmålet har været mundtligt  

 forhandlet den 15. marts 1999, hvor begge parter gav møde.
Til støtte for hjemvisningspåstanden har  

 advokat Kierkegaard navnlig gjort gældende, at  

 Disciplinærnævnet ikke har foretaget den fornødne  

 efterprøvelse af det præjudicielle spørgsmål, om  

 der kan gives medhold i de vurderinger med hensyn til ledelsen i Fyns Amt,  

 som er kommet til udtryk i advokatberetningen, herunder det forhold, der i  

 præmisserne er betegnet som "områdets politiske  

 følsomhed". Det er her af betydning, at det ikke var aftalt, at  

 der skulle udføres forvaltningsrevision.
Det konkluderes i kendelsen,  

 at klagerne har erkendt, at der i amtets administration ikke fandtes en  

 egentlig forretningsgang eller kontrol med udbetaling af de omhandlende  

 beløb.
Dette er sket, uden at man har afhørt de relevante  

 personer som f.eks tidligere kontorchef Arne Sørensen.
I det hele  

 taget er der ikke i forbindelse med Disciplinærnævnets behandling  

 - således som sket i forbindelse med Østre Landsrets dom af 4.  

 maj 1998   foretaget en selvstændig vurdering og tilvejebragt  

 tilbundsgående forklaringer.
Advokat Németh har anført, at de af advokat  

 Kierkegaard anførte synspunkter, som han i øvrigt bestrider,  

 alle vedrører sagens realitet.
Der er ingen formelle mangler ved  

 kendelsen, og der er derfor intet grundlag for  

 hjemvisningspåstanden.
 Revisornævnets bemærkninger:
 De af indklagede anførte synspunkter kan ikke  

 bevirke, at sagen skal hjemvises til ny behandling ved  

 Disciplinærnævnet, og da der heller ikke i øvrigt findes  

 at foreligge sagsbehandlingsfejl, der kan bevirke hjemvisning, tages de  

 indklagedes påstand herom ikke til følge.
 Thi bestemmes:
 De indklagede Statsautoriserede revisorer Keld Blom Madsen  

 og Nils Jørgen Brasens begæring om sagens hjemvisning til ny  

 behandling ved Disciplinærnævnet tages ikke til følge.
Bilag 1 Ved skrivelse modtaget den 8. maj 1995 har Fyns Amtskommune indgivet klage  

 over de statsautoriserede revisorer Keld Blom Madsen og Niels Jørgen  

 Brasen samt revisionsfirmaet KPMG C.
Jespersen.
 Erhvervs- og selskabsstyrelsen har oplyst, at Keld Blom Madsen blev  

 meddelt beskikkelse som statsautoriseret revisor den 8. februar 1966 og Niels  

 Jørgen Brasen den 31. juli 1981.
Det fremgår af sagen, at revisionsfirmaet L.
Larsen A/S, der i 1990  

 fusionerede med det indklagede revisionsfirma KPMG C.
Jespersen, i perioden  

 1989-1993 var antaget af Fyns Amtskommune til at foretage (finansiel)  

 revision i overensstemmelse med kommunalstyrelseslovens § 42.
 Revisionen blev i samtlige år udført med baggrund bl.a. i  

 Revisionsregulativ for Fyns Amt af 30. maj 1988. Det fremgår af  

 regulativet bl.a.:
 "5. REVISIONENS OMFANG - REVISON I ÅRET LØB.
 1. Forretningsgangsrevision:
Ved påses, at den forretningsgang, der foreligger for det  

 pågældende forvaltningsområde, må anses for  

 betryggende og hensigtsmæssig.
Endvidere påses ved gennemgang af  

 de enkelte posteringer i bogholderiet, at forretningsgangen overholdes.
 8. REVISIONSBERETNINGER:
 1. Revisors rapporteringspligt.
Revisionen skal gøre bemærkninger, såfremt den  

 mener at der er konstateret væsentlige afvigelser fra de fastlagte  

 forretningsgange, eller når disse må anses for mindre betryggende  

 eller uhensigtsmæssige.
 2. Beretninger i årets løb.
 revisor er forpligtet til at fremsende beretning til amtskommunen,  

 såfremt der ved revisionen i årets løb konstateres forhold  

 af de under 8.1 nævnte arter  ".
 Det fremgår endvidere af regulativ for Fyns Amts kasse- og  

 regnskabsvæsen af 30. maj 1988:
"5. ANVISNING OG ATTESTATION 5.1 Amtsborgmesteren Beføjelsen til at anvise regnskabsbilag tilkommer  

 amtsborgmesteren, som i henhold til styrelsesvedtægten drager omsorg  

 for, at ingen udgift afholdes eller indtægt oppebæres uden  

 fornøden bevilling 5.2 Delegation af anvisningsbeføjelsen Amtsborgmesteren kan bemyndige forvaltningschefer eller andre ansatte  

 med ledelses- og/eller tilsynsfunktioner til at anvise regnskabsbilag inden  

 for nærmere fastsatte områder.
 De anvisningsbemyndigede  påser, at de anviste beløb har  

 hjemmel i årsbudgettet, eller anden gyldig beslutning.
5.4 Anvisning Ved at forsyne et regnskabsbilag med anvisningspåtegning  

 indestår den anvisningsberettigede for:
at  amtskommunen har modtaget eller leveret den omhandlede  

 tjenesteydelse, at  de af bilaget omfattede beløb har hjemmel i det  

 årlige budget eller i anden særlig bevilling, at  den præsterede ydelse svarer til bevillingens  

 forudsætninger".
Samtlige årlige revisionsrapporter/beretninger er i perioden  

 underskrevet af de 2 indklagede statsautoriserede revisorer.
Det  

 fremgår heraf bl.a.:
 Revisionsrapporten for 1989.
"3.5 VÆSENTLIGHED OG RISIKO revisionen foretages ved stikprøver, hvis art og omfang  

 planlægges og gennemføres efter en vurdering af  

 væsentlighed og relativ risiko.
Målet hermed er at søge  

 den samlede revisionsindsats minimeret i forhold til opnåelse af den  

 begrundede overbevisning om regnskabets rigtighed og administrationens  

 forsvarlighed.
Revisionen tilrettelægges således ikke specielt med henblik  

 på afdækning af enkeltstående ekspeditionsfejl eller  

 besvigelser.
Selv med en betydelig revisionsindsats vil der ikke være  

 nogen garanti for, at sådanne fejl og uregelmæssigheder ikke er  

 forekommet.
Det primære værn herimod er de etablerede  

 forretningsgange og interne kontrolforanstaltninger, som periodisk vurderes  

 og efterprøves som et led i den ordinære revision.
Om  

 forretningsgange   henvises til Fyns Amt's kasse- og regnskabsregulativ.
7. REVISION AF ÅRSREGNSKABET FOR 1989 Vi har stikprøvevis kontrolleret, at Amtets indtægter og  

 udgifter bogføres korrekt, samt at afholdte udgifter er  

 behørigt dokumenteret og afholdt i henhold til vedtagne budget eller i  

 overensstemmelse med anden gyldig beslutning.
Under bilagsgennemgangen har vi påset, at der har foreligget  

 dokumentation for de bogførte udgifter, samt at bilagene har  

 været behørigt attesterede, anviste og korrekt konterede Vederlag og diæter er stikprøvevis kontrolleret til  

 foreliggende regelsæt m.v.".
 2.  Revisionsrapporten for 1990.
"Vederlag og diæter er stikprøvevis kontrolleret til  

 foreliggende regelsæt m.v." 3.  Revisionsrapporten for 1991.
 "Vederlag og diæter er stikprøvevis kontrolleret til  

 foreliggende regelsæt m.v.".
 4.  Revisionsrapport for 1992.
"Det er ved stikprøver kontrolleret, at udbetaling af  

 diverse tillæg, f.eks. diæter og overarbejde, er i  

 overensstemmelse med gældende overenskomster og aftaler." I begyndelsen af januar 1994 blev det imidlertid oplyst - og bl.a. omtalt  

 i dagspressen - at der i en række tilfælde var sket fejlagtig  

 udbetaling af diæter og erstatning for tabt arbejdsfortjeneste til  

 tidligere og nuværende medlemmer af Fyns Amtsråd.
Som følge heraf påbegyndte amtet en undersøgelse af  

 udbetalingen af de omhandlede beløb, og den 21. februar 1994  

 besluttedes det at anmode advokat K.
L.
Németh om at tilvejebringe et  

 grundlag for sagens videre behandling.
 Den 24. februar 1994 fremsendte indklagede, statsautoriseret revisor Niels  

 Jørgen Brasen, til klagerene et notat om udført revision af  

 lønninger for regnskabsåret 1993. I notatet, der foreligger i  

 udkast af 8. februar 1994, anførtes det bl.a.:
 "I forbindelse med vor revision af udbetalte diaæter og  

 befordringsgodtgørelse til amtsrådsmedlemmer, i henhold til lov  

 om kommunernes styrelse § 16 og § 16 a, skal nedenstående  

 bemærkes:
 Vi er under vor revision stødt på enkelte tilfælde,  

 hvor der, ud fra den anvendte tekst, kan være tvivl om grundlaget for  

 korrekt udbetaling af diæter og fraværsgodtgørelse.
 Det er ofte ikke muligt, ud fra skemaerne, efterfølgende at  

 påse, om diæter og fraværsgodtgørelse er udbetalt i  

 overensstemmelse med styrelseslovens bestemmelser.
De ved stikprøver udvalgte skemaer 'Diæter og  

 befordringsgodtgørelse for perioden' er alle anvist korrekt, og de  

 udbetalte tillæg er med korrekte satser.
Dermed er reglerne for  

 udbetaling, efter vor opfattelse, overholdt, idet den anvisningsberettigede  

 med sin påtegning har påset, at det anviste tillæg er i  

 overensstemmelse med gyldigt grundlag.
 Det henstilles, at der udvises større omhu ved udfyldelse af  

 skemaerne, således at der ikke efterfølgende kan opstå  

 tvivl om godtgørelsens rigtighed".
 Det endelige notat af 18. marts 1994 blev formuleret i  overensstemmelse  

 hermed.
 Den 22. juni 1994 afleverede advokat Németh en "Beretning  

 vedrørende de i Fyns Amt i perioden 1989-1993 udbetalte diæter  

 og erstatning for tabt arbejdsfortjeneste til medlemmer af Fyns  

 Amtsråd".
 Det fremgår af beretningen, at administrationen af udbetalingen af  

 diæter og erstatning for tabt arbejdsfortjeneste blev varetaget fra  

 amtsborgmesterens sekretariat, hvor borgmesterens sekretær,  

 fuldmægtig Else Mortensen, som den eneste påtegnede  

 diætskemaerne som anvisningsberettiget i hele den undersøgte  

 periode.
Det anføres endvidere i beretningen, at Fyns Amt - med den  

 daværende amtsborgmesters sanktion - havde anlagt en alt for vid  

 fortolkning af styrelseslovens § 16, stk. 3, der under visse betingelser  

 hjemler udbetaling af diæter og erstatning for dokumenteret tabt  

 arbejdsfortjeneste.
Fortolkningen gav således - ifølge  

 beretningen - mulighed for, at enkelte amtsrådsmedlemmer kunne benytte  

 diætreglerne og reglerne om tabt arbejdsfortjeneste som et "tag-selv  

 bord".
 Beretningen indeholder herefter følgende kritik af amtets  

 revision:
"Amtets revision har ikke på noget tidspunkt advaret  

 amtsborgmesteren eller amtsrådsmedlemmerne med hensyn til den  

 uhensigtsmæssige forretningsgang, der blev fulgt.
Tværtimod  

 indeholdt de årlige revisionsberetninger en stereotyp angivelse af, at  

 vederlag og diæter stikprøvevis blev kontrolleret til  

 foreliggende regelsæt m.v.
Først efter sagens opståen er  

 revisionen fremkommet med klare kritiske bemærkninger.
Revisionens  

 bemærkninger i revisionsrapporten til Fyns Amtsråd om  

 kontrolforanstaltninger på lønområdet har ikke været  

 så klart formuleret, at bemærkningerne burde have fået  

 amtsrådsmedlemmerne til at reagere.
Eventuel mundtlig påtale  

 overfor Centralforvaltningen burde have været fulgt op med udtrykkelig  

 anvisning af, hvilke foranstaltninger revisionen ønskede  

 gennemført.
 Revisionen har efter min vurdering en betydelig del af ansvaret  

 for, at de uhensigtsmæssige forretningsgange ikke blev  

 ændret".
Beretningen indeholder i øvrigt kritik af den hovedansvarlige for  

 administrationen, daværende amtsborgmester Jens Peter Fisker, samt af  

 amtsdirektøren og forvaltningschefen for centralforvaltningen.
Det  

 anføres således, at hverken amtsborgmesterens kontor eller  

 centralforvaltningen har udøvet den kontrollerende myndighed, der  

 påhvilede dem.
 Den 13. marts 1995 vedtog Fyns Amtsråd - på baggrund af  

 ovennævnte beretning - at indgive klage over de indklagedes revision af  

 udbetaling af diæter og tabt arbejdsfortjeneste til  

 amtsrådsmedlemmer i årene 1989 til 1993.
 Det er i øvrigt oplyst, at Fyns Amtskommunes samlede udgifter til  

 mødediæter og tabt arbejdsfortjeneste til  

 amtsrådsmedlemmer i årene 1989 - 1993 har udgjort mellem 0,05 og  

 0,07 % af de samlede omkostninger til lønninger m.v.
 Det fremgår endelig af en af de indklagede revisorer udarbejdet  

 beskrivelse af omfanget af den udførte lønrevision for 1989 -  

 1993, at der har været udtaget følgende antal  

 stikprøver:
1989 123 (heraf 0 amtsrådsmedlemmer).
1990 124 (heraf 2 amtsrådsmedlemmer).
1991 81 (heraf 4 amtsrådsmedlemmer).
1992 107 (heraf 0 amtsrådsmedlemmer).
1993 417 (heraf 5 amtsrådsmedlemmer).
Klagerne har gjort gældende, at advokat Némeths  

 beretning afslører, at der i amtskommunens administration ikke fandtes  

 en egentlig forretningsgang eller nogen form for kontrol med hensyn til  

 udbetaling af diæter og erstatning for tabt arbejdsfortjeneste.  

 Udbetalingen skete således via borgmesterens sekretær, Else  

 Mortensen der har bekræftet, at hun ikke foretog kontrol, før  

 anvisning af beløbene fandt sted.
Hvis de indklagede havde levet op  

 til deres forpligtelser som statsautoriserede revisorer, kunne en simpel  

 revisionsmetode, nemlig en forespørgsel til den  

 pågældende, have afsløret, at hun ikke udøvede  

 nogen som helst form for kontrol, og at forretningsgange ikke eksisterede.
De  

 indklagedes bemærkninger i revisionsrapporten gav tværtimod  

 indtrykket af, at de indklagede havde sikret sig, at såvel  

 forretningsgange som kontrolforanstaltninger var i orden.
Kritikken af de indklagede går således på, at de  

 på intet tidspunkt har undersøgt, hvorvidt der fandtes egentlige  

 forretningsgange, hvad eventuelle forretningsgange gik ud på, eller  

 hvilke kontrolforanstaltninger, der var etableret.
På denne baggrund  

 forekommer de af de indklagede revisorer postulerede stikprøver  

 meningsløse.
Klagerne har endelig anført, at revisionsfirmaet KPMG C.
Jespersen  

 er medinddraget under sagen, da der ønskes en bedømmelse af, i  

 hvilket omfang arbejdsgiveren hæfter for de ansatte revisorer, uanset  

 at dette firme alene kan være ansvarlige for den seneste del af den  

 omhandlede periode.
Det gøres i denne forbindelse ikke  

 gældende, at der ikke er ført tilstrækkeligt tilsyn med de  

 ansatte revisorer.
De indklagede har gjort gældende, at den udførte  

 revision har opfyldt de krav, der stilles til efterlevelse af god  

 revisorskik.
Revisionen, der var planlagt med udgangspunkt i  

 væsentlighed og relativ risiko, er således blevet udført i  

 overensstemmelse med Revisionsregulativer og så vidt muligt baseret  

 på forretningsgangene og de heri indlagte interne  

 kontrolforanstaltninger.
De indklagede har tilføjet, at det ikke er korrekt - som  

 anført i advokat Némeths beretning - at forretningsgangene for  

 udbetalingerne af diæter og erstatning for tabt arbejdsfortjeneste ikke  

 var gode nok, om end den foretagne gennemgang har vist, at de indrette  

 kontrolsystemet ikke i alle tilfælde har været efterlevet  

 effektivt.
De indklagede måtte imidlertid kunne gå ud fra, at  

 amtskontoret også selv foretog kontrol.
Der forelå således  

 et kvalificeret kontrolmiljø, hvor kontrolforanstaltningerne var  

 placeret funktionelt i organisationsstrukturen hos de myndigheder og  

 personer, som havde informationerne til at gennemføre kontrollen.  

 Når revisionsrapporterne i den undersøgte periode indeholder  

 samme formulering, skyldes det, at revisionen for så vidt angår  

 vederlag til amtsrådsmedlemmer ikke har givet anledning til  

 bemærkninger.
De foretagne stikprøver gav en begrundet  

 overbevisning om, at forretningsgangen var hensigtsmæssigt  

 tilrettelagt, og at de ansvarlige administrerede i overensstemmelse hermed.  

 Der har derfor ikke været anledning til at overveje, hvorvidt amtets  

 fortolkning af styrelseslovens § 16 har været for vid - og muligvis  

 været i strid med Indenrigsministeriets mere restriktive fortolkning.  

 De samlede udgifter til amtsrådsmedlemmerne har heller ikke ligget  

 på et sådant niveau, at der burde give anledning til at formode,  

 at der skulle foretages en udvidet revision.
Ingen har i øvrigt bedt  

 revisorerne om at udsætte de pågældende udgiftsområde  

 for en særlig behandling eller gjort opmærksom på, at der  

 var (politiske) problemer på området.
 Parterne har under et møde med nævnet besvaret  

 spørgsmål og haft lejlighed til at udtale sig i  

 øvrigt.
Advokat Nèmeth har herunder oplyst, at en del af de  

 berørte amtsrådsmedlemmer frivilligt har tilbagebetalt modtagne  

 beløb i erkendelse af, at udbetalingen har været i strid med  

 gældende regler.
Der verserer dog også retssager ved domstolene  

 vedrørende andre amtsrådsmedlemmer, der ikke har ønsket  

 at tilbagebetale nogen beløb.
De indklagede revisorer har bl.a. forklaret, at de ikke selv har  

 haft samtaler med Else Mortensen eller andre i amtets administration,  

 forinden revisionen blev gennemført, men at andre medarbejdere  

 muligvis har haft sådanne samtaler.
Else Mortensen var  

 anvisningsberettiget vedrørende grundlaget for udbetalingerne, men  

 ikke vedrørende den talmæssige beregning.
De indklagede kender  

 ikke Else Mortensens uddannelsesmæssige baggrund.
De indklagede  

 gennemgik i 1993 forretningsgangene med Alice Andersen, der var ansvarlig for  

 udbetalingen af diæter og erstatning for tabt arbejdsfortjeneste.
Det  

 var i øvrigt erfarne personer, der sad i amtets administration.
Chefen  

 for økonomi- og personalekontoret, Arne Sørensen, som var Alice  

 Andersens overordnede, havde 18 års erfaring, og Alice Andersen havde  

 været ansat i amtet i mange år.
Forretningsgangene fremgik af  

 regulativ for Fyns Amts kasse- og regnskabsvæsen og af interne  

 instrukser.
De blev ikke ændret i perioden.
Dette konstateredes ved de  

 foretagne stikprøver og blev bekræftet ved de årlige  

 regnskabsaflæggelser.
 DISCIPLINÆRNÆVNET SKAL UDTALE:
 Den rejste klage vedrører principalt spørgsmålet om,  

 hvorvidt de indklagede statsautoriserede revisorer i forbindelse med deres  

 revision af udbetalte diæter og erstatning af tabt arbejdsfortjeneste  

 til amtsrådsmedlemmerne i Fyns Amts har handlet i overensstemmelse med  

 god revisorskik.
Klagerne har således anført, at revisorerne ikke har gjort  

 amtsrådet opmærksom på, at forretningsgangen  

 vedrørende udbetalingen af diæter og erstatning af tabt  

 arbejdsfortjeneste til amtsrådsmedlemmerne var uhensigtsmæssigt,  

 således at der kunne ske uberettiget udbetaling.
De indklagede har i  

 øvrigt - efter klagernes opfattelse - ikke på noget tidspunkt  

 undersøgt, hvorvidt der fandtes egentlige forretningsgange, hvad de i  

 givet fald gik ud på, eller hvilke kontrolforanstaltninger, der var  

 etableret.
 De indklagede revisorer, som bestrider at have tilsidesat god revisorskik,  

 har i alt væsentligt gjort gældende, at der har foreligget et  

 kvalificeret kontrolmiljø, og at de udtagne stikprøver for  

 så vidt angår kontrol af udbetaling af diæter og erstatning  

 af tabt arbejdsfortjeneste ikke har givet anledning til  

 bemærkninger.
I denne anledning skal det indledningsvist anføres, at  

 tilrettelæggelse af betryggende forretningsgange og kontrolsystemer,  

 også i en institution som Fyns Amt, henhører under ledelsens  

 ansvar.
Det påhviler således ledelsen at sørge for, at  

 der er etableret hensigtsmæssige økonomistyringssystemer m.m.,  

 der sikrer, at midlerne anvendes i overensstemmelse med foreliggende  

 budgetter og bevillinger, samt at der foretages en løbende kontrol af,  

 at institutionen lever op til sin målsætning, overholder  

 gældende lovbestemmelser m.v.
 I nærværende sag fremgår det af sagens oplysninger, at  

 ledelsen i Fyns Amt ikke har levet op til disse forpligtigelser i relation  

 til udbetaling af diæter og erstatning af tabt arbejdsfortjeneste.  

 Klagerne har således erkendt, at der i amtskommunens administration  

 rent faktisk ikke fandtes en egentlig forretningsgang eller i øvrigt  

 nogen form for kontrol med hensyn til udbetalingerne af de omhandlede  

 beløb.
I forbindelse med planlægning og udførelse af revision af  

 regnskaber påhviler det imidlertid revisor at gennemgå og  

 vurdere, om de af ledelsen tilrettelagte forretningsgange, interne  

 kontrolsystemer og procedurer ved regnskabsaflæggelsen giver et  

 pålideligt grundlag for udarbejdelsen af regnskabet.
Revisionen af  

 regnskabet foretages i øvrigt på baggrund af  en vurdering af  

 væsentlighed og risiko, idet væsentlighed skal vurderes  

 såvel ud fra regnskabets helhed som dets enkelte dele.
Grænsen  

 for væsentlighed fastsættes ud fra vurdering af, hvilke forhold  

 der forventes at påvirke regnskabslæserens bedømmelse af  

 regnskabet.
Revisionen udføres herefter bl.a. gennem stikprøver  

 med henblik på at kontrollere, om kontrolsystemerne fungerer som  

 forudsat, og om der er overensstemmelse mellem dokumentation og  

 bogføring.
Antallet af stikprøver inden for hvert  

 revisionsområde fastsættes i denne forbindelse af revisor ud fra  

 den foretagne vurdering af væsentlighed og risiko.
De indklagede revisorer burde som følge heraf i  

 nærværende sag ved fastlæggelsen af  

 væsentlighedsgrænsen i forbindelse med revisionen af de af amtet  

 udbetalte diæter og erstatning for tabt arbejdsfortjeneste bl.a. have  

 henset til områdets politiske følsomhed.
Revisionen kunne  

 således i sagens natur ikke begrænses til er fåtal af  

 stikprøver alene ud fra en vurdering af områdets relativt  

 underordnede økonomiske betydning, men burde også baseres  

 på et hensyn til de faktiske forhold, herunder den reelle  

 udøvelse af den i systemnet af de indklagede forudsatte, indbyggede  

 kontrol.
 Det fremgår imidlertid af det af de indklagede revisorer i  

 årenes løb udtagne, meget begrænsede antal  

 stikprøver blandt amtsrådets medlemmer sammenholdt med, at  

 revisorerne ikke på noget tidspunkt i den omhandlede periode har  

 foretaget nogen nærmere - endsige tilbundsgående -  

 undersøgelse og vurdering af de interne kontroller og forretningsgange  

 omkring udbetaling af diæter og erstatning af tabt arbejdsfortjeneste  

 til amtsrådsmedlemmerne, at de indklagede revisorer ikke har  

 taget sådanne særlige hensyn i forbindelse med  

 fastsættelsen af kriteriet for væsentlighed.
 De indklagede revisorer har derfor i det anførte omfang ikke fuldt  

 uf overholdt de pligter, som stillingen som statsautoriseret revisor  

 medfører.
 Efter omstændighederne findes begge de indklagede revisorer herefter  

 at burde tildeles en advarsel i medfør af § 18 a, stk. 1, i loven om  

 statsautoriserede revisorer.
For så vidt klagen tillige vedrører revisionsfirmaet KPMG C.  

 Jespersen i medfør af § 18 a, stk. 4, i lov om statsautoriserede  

 revisorer, bemærkes, at revisionsfirmaet som sådan bør  

 ifalde et accessorisk disciplinæransvar i nærværende sag.  

 Klagerne har således erkendt, at revisionsfirmaet, der kun har  

 været antaget som revisor for klageren i en del af den omhandlede  

 periode, ikke kan antages at have svigtet i sit tilsyn af de 2 indklagede  

 statsautoriserede revisorer.
Da det efter de for nævnet foreliggende  

 oplysninger endvidere ikke kan antages, at ledelse hos KPMG C.
Jespersen  

 vidste eller burde være bekendt med den af de indklagede revisorer  

 ovenfor konstaterede tilsidesættelse af god revisorskik, findes  

 revisionsfirmaet herefter ikke at have noget disciplinært medansvar for  

 de af nævnet ovenfor kritiserede forhold.
 Revisionsfirmaet vil derfor være at frifinde.
 THI BESTEMMES:
 Statsautoriseret revisor Keld Blom Madsen og Niels Jørgen Brasen  

 tildeles en advarsel.
Revisionsfirmaet KPMG C.
Jespersen frifindes.
