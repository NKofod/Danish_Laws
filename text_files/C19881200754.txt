De ved finansministeriets cirkulære af 28. marts 1983 fastsatte satser for  

 godtgørelse for benyttelse af eget befordringsmiddel på tjenesterejser er  

 ændret ved finansministeriets cirkulære af 15. februar 1988 med virkning fra  

 1. januar 1988 således: Biler Der ydes en godtgørelse på:
A.
Kørsel i henhold til bemyndigelse: Indtil 12.000 km i et finansår  

 ...... 206 øre pr. km Ud over 12.000 km i et finansår ...... 111 øre pr. km B.
Anden godkendt kørsel ................ 111 øre pr. km Motorcykler og  

 kabinescootere Der ydes en godtgørelse på 111 øre pr. km Knallerter og cykler Der ydes en godtgørelse på 20 øre pr. km Satsforhøjelsen har tilsvarende virkning for præster, der benytter eget  

 befordringsmiddel i tjenesten, jf. kirkeministeriets cirkulære af 1. maj 1985  

 om befordringsgodtgørelse til sognepræster.
Meddelelse om regulering af  

 beløbene i cirkulærets bilag 2 - 4 vil senere fremkomme.
 Den i kirkeministeriets cirkulære af 14. august 1987 om regulering af  

 kirkefunktionærers lønninger m.v. pr. 1. april 1987 anførte sats på 199 øre  

 pr. km for tjenstlig befordring i eget automobil ændres ligeledes fra 1.  

 januar 1988 til 206 øre pr. km.
 Menighedsråd, præster og provster bedes gjort bekendt med foranstående.  

 Det tilføjes, at de ved ministeriets skrivelse af 2. juni 1960 givne  

 bemyndigelser til regelmæssig benyttelse af eget automobil til  

 tjenesterejser, hvortil udgiften refunderes af statskassen, forbliver i kraft  

 indtil videre.
 P.M.V.
 E.B.
