 1. REGULATIVETS OMRÅDE.
§ 1 Nærværende regulativ gælder for fiskeriet i Tejn å fra vandfaldet på  

 Bjerregaards 26. parcel i Olsker sogn til Åens udløb i havet.
 Interessentskabet af lodsejere benævnes »Fiskeriforeningen for Tejn  

 å«.
 2. BESTEMMELSERNE OM FISKERIET.
§ 2 A.
Fredningstiden for gedde bortfalder.
B.
Bestyrelsen bemyndiges til at søge om dispensation fra  

 fredningsbestemmelserne i lov om ferskvandsfiskeri af 19. december 1951, §  

 17a., så der i tidsrummet fra 1. november til 31. januar må fanges farvet  

 ørred til udklækningsanstalten »Rønne's forsyning med befrugtet rogn.  

 Til dette fiskeri må kun benyttes ruser og ketcher i fredningstiden, og  

 fiskeriet drives for foreningens regning.
Fiskeriet varetages efter de på den  

 årlige generalforsamling vedtagne regler.
C.
De i lov om ferskvandsfiskeri af 19. december 1951 § 19, under litra e.  

 og f. nævnte bortfalder.
§ 3 I åen udsættes årlig det antal ørredyngel, som er fastsat i den af  

 Danmarks Fiskeri- og Havundersøgelser udarbejdede udsætningsplan for åen, i  

 nøje overensstemmelse med planen for så vidt angår yngelens fordeling.
 3. FORBEDRINGER AF VANDOMRÅDET.
§ 4 Bestyrelsen er bemyndiget til at tage initiativ til opførelse af sådanne  

 for vandet stemmende værker, som hensynet til fiskeyngelens trivsel kunne  

 gøre ønskelige, og som vandsynsautoriteterne kan tiltræde.
§ 5 Foreningens bestyrelse skal påtale alle forureninger af vandet, som kan  

 antages at skade fiskeriet.
Den skal særlig have sin opmærksomhed henvendt på  

 at skaffe yngelen så gode vilkår for trivsel og vækst som muligt.
 4. FORENINGENS INDRE ANLIGGENDER.
§ 6 Medlem af foreningen er enhver lodsejer på det i § 1 nævnte område.
Ingen  

 anden kan være medlem.
§ 7 A.
Foreningens bestyrelse består af 3 medlemmer, hvoraf en ulønnet  

 formand, der tillige er kasserer.
Han vælges på den ordinære  

 generalforsamling med simpel majoritet for 2 år ad gangen.
B.
Valg til bestyrelse skal modtages, derimod kan et medlem nægte at  

 modtage genvalg for lige så langt tidsrum, som han har fungeret.
C.
Når bestyrelsen er valgt, skal der ske indberetning til  

 fiskeriministeriet, om hvem der er valgt, ligesom der skal gives indberetning  

 til ministeriet om senere stedfundne ændringer i bestyrelsens sammensætning.  

 Dersom regulativets bestemmelser om valg af bestyrelse ikke overholdes, kan  

 fiskeriministeren, hvis der ikke inden 6 måneder efter derom fremsat  

 henstilling fra fiskeriministeriet vælges en bestyrelse, efter fristens udløb  

 ophæve regulativet, hvilket ved fiskeriministerens foranstaltning bringes til  

 almindelig kundskab for alle vedkommende.
D.
Regnskabet fremlægges til godkendelse på den ordinære  

 generalforsamling, efter at være revideret og underskrevet af formanden, der  

 er ansvarlig for foreningens eventuelle midler.
§ 8 Den ordinære generalforsamling sammenkaldes af formanden inden hver  

 februar måneds udgang enten ved bekendtgørelse i lokale blade eller ved  

 mundtlig eller skriftlig indvarsling med opgivelse af dagsorden til hvert  

 enkelt medlem.
 På den ordinære generalforsamling skal formanden aflægge beretning om  

 foreningens virksomhed og fremlægge det reviderede regnskab til godkendelse.  

 Desuden skal der hvert andet år ske valg af formand.
 Ekstraordinær generalforsamling bekendtgøres som den ordinære  

 generalforsamling og sammenkaldes som denne så ofte, formanden finder det  

 nødvendigt, eller når mindst halvdelen af medlemmerne tilstiller formanden en  

 af disse underskreven begæring herom indeholdende dagsorden, hvorefter  

 formanden inden 8 dage skal bekendtgøre generalforsamlingen.
 Om indkaldelse til generalforsamling tilstilles der fiskeriministeriet  

 meddelelse med dagsorden.
 Fiskeriministeren eller dennes stedfortræder har ret til at overvære  

 generalforsamlingen og deltage i forhandlingerne, men har ingen stemmeret.
§ 9 Enhver lovlig indvarslet generalforsamling er beslutningsdygtig og tager  

 sine bestemmelser med simpel majoritet.
Skriftlig fuldmagt er gyldig, jfr.  

 dog lov om ferskvandsfiskeri af 19. december 1951, § 23.
§ 10 Udbyttet af fiskeriet i fredningstiden fordeles, efter at foreningens  

 udgifter til redskaber, klækning o.l. er fradraget, blandt medlemmerne i  

 forhold til hvers andel i fiskeriet.
Når nogen af medlemmerne bemyndiges til  

 at fiske udfor et andet medlems åbred, afgiver han herfor 5 pct. af  

 nettoudbyttet til lodsejeren.
§ 11 Overtrædelse af regulativets bestemmelser forebringes, for så vidt de ikke  

 skal pådømmes af domstolene, for generalforsamlingen, der tager bestemmelse  

 om, hvorledes overtræderen skal straffes.
--------- Foranstående i henhold til § 19 i lov om ferskvandsfiskeri af 2. juni 1917  

 udarbejdede regulativ stadfæstes herved påny i medfør af lov nr. 501 af 19.  

 december 1951 om ferskvandsfiskeri, efter at regulativet er ændret i  

 overensstemmelse med denne lov.
 Dette ændrede regulativ træder i kraft den 15. august 1956.
 Fiskeriministeriet, den 24. juli 1956.
CHR.
CHRISTIANSEN.
/G.L.
Mourier.
