Betænkning afgivet af Miljø- og  

 Planlægningsudvalget den 2. maj 2002 Betænkning over Forslag til folketingsbeslutning om  

 opretholdelse af Vandfonden [af Torben Hansen (S) m.fl.] 1. Udvalgsarbejdet Beslutningsforslaget blev fremsat den 24. januar 2002 og  

 var til 1. behandling den 11. marts 2002. Beslutningsforslaget blev efter 1.  

 behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 7  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Danske Vandværkers Forening og Hylke  

 Vandforsyning I/S.
 Miljøministeren har over for udvalget kommenteret  

 de skriftlige henvendelser til udvalget.
Deputationer Endvidere har Hylke Vandforsyning I/S mundtligt over for  

 udvalget redegjort for sin holdning til beslutningsforslaget.
Spørgsmål Udvalget har stillet 2 spørgsmål til  

 miljøministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller beslutningsforslaget til vedtagelse uændret.
 Socialdemokratiets, Socialistisk Folkepartis, Det Radikale  

 Venstres, Enhedslistens og Kristeligt Folkepartis medlemmer af udvalget  

 finder det meget vigtigt at opretholde Vandfondens lovgrundlag og  

 bevilling.
 Regeringens udspil med ophævelse af lov nr. 326 af  

 14. maj 1997 om støtte til forureningstruede vandindvindinger betyder,  

 at det ikke længere er muligt for små private vandværker  

 eller enkeltindvindinger at få midler fra Vandfonden til at løse  

 akutte forureningsproblemer på små vandforsyninger og private  

 brønde og boringer   altså anlæg, der allerede er ramt  

 eller stærkt truet af en forurening (ofte pesticider ved de små  

 vandværker og bakterier og nitrat ved de private boringer og  

 brønde).
Det bliver en meget hård økonomisk belastning  

 for de borgere, der får vand fra nogle af de små anlæg, som  

 bliver ramt af udefra kommende forurening.
Nedlæggelse af Vandfonden  

 vil direkte ramme den enkelte forbruger   den enkelte familie   der kommer i  

 denne situation.
 Regeringens argumentation for nedlæggelsen af  

 Vandfonden fremgik bl.a. af Venstres hjemmeside januar 2002 (Mere  

 velfærd og mindre bureaukrati), hvoraf det fremgik:
»Fonden har vanskeligt ved at gøre sine midler  

 virksomme.
I stedet vil regeringen sikre rent drikkevand gennem fortsat  

 reduktion af kvælstof og fosfor, samt en minimering af brugen af  

 pesticider, oprydning af farlige affaldsdepoter og renovering af landets  

 kloakker.« Fonden har udbetalt 20-25 mio. kr. om året, hvilket  

 ikke indikerer, at fonden har haft svært ved at gøre sine midler  

 virksomme.
Det er meget vigtigt også at forhindre kommende  

 nedsivninger, reduktion af kvælstof, fosfor m.m., men for  

 nuværende har der ikke været et eneste initiativ fra regeringens  

 side til at leve op til egen argumentation.
 Fondens midler går til at løse akutte  

 forureningsproblemer på små vandforsyninger og private  

 brønde og boringer, oftest beliggende i landdistrikterne   altså  

 anlæg, der allerede er ramt eller stærkt truet af en forurening.  

 Vandfonden er derfor ekstra vigtig for landdistrikterne.
Man kan ikke løse de akutte grundvandsproblemer ved  

 at gøre noget ved dagens forureningsbelastning, da dette først  

 vil få effekt om mange, mange år.
Det tager nogle år, inden  

 en forurening når ned til grundvandet.
Selv om alle aktiviteter, der  

 kan medføre grundvandsforurening, ophørte, ville det grundvand,  

 som i dag og i de kommende år indvindes til drikkevand, nogle steder  

 være forurenet.
Det er derfor nødvendigt at gøre forskellige  

 tiltag, der for hovedpartens vedkommende er afhjælpende.
Især for  

 ejere af boringer, der forsyner få husstande, samt for mindre  

 vandværker kan udgifterne pr. husstand til disse tiltag være  

 meget høje.
Med Vandfonden er der mulighed for at afbøde de  

 økonomiske konsekvenser for enkeltindvindinger og mindre  

 vandværker, der uforskyldt bliver ramt af udefra kommende  

 forurening.
 På nuværende tidspunkt giver Vandfonden  

 støtte til:
 Ny boring til at erstatte den, der er forurenet.
 Tilslutning til anden forsyning, herunder tilslutningsafgift og  

 udgifter til rørledninger.
 Rensning af vandet i en overgangsperiode.
 Afværgeboring.
 Kontrol og overvågning af vandkvaliteten i  

 indvindingsoplandet.
 Andet, som sikrer den decentrale vandforsyning, for eksempel  

 ændring af dyrkningspraksis eller oprydning efter forurening.
 Samlet er der siden vedtagelsen af fondens oprettelse  

 medio 1997 afgivet støttetilsagn på 83,6 mio. kr., hvoraf  

 enkeltindvindere har modtaget 44,5 mio. kr. og almene vandværker 37  

 mio. kr.
Den seneste vurdering af målgruppens  

 størrelse er 33.000 private boringer/brønde og knap 700  

 små vandværker.
Hidtil er der givet støtte til over 3.300  

 private boringer/brønde og 271 små vandværker.
De seneste  

 specielle undersøgelser af pesticider i private  

 boringer/brønde, herunder de i pressen omtalte foruroligende  

 undersøgelser i Sønderjylland, forventes at ville øge  

 presset på Vandfonden.
Den anden del af Vandfonden   p.t. 6 mio. kr.   går  

 til generelle udviklings-, forsknings- og demonstrationsprojekter inden for  

 vandforsyningsteknologi.
Før 1997 var der praktisk talt ingen  

 aktiviteter på dette område.
Med Vandfonden kom der gang i et  

 helt nødvendigt udviklingsarbejde for, at dansk vandforsyning kan  

 være rustet til fremtidens udfordringer med hensyn til materialevalg,  

 rensningsteknologier (pesticider, nikkel, MTBE), mikrobiologisk vækst i  

 ledningsnet m.m.
På grund af det store behov blev denne del af  

 Vandfondens virke styrket så sent som i sommeren 2001. S, SF, RV, EL og  

 KRF betragter også dette område som en meget vigtig del af  

 Vandfondens virke.
 Et  mindretal i udvalget (V, DF og KF) indstiller  

 beslutningsforslaget til forkastelse.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Jørn Dohrmann (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

  Elsebeth Gerner Nielsen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 61 Bilagsnr.
