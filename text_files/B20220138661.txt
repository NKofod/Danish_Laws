Åbent brev angående udskrivning af nyvalg til Folketinget VI MARGRETHE DEN ANDEN, af Guds Nåde Danmarks Dronning, gør vitterligt:
 Da det grundet de parlamentariske tilkendegivelser fra et flertal i Folketinget må anses for ønskeligt, at der afholdes nyvalg til Folketinget, bestemmer Vi herved, at nyvalg til Folketinget afholdes i hele riget tirsdag den 1. november 2022.
Givet på Amalienborg, den 5. oktober 2022 Under Vor Kongelige Hånd og Segl MARGRETHE R.
