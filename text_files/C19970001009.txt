 1. Departementet har meddelt, at der i sager, hvori  

 der anmodes om forrentning af toldbeløb, der er blevet tilbagebetalt, fordi  

 disse toldbeløb er opkrævet uden tilstrækkelig lovhjemmel, vil kunne ydes  

 rentegodtgørelse for en periode, der går indtil 5 år tilbage fra den dag,  

 hvor selve anmodningen om tilbagebetaling af told blev fremsat.
 Beregningen af det skyldige rentebeløb skal ske efter reglerne i cirkulære  

 nr. 157 af 14. oktober 1987 om forrentning af visse tilbagebetalingsbeløb.
 2. Told- og Skatteregionerne er herefter bemyndiget  

 til at yde rentegodtgørelse i følgende sager:
a.
Fremtidige anmodninger om rentegodtgørelse, som opfylder cirkulærets  

 betingelser for udbetaling af rentegodtgørelse.
b.
Anmodninger fra virksomheder om tilbagebetaling af told fremsat fra og  

 med den 26. oktober 1991 og fremefter, og som opfylder cirkulærets  

 betingelser for udbetaling af rentegodtgørelse.
 I de tilfælde, hvor told- og skatteregionerne har kendskab til  

 virksomheder, der har fået afslag på rentegodtgørelse på grund af  

 undtagelsesbestemmelsen i ovennævnte cirkulære, er regionerne anmodet om at  

 foretage en fornyet behandling af sagen.
 3. Det tilføjes, at cirkulære nr. 157/87 er ved at  

 blive indarbejdet i et nyt cirkulære om kildeskatteloven, og at der i dette  

 cirkulære ikke vil være gjort en undtagelse for »told og andre afgifter,  

 der er opkrævet på vegne af de Europæiske Fællesskaber« (cirkulærets  

 punkt 2, andet afsnit).
