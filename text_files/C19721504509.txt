 Med virkning fra 1. april 1972 sker der en væsentlig udvidelse af det  

 udvalg af lægemidler, som tandlæger kan ordinere, jfr. sundhedsstyrelsens  

 cirkulære af 20. marts 1972 om ændringer i sundhedsstyrelsens regler af 1.  

 december 1969 om rekvirering og udlevering af lægemidler.
 På baggrund heraf finder sundhedsstyrelsen det nødvendigt, at landets  

 tandlæger inddrages i den ordning med registrering af lægemiddelbivirkninger,  

 der blev etableret 1. maj 1968, hvor sundhedsstyrelsens bivirkningsnævn  

 oprettedes (* 1). Nævnet har hidtil i det væsentlige kun modtaget  

 indberetninger om lægemiddelbivirkninger fra landets læger.
 Vedr. nævnets opgaver m.v. kan man henvise til følgende uddrag af  

 sundhedsstyrelsens cirkulære af 1. maj 1968 om registrering af  

 lægemiddelbivirkninger:
»Sundhedsstyrelsen har fundet det nødvendigt, at der påbegyndes en  

 centraliseret registrering af lægemiddelbivirkninger.
Tilsvarende  

 foranstaltninger er gennemført i en række andre lande og er i øvrigt  

 anbefalet af WHO.
Efter sundhedsstyrelsens anmodning har det i apotekerlovens § 71, stk. 1  

 omtalte specialitetsnævn i samarbejde med sundhedsstyrelsens sagkyndige  

 rådgivere påtaget sig, foreløbig i en periode på 3 år, at bedømme det  

 indkomne materiale og på grundlag heraf at afgive indstilling om de  

 foranstaltninger, der bør træffes.
Man har fundet det mest hensigtsmæssigt,  

 at der nedsættes et mindre arbejdsudvalg, som vil blive betegnet  

 Sundhedsstyrelsens bivirkningsnævn.
 Bivirkningsnævnets opgaver er:
 Bivirkningsnævnet offentliggør fra tid til anden de indsamlede oplysninger  

 i form af oversigter og lignende; senest er udsendt »Meddelelser fra  

 sundhedsstyrelsens bivirkningsnævn nr. 15«, offentliggjort i bl.a.  

 Ugeskrift for Læger, 1971: 133: 2126-2127.
Som det fremgår af foranstående, vil det væsentligste grundlag for  

 bivirkningsnævnets arbejde være de oplysninger, som kan indhentes fra landets  

 læger og tandlæger.
Sundhedsstyrelsen skal derfor anmode tandlægerne om at  

 underrette bivirkningsnævnet om konstaterede lægemiddelbivirkninger.
Til brug  

 herfor vedlægges nogle eksemplarer af en til formålet udarbejdet blanket, som  

 i de enkelte tilfælde bedes udfyldt i overensstemmelse med det på blanketten  

 angivne.
Efter indsendelse af blanketten vil tandlægen modtage et nyt  

 eksemplar til fremtidig anvendelse.
Vedrørende spørgsmålet om, hvilke  

 lægemiddelbivirkninger der ønskes indberettet, samt vedrørende de nærmere  

 enkeltheder om, hvorledes indberetningen bør ske, skal man henvise til  

 bivirkningsnævnets meddelelse nr. 1, som findes som bilag til nærværende  

 cirkulære.
 Sundhedsstyrelsen skal henstille, at alle landets tandlæger gør sig  

 bekendt med ordningen og i størst mulig udstrækning gør brug af den.
 Bivirkningsnævnets sekretariat vil i øvrigt besvare telefoniske eller  

 skriftlige forespørgsler vedrørende ordningen og herunder tvivlsspørgsmål om,  

 hvilke bivirkninger der ønskes indberettet (telefon (01) 94 07 23, hverdage,  

 undtagen lørdage, 8,30-16,30).
 SUNDHEDSSTYRELSEN, DEN 21. MARTS 1972.
 Esther Ammundsen.
/A.
Skovgaard.
 (* 1) Sundhedsstyrelsens bivirkningsnævn, hvis adresse er  

 Frederikssundsvej 378, 2700 Brønshøj, (telefon (01) 94 07 23) har følgende  

 sammensætning:
Overlæge, dr.med.
Asger Pedersen (tilforordnet specialitetsnævnet i  

 spørgsmål vedrørende lægemiddelbivirkninger) (formand for bivirkningsnævnet).
Overlæge, dr.med.
A.
Harrestrup Andersen (formand for specialitetsnævnet).
Professor, dr.med.
Jens Schou (sagkyndig rådgiver for sundhedsstyrelsen i  

 farmakologi og toksikologi).
Laboratoriechef, dr. pharm.
S.
Antonsen (tilforordnet specialitetsnævnet i  

 spørgsmål vedrørende lægemiddelbivirkninger).
Som sekretærer for nævnet fungerer: cand. pharm.
A.
Engelund og læge N.  

 Bundgaard Christiansen.
