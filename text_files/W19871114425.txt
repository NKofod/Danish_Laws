Samvær blev afslået i vinterferien og juleaften.
Der fastsattes  

 udvidet samvær i øvrigt.
Statsamtet fastsatte omfanget af samvær til hver anden weekend fra fredag  

 eftermiddag til mandag morgen.
Endvidere i den uge, hvor der ikke skal være  

 samvær, fra torsdag eftermiddag til fredag morgen, samt i den uge, hvor der  

 skal være samvær, fra mandag eftermiddag til tirsdag morgen.
Derudover  

 halvdelen af skolernes efterårsferie og påske- og pinseferie samt 2 uger i  

 skolernes sommerferie fra en fredag eftermiddag til mandagen 17 dage senere  

 efter nærmere aftale mellem parterne.
Endvidere i halvdelen af jule- og  

 nytårsferien samt i halvdelen af skolernes vinterferie.
 Forældremyndighedens indehaver klagede.
 Familieretsdirektoratet stadfæstede hverdagssamvær i det angivne omfang,  

 idet man lagde vægt på, at der i henhold til aftale mellem parterne havde  

 været et hyppigt og udvidet samvær i ca. 1 år, og at der ikke i sagen var  

 oplyst om forhold, der generelt kunne begrunde en indskrænkelse af samværet.  

 Familieretsdirektoratet ophævede vinterferiesamværet, idet der efter praksis  

 ikke fastsættes samvær med skolesøgende børn uden for skolens almindelige  

 fridage og ferier, når forældremyndighedens indehaver protesterer mod at lade  

 barnet få fri fra skole.
 Familieretsdirekoratet afslog samvær juleaften, idet der udvises  

 tilbageholdenhed med samvær juleaften, når forældremyndighedens indehaver  

 protesterer herimod.
