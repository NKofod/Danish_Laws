Betænkning afgivet af Retsudvalget den  

 16. maj 2002 Betænkning over Forslag til folketingsbeslutning om  

 ændring af reglerne om udrykningskørsel [Kristian Thulesen Dahl (DF) m.fl.] 1. Udvalgsarbejdet Beslutningsforslaget blev fremsat den 11. april 2002 og  

 var til 1. behandling den 30. april 2002. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2  

 møder.
Spørgsmål Udvalget har stillet 3 spørgsmål til  

 justitsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, V, KF, SF og RV)  

 indstiller beslutningsforslaget til forkastelse.
 Et mindretal i udvalget (DF, EL og KRF)  

 indstiller beslutningsforslaget til vedtagelse uændret.
Enhedslistens medlem af udvalget finder intentionen i  

 beslutningsforslaget fra Dansk Folkeparti rigtig: at frivillige  

 brandmænd gives mulighed for at komme hurtigt frem til brandstationen.  

 Selvfølgelig skal de frivillige brandmænd køre  

 forsvarligt, men overskridelser af hastigheden i mindre målestok  

 må være tilladt.
At der kan blive tale om overskridelser, bliver  

 stadig mere aktuelt, da mange byområder er ved at sænke  

 hastighedsgrænserne til f.eks. 40 km/t. eller 45 km/t.
Det bedste ville være, at de frivillige  

 brandmænd blev uddannet i udrykningskørsel og deres  

 køretøjer godkendt til dette.
En mindre tilfredsstillende  

 måde at behandle problemet på vil være en registrering af  

 frivillige brandmænd hos det lokale brandkorps og en mulighed for en  

 frivillig brandmand for ved dokumentation for deltagelse i udrykning at kunne  

 få sløjfet en fartbøde.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 95 Bilagsnr.
