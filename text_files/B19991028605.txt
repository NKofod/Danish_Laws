Teknisk forskrift om sikker drift af  

 passagerskibe (ISM-koden) I medfør af § 4, § 11, stk. 2, § 12, stk. 2, og § 28 i lov om  

 skibes sikkerhed m.v. jf. lovbekendtgørelse nr. 283 af 2. maj 1995,  

 som ændret ved lov nr. 902 af 29. november 1995, og efter bemyndigelse  

 i bekendtgørelse nr. 694 af 17. august 1995 fastsættes:
Anvendelsesområde § 1. Denne forskrift omfatter passagerskibe hjemmehørende  

 i Danmark, på Færøerne eller i Grønland, samt  

 rederier som driver sådanne skibe.
Stk. 2. For rederier, der driver mindst et ro-ro-passagerskib,  

 som besejler en havn i fællesskabet i fast rutefart, finder  

 Rådets Forordning (EF) 3051/95 anvendelse.2) Definitioner § 2. I denne forskrift forstås ved:
 1)	"Passager": Enhver person, bortset fra:
a) skibsføreren og medlemmerne af besætningen eller andre  

 personer der er beskæftiget eller forhyret til tjeneste om bord i en  

 hvilken som helst egenskab og b) et barn under 1 år.
 2)	"Passagerskib": Et skib der befordrer flere end 12 passagerer.
 3)	"Ro-ro-passagerskib ": Et søgående passagerskib der er  

 indrettet, så køretøjer eller tog kan køres  

 direkte om bord og fra borde, og som kan medtage flere end 12 passagerer.
 4)	"Rederi": Ejeren af skibet eller en hvilken som helst anden  

 organisation eller person som f.eks. operatøren eller  

 bareboat-befragteren, som har overtaget ansvaret for skibets drift fra ejeren  

 af skibet, og som ved at have påtaget sig et sådant ansvar, har  

 erklæret sig indforstået med hensyn til overtagelsen af alle  

 pligter og ansvarsområder, som denne forskrift  

 pålægger.
 5)	"Fast Rutefart": En række sejladser der gennemføres  

 mellem de samme to eller flere punkter:
a) enten i henhold til en offentliggjort fartplan, eller b) med en sådan regelmæssighed eller hyppighed at det  

 fremtræder som en systematisk række sejladser.
 6)	"Den Internationale Kode for Sikker Skibsdrift og Forebyggelse af  

 Forurening" (International Safety Management (ISM) Code): Som vedtaget af  

 Generalforsamlingen, og som den måtte blive ændret af  

 Organisationen (IMO) 3) .
 7)	"Sikkerhedsstyringssystem" (Safety Management System (SMS)): Et  

 struktureret og dokumenteret system som sætter rederiets personale i  

 stand til at gennemføre rederiets sikkerheds- og  

 miljøbeskyttelsespolitik på en effektiv måde.
 8)	"Overensstemmelsesdokument" (Document of Compliance (DOC)): Et  

 dokument udstedt til et rederi som opfylder kravene i ISM-koden.
 9)	"Certifikat for Sikker Skibsdrift" (Safety Management Certificate  

 (SMC)): Et certifikat udstedt til et skib og som tilkendegiver, at rederiets  

 ledelse og dets skibsledelse ud- øves i overensstemmelse med det  

 godkendte sikkerhedsstyringssystem.
 10)	"Audit": En systematisk og uafhængig gennemgang af  

 sikkerhedstyringsaktiviteterne og de deraf følgende resultater, der  

 skal påvise, at disse foranstaltninger er gennemført på en  

 effektiv måde og er tilstrækkelige for opnåelsen af  

 målene.
 11)	"Beskyttet farvand": Områder hvor der på årsbasis  

 er mindre end 10 % risiko for, at den signifikante bølgehøjde  

 overstiger 1,5 m, hvor passagerskibet ikke på noget tidspunkt er mere  

 end 6 sømil fra et sted, hvor den kan søge læ, og hvor  

 skibbrudne kan komme i land.
Sikkerhedsstyringssystem - rederens og  

 skibsførerens ansvar § 3. Rederiet skal etablere og opretholde et  

 sikkerhedsstyringssystem (SMS) i rederiets landorganisation og på det  

 enkelte skib for at opnå sikker drift, forskriftsmæssig  

 vedligehold og for at forhindre forurening.
Stk.2. Sikkerhedsstyringssystemet skal mindst være i  

 overensstemmelse med den gældende Internationale Kode for Sikker  

 Skibsdrift (ISM-koden) vedtaget af den internationale  

 søfartsorganisation (IMO) 4) Stk.3. Rederi og skibsfører er ansvarlige for, at  

 Certifikat for Sikker Skibsdrift (SMC) og kopi af Overensstemmelsesdokument  

 (DOC) opbevares om bord.
 Stk.4. Rederiet skal gennemføre interne audits af sit  

 sikkerhedsstyringssystem (SMS) mindst en gang hvert år.
Certificering og kontrol § 4. Passagerskibet skal have et gyldigt SMC om bord.
 Stk.2. Passagerskibet skal drives af et rederi med gyldigt  

 DOC.
 Stk.3. Efter tilfredstillende auditering af rederi og skibe  

 udsteder Søfartsstyrelsen Overensstemmelsesdokument og Certifikat for  

 sikker skibsdrift.
 Certifikaterne gælder for fem år ad gangen.
 Stk.4. Søfartsstyrelsen foretager årlige audits af  

 rederiets landorganisation.
Stk.5. Søfartsstyrelsen foretager mindst et mellemliggende  

 audit om bord på passagerskibet i løbet af den i stk. 3  

 nævnte fem års periode.
Dette mellemliggende audit udføres  

 mellem 24 og 36 måneder efter udstedelsesdatoen for det  

 pågældende SMC.
 Stk.6. Søfartsstyrelsen kan, når det skønnes  

 nødvendigt, udføre ekstraordinære audits af såvel  

 rederiets landorganisation som om bord på passagerskibet.
 § 5. For nyetablerede rederier eller i forbindelse med  

 indkøb af skibe eller levering af nybyggede skibe kan  

 Søfartsstyrelsen udstede både midlertidige DOC og SMC med indtil  

 et års gyldighed.
 § 6. Et DOC kan inddrages af Søfartsstyrelsen, hvis der  

 konstateres grov afvigelse eller, hvis periodiske audits ikke rekvireres.
 Stk.2. Et SMC kan inddrages af Søfartsstyrelsen, hvis det  

 til grund liggende DOC er inddraget eller ugyldigt, hvis der konstateres grov  

 afvigelse eller, hvis periodiske audits ikke rekvireres.
 Dispensation, straffebestemmelse og ikrafttræden  

 mv.
§ 7. Søfartsstyrelsen kan efter skriftlig ansøgning  

 fritage fra denne forskrifts krav.
En sådan fritagelse kan kun gives,  

 når der foreligger helt specielle grunde og såfremt fritagelsen  

 er sikkerhedsmæssig forsvarlig.
 § 8. Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2. Straffen kan stige til hæfte eller fængsel i  

 indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde herunder tillægsbøde tages særligt hensyn til  

 størrelsen af en opnået eller tilsigtet økonomisk fordel,  

 jf. stk. 2, nr. 2.
 Stk. 4. Er en overtrædelse begået af et selskab, en  

 forening, en selvejende institution, en fond eller lignende, kan der  

 pålægges den juridiske person som sådan bødeansvar.  

 Er overtrædelsen begået af staten, en kommune eller et kommunalt  

 fællesskab jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab  

 bødeansvar.
§ 9. Forskriften træder i kraft den 1. februar 1996. Dog  

 har §§ 3 - 6 først virkning fra den 1. juli 1996.
 Stk. 2. For passagerskibe der udelukkende sejler i national fart,  

 og rederier der driver sådanne skibe, kan Søfartsstyrelsen efter  

 skriftlig ansøgning fastsætte et senere  

 ikrafttrædelssestidspunkt, når der er tale om:
1)	passagerskibe med en bruttotonnage under 20, eller 2)	passagerskibe, som udelukkende sejler i beskyttet farvand Stk. 3. Rederiet skal senest den 1. februar 1996 indsende en  

 statusoversigt til Søfartsstyrelsen.
Denne oversigt skal  

 indeholde:
 1)		En handlingsplan som detaljeret beskriver, på hvilken  

 måde rederiet vil sikre, at såvel rederiets landorganisation som  

 dets passagerskibe er certificeret senest 1. juli 1996.
 2)	En statusoversigt for rederiets sikkerhedsstyringssystem.
 3)	Rederiets politik med hensyn til sikkerhed og  

 miljøbeskyttelse herunder et sikkert arbejdsmiljø.
 4)	Oplysninger om den designerede person herunder navn samt ansvars-  

 og kompetenceområder.
 5)	En grafisk organisationsplan for rederiet.
 Stk. 4. Søfartsstyrelsens tekniske forskrift nr. 4 af 4.  

 september 1992 om sikker drift af passagerskibe ophæves den 1. juli  

 1996. For skibe, for hvilke der i henhold til § 9 stk. 2,  er fastsat et  

 senere ikrafttrædelsestidspunkt, gælder teknisk forskrift nr. 4  

 af 4. september 1991 dog fortsat.
BILAG 1 ISM-koden 5) INDLEDNING 1		Formålet med denne kode er at tilvejebringe en  

 international standard for sikker skibsdrift og forebyggelse af  

 forurening.
 2		Generalforsamlingen har vedtaget Resolution A.443(XI),  

 gennem hvilken den opfordrer alle regeringer til at træffe de  

 nødvendige foranstaltninger til at sikre skibets fører den  

 fornødne mulighed for at varetage sit ansvar med hensyn til  

 søsikkerheden og beskyttelsen af havmiljøet.
 3		Ligeledes vedtog Generalforsamlingen Resolution A.680(17),  

 som yderligere understreger behovet for en organisering af skibsdriften, som  

 skal gøre det muligt at tilgodese de ombordværendes behov for at  

 opnå og opretholde en høj standard for sikkerhed og  

 miljøbeskyttelse.
 4		I erkendelse af at ikke to rederier er ens, og at skibene  

 opererer under mange forskelligartede betingelser, er koden baseret på  

 generelle principper og målsætninger.
5		Koden er formuleret i brede vendinger, således at  

 den får et udstrakt anvendelsesområde.
Det er indlysende, at de  

 forskellige ledelsesniveauer, hvad enten det er i land eller til søs,  

 har behov for varierende grader af viden og forståelse for de  

 skitserede punkter.
6		Hjørnestenen i god sikkerhedsledelse er  

 forpligtelse fra topledelsen.
Når det drejer sig om sikkerhed og  

 forureningsbekæmpelse, er det forpligtelsen, kompetencen, holdningerne  

 og motivationen hos medarbejdere på alle niveauer, der er  

 afgørende for slutresultatet.
1	GENERELT 1.1	Definitioner 1.1.1	"Den Internationale Kode for Sikker Skibsdrift"  

 (International Safety Management (ISM) Code) betyder den Internationale Kode  

 for Sikker Skibsdrift og Forebyggelse af Forurening vedtaget af  

 Generalforsamlingen, og som den måtte blive ændret af  

 Organisationen.
 1.1.2	"Rederi" betyder ejeren af skibet eller en hvilken som  

 helst anden organisation eller person som f.eks. operatøren eller  

 bareboat-befragteren, som har overtaget ansvaret for skibets drift fra ejeren  

 af skibet, og som ved at have påtaget sig et sådant ansvar har  

 erklæret sig indforstået med hensyn til overtagelsen af alle  

 pligter og ansvarsområder, som denne kode pålægger.
 1.1.3	"Administration" betyder regeringen i den stat, under hvis  

 flag skibet er berettiget til at sejle.
1.2	MÅLSÆTNING 1.2.1	Målsætningen med koden er at sikre sikkerheden  

 til søs, forebyggelse af tilskadekomst af mennesker eller tab af  

 menneskeliv, undgåelse af miljøskader, især på  

 havmiljøet samt skader på ejendom.
 1.2.2	Rederiets målsætninger for sikker skibsdrift  

 bør bl.a.:
1)	sørge for en sikker praksis for skibsdriften samt  

 et sikkert arbejdsmiljø; 2)	etablere beskyttelsesforanstaltninger mod alle  

 identificerede risici; og 3)	bestandig forbedre land- og skibspersonellets  

 færdigheder i sikkerhedsledelse, herunder forberedelse på  

 nødsituationer i forbindelse med såvel sikkerhed som  

 miljøbeskyttelse.
 1.2.3	Sikkerhedsstyringen bør sikre:
1)	overholdelse af obligatoriske regler og bestemmelser;  

 og 2)	at relevante koder, retningslinier og standarder  

 anbefalet af Organisationen, administrationer, klassifikationsselskaber og  

 maritime industriorganisationer tages i betragtning.
1.3	Anvendelsesområde Denne kodes krav kan anvendes på alle skibe.
1.4	Funktionelle krav til et sikkerhedsstyringssystem Ethvert rederi bør udvikle, ikraftsætte og opretholde et  

 sikkerhedsstyringssystem (SMS), som indeholder følgende funktionelle  

 krav:
1)	en sikkerheds- og miljøbeskyttelsespolitik 2)	instruktioner og procedurer, som skal sikre sikker drift  

 af skibet og beskyttelsen af miljøet i overensstemmelse med relevant  

 international og flagstatslovgivning 3)	definerede ledelsesniveauer og kommunikationslinier  

 mellem land- og skibspersonel, samt indbyrdes mellem personellet begge  

 steder 4)	procedurer for rapportering af ulykker og afvigelser fra  

 denne kodes bestemmelser 5)	procedurer til at forberede sig på at en  

 nødsituation kan opstå samt til at håndtere  

 nødsituationer, og 6)	procedure for interne auditeringer og ledelsens  

 revurdering af systemet.
2	Sikkerheds- og miljøbeskyttelsespolitik 2.1	Rederiet bør etablere en sikkerheds- og  

 miljøbeskyttelsespolitik, som beskriver, hvordan  

 målsætningen, angivet i stk. 1.2 , kan opnås.
 2.2	Rederiet bør sikre sig, at denne politik sættes  

 i kraft og opretholdes på alle niveauer af organisationen både  

 til søs og i land.
3	Rederiansvar og myndighed 3.1	Hvis en anden end ejeren af skibet er ansvarlig for skibets  

 drift, skal ejeren rapportere det fulde navn og alle detaljer  

 vedrørende den pågældende til administrationen.
 3.2	Rederiet bør definere og dokumentere ansvar,  

 myndighed og det indbyrdes forhold mellem alt personel, som leder,  

 udfører og kontrollerer arbejde, der har relation til, og som  

 indvirker på sikkerhed og forebyggelse af forurening.
 3.3	Rederiet er ansvarlig med hensyn til at sikre, at der er  

 tilstrækkelige ressourcer og landbaseret støtte til  

 rådighed, således at den designerede person eller de designerede  

 personer er i stand til at udføre deres funktioner.
4	Designerede person(er) For at varetage den sikre drift af ethvert skib samt til at udgøre  

 et bindeled mellem rederiet og de ombordværende bør ethvert  

 rederi udpege en person eller flere personer i land, som har direkte adgang  

 til det højeste ledelsesniveau.
Den (de) designerede person(er)s  

 ansvar og myndighed bør omfatte overvågning af sikkerheds- og  

 miljøbeskyttelsesaspekterne ved driften af hvert enkelt skib samt  

 sikring af, at tilstrækkelige ressourcer og landbaseret støtte  

 anvendes i nødvendigt omfang.
5	Skibsførerens ansvar og myndighed 5.1	Rederiet bør klart definere og dokumentere  

 skibsførerens ansvar med hensyn til at:
1)	gennemføre rederiets sikkerheds- og  

 miljøbeskyttelsespolitik 2)	motivere besætningen til at overholde denne  

 politik 3)	udstede hensigtsmæssige ordrer og instruktioner  

 på en klar og tydelig måde 4)	verificere, at fastsatte krav bliver overholdt, og 5)	gennemgå SMS og rapportere dens mangler til  

 ledelsen i land.
5.2	Rederiet bør sikre, at det SMS, som anvendes om bord,  

 indeholder en klar erklæring, der understreger førerens  

 myndighed.
Rederiet bør i SMS fastslå, at det er føreren,  

 der har den øverste myndighed til, og ansvaret for at træffe  

 beslutninger med hensyn til sikkerhed og forebyggelse af forurening, samt i  

 nødvendigt omfang at anmode om rederiets assistance.
6	Ressourcer og personel 6.1	Rederiet bør sikre, at skibets fører er:
1)	fuldt kvalificeret til at føre skibet 2)	fuldt ud fortrolig med rederiets SMS, og 3)	får den nødvendige støtte,  

 således at han kan udføre sine opgaver på betryggende  

 vis.
 6.2	Rederiet bør sikre, at hvert skib er bemandet med  

 kvalificerede, certificerede og efter et lægeligt synspunkt egnede  

 søfarende i overensstemmelse med nationale og internationale krav.
6.3	Rederiet bør etablere procedurer til at sikre, at nyt  

 personel og personel, som overføres til nye opgaver vedrørende  

 sikkerhed og miljøbeskyttelse bliver gjort fortrolige med deres  

 opgaver.
Instruktioner, som det er væsentligt at give før  

 afgang, skal identificeres, dokumenteres og gives.
 6.4	Rederiet bør sikre, at alt personel, som er  

 involveret i rederiets SMS har en tilstrækkelig forståelse af  

 relevante regler, bestemmelser, koder og retningslinier.
 6.5	Rederiet bør etablere og opretholde procedurer til at  

 identificere enhver form for træning, som måtte kræves til  

 støtte af SMS og sikre, at en sådan træning bliver givet  

 til det heri involverede personel.
 6.6	Rederiet bør etablere procedurer, gennem hvilke  

 skibets personel modtager relevant information om SMS i et eller flere  

 arbejdssprog, som forstås af personellet.
 6.7	Rederiet bør sikre, at skibets personel er i stand  

 til at kommunikere effektivt under udførelsen af de af deres opgaver,  

 som har forbindelse med SMS.
7	Udvikling af planer for operationer om bord Rederiet bør etablere procedurer for udarbejdelse af planer og  

 instruktioner for nøgleoperationer om bord vedrørende skibets  

 sikkerhed og forebyggelse af forurening.
De forskellige berørte  

 opgaver skal defineres, og kvalificeret personel udpeges til  

 varetagelsen.
8	Nødberedskab 8.1	Rederiet bør etablere procedurer til at identificere,  

 beskrive og reagere på mulige nødsituationer om bord.
 8.2	Rederiet bør etablere øvelses- og  

 træningsprogrammer for at være forberedt på  

 nødaktioner.
 8.3	SMS bør indeholde foranstaltninger, som sikrer, at  

 rederiets organisation til enhver tid kan reagere på farer, ulykker og  

 nødsituationer, som berører dets skibe.
9	Rapporter og analyser af afvigelser, ulykker og farlige  

 situationer 9.1	SMS bør indeholde procedurer, som sikrer, at  

 afvigelser, ulykker og farlige situationer rapporteres til rederiet, og at de  

 undersøges og analyseres med det formål at forbedre sikkerheden  

 og forebyggelsen af forurening.
 9.2	Rederiet bør etablere procedurer til  

 gennemførelsen af korrigerende handlinger.
10	Vedligeholdelse af skib og udstyr 10.1	Rederiet bør etablere procedurer, som skal sikre, at  

 skibet vedligeholdes i overensstemmelse med bestemmelserne i de relevante  

 regler og forordninger og med ethvert yderligere krav, som rederiet  

 måtte stille.
 10.2	For at imødekomme disse krav bør rederiet  

 sikre, at:
1)	der afholdes inspektioner med passende mellemrum 2)	enhver afvigelse rapporteres med angivelse af mulig  

 årsag, hvis kendt 3)	der foretages korrigerende handlinger, og at 4)	der føres optegnelser over disse aktiviteter.
10.3	Rederiet bør etablere procedurer i sit SMS til  

 identifikation af udstyr og tekniske systemer, hvor pludselig operationel  

 svigt kan resultere i farlige situationer.
SMS bør indeholde  

 specifikke foranstaltninger for at fremme driftssikkerheden af sådant  

 udstyr og sådanne systemer.
Disse foranstaltninger bør omfatte  

 den regelmæssige afprøvning af stand-by arrangementer og udstyr  

 eller tekniske systemer, som ikke kontinuerligt er i brug.
 10.4	Inspektionerne anført under punkt 10.2 såvel  

 som foranstaltningerne refereret til under punkt 10.3 bør integreres i  

 skibets operationelle vedligeholdelsespraksis.
11	Dokumentation 11.1	Rederiet bør etablere og opretholde procedurer til  

 kontrol af alle dokumenter og data, som er relevante for SMS.
 11.2	Rederiet bør sikre at:
1)	gyldige dokumenter er til rådighed på alle  

 relevante steder 2)	ændringer i dokumenter kontrolleres og godkendes af  

 autoriseret personel, og 3)	forældede dokumenter straks fjernes.
11.3	Dokumenterne, som anvendes til at beskrive og  

 gennemføre SMS, kan refereres til som SMS-Manualen.
Dokumentation  

 bør have den form, som rederiet betragter som mest effektiv.
Ethvert  

 skib bør have al den dokumentation om bord, som er relevant for  

 skibet.
12	Rederiets verifikation, gennemgang og evaluering 12.1	Rederiet bør afholde interne sikkerhedaudits for at  

 kunne eftervise, om aktiviteterne vedrørende sikkerhed og forebyggelse  

 af forurening er i overensstemmelse med SMS.
 12.2	Rederiet bør periodisk evaluere effektiviteten af,  

 og når nødvendigt gennemgå SMS i overensstemmelse med de  

 af rederiet etablerede procedurer.
 12.3	Audits og eventuelt korrigerende handlinger bør  

 udføres i overensstemmelse med dokumenterede procedurer.
 12.4	Personel, som afholder audits, bør være  

 uafhængige af de områder, som auditeres, medmindre dette er  

 upraktisk på grund af rederiets størrelse og beskaffenhed.
 12.5	Resultaterne af de afholdte audits og  

 kontrolforanstaltninger bør bringes til kendskab for det personel, som  

 har ansvaret for det relevante område.
 12.6	Ledelsespersonellet, som er ansvarlig for det relevante  

 område, bør i rette tid foretage korrigerende handlinger  

 vedrørende fundne mangler.
13	Certificering, verifikation og kontrol 13.1	Skibet bør drives af et rederi, som har fået  

 udstedt et overensstemmelsesdokument, som er relevant for netop det skib.
13.2	Et overensstemmelsesdokument bør udstedes til  

 ethvert rederi, som opfylder ISM-kodens krav.
Udstedelsen foretages af  

 administrationen, af en af administrationen anerkendt organisation, eller  

 på administrationens vegne af regeringen i det land, hvori rederiet har  

 valgt at drive sine forretninger.
Dette dokument bør accepteres som  

 bevis på, at rederiet er i stand til at opfylde kodens krav.
 13.3	Et kopi af et sådant dokument bør være  

 til rådighed om bord, således at skibets fører, hvis han  

 anmodes derom, kan fremlægge det til kontrol udført af  

 administrationen, eller en af administrationen anerkendt organisation.
13.4	Et certifikat, der benævnes Certifikat for Sikker  

 Skibsdrift, bør udstedes til et skib af administationen, eller en  

 organisation anerkendt af administrationen.
Administrationen bør ved  

 udstedelsen af certifikatet kontrollere, at rederiet og dets skibsledelse  

 arbejder i overensstemmelse med det godkendte SMS.
 13.5	Administrationen eller en organisation anerkendt af  

 administrationen bør periodisk kontrollere den rette funktion af  

 skibets SMS.
BILAG 2 Forklarende noter til visse af ISM-kodens bestemmelser Ad 1.2.3.2 Relevante koder, retningslinier m.m.
 For at afgøre relevansen af koder, retningslinier m.m. og for  

 derefter at kunne tage dem i betragtning i forbindelse med  

 sikkerhedsstyringen må man først skabe sig et overblik over,  

 hvad der findes.
 I Meddelelser fra Søfartsstyrelsen offentliggøres  

 jævnligt vejledninger, som er relevante også for dette  

 formål.
 IMO har endvidere udgivet et indeks over gældende tekniske  

 retningslinier og anbefalinger (IMO-148E), som også kan være til  

 hjælp.
 Andre internationale organisationer, herunder ICS/ISF, SIGTTO, OCIMF,  

 BIMCO m.fl., udgiver også vejledninger og oversigter, som kan assistere  

 med at skabe det nødvendige overblik.
Generelt vedrørende SMS-manualernes opbygning Da der er tale om en international standard for højnelse af  

 sikkerheden til søs, skal den dertil hørende dokumentation  

 opbygges og inddeles i afsnit svarende til ISM-koden.
Det er mest  

 hensigtsmæssigt at opdele dokumentationen i en rederimanual samt en  

 skibsmanual for hvert skib.
Ad 4 Designeret person Der er her tale om nøglepersonen i sikkerhedsstyringssystemet.
Ved  

 udpegningen af denne person bør der tages hensyn til  

 følgende:
(i) personens kvalifikationer, herunder erfaring med  

 sikkerhedsmæssig og miljømæssig drift af skibe, også  

 hvad angår operationelle forhold om bord; (ii) personens kompetence, herunder direkte adgang til det højeste  

 ledelsesniveau samt til at disponere over relevante ressourcer; (iii) personens ansvar for at overvåge og kontrollere systemets  

 effektivitet, herunder ansvar for at periodiske audits gennemføres af  

 kvalificeret personale; (iv) at undgå interessekonflikter, f.eks. i forbindelse med et  

 kommercielt driftsansvar.
Ad 7  Planer for operationer om bord Der er her tale om planer for nøgleoperationer om bord i  

 forbindelse med den daglige drift.
Disse planer må ikke forveksles med  

 de, der omtales i afsnit 8 under nødberedskab.
Planerne i dette afsnit  

 kan f.eks. omfatte organisation og ledelse, lasthåndtering, bunkring,  

 forberedelser til afgang, opankring, sejlads og forberedelse til ankomst.
Der  

 bør være tale om klare og tydelige instruktioner om, hvordan  

 sådanne operationer skal udføres.
Checklister vil her kunne  

 være et godt hjælpemiddel.
 Det er vigtigt at få identificeret de essentielle operationer, som  

 skal dækkes af planer, og dette bør gøres af de personer,  

 som er aktivt involverede dvs. skibets besætning.
Ad 12 og 13 -  Auditering "Observation": Et udsagn om fakta konstateret under et audit og  

 underbygget af objektive vidnesbyrd.
 "Objektive vidnesbyrd": Kvalitative eller kvantitative informationer,  

 registreringer eller udsagn om fakta vedrørende sikkerhed eller  

 vedrørende eksistensen og gennemførelsen af et  

 sikkerhedsstyringselement der er baseret på observation, måling  

 eller prøvning, og som kan verificeres.
 "Afvigelse": En observeret situation hvor objektive vidnesbyrd indikerer  

 manglende opfyldelse af specificerede krav.
"Grov afvigelse": En afvigelse som udgør en alvorlig trussel mod  

 menneskers eller skibs sikkerhed eller en alvorlig risiko for miljøet  

 og som kræver øjeblikkelig korrigerende handling.
Mangel  

 på effektiv og systematisk gennemførelse af kravene i ISM-koden  

 anses for at være en grov afvigelse.
