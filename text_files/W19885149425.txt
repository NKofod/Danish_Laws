 Fondsmyndigheden besluttede, at en institution oprettet ved aktstykke  

 ikke kunne anses for omfattet af undtagelsesbestemmelsen i fondslovens § 1,  

 stk. 2, nr. 1, hvorfor fonden var omfattet af fondsloven (* 1).
 Fondsregistret (Civilretsdirektoratet) tilskrev fondens advokat således:
 Vedrørende: X Investeringsfond.
 Under henvisning til Deres skrivelse af 11. april 1988 skal man meddele,  

 at X Investeringsfond efter Fondsregistrets opfattelse ikke er oprettet ved  

 eller i henhold til lov, jf. § 1, stk. 2, nr. 1 i lov nr. 300 af 6. juni 1984  

 om fonde og visse foreninger.
 Det bemærkes, at det ikke er tilstrækkeligt, at en fond helt eller delvis  

 finansieres af det offentlige.
 Fonde, der er oprettet ved aktstykke, anses ikke for omfattet af  

 undtagelsesbestemmelsen i fondslovens § 1, stk. 2, nr. 1. Der henvises til  

 Justitsministeriets betænkning nr. 970 om fonde, side 93.
 (* 1) Fondsloven er ændret med virkning fra 1. januar 1992.
Fondsregistret er nedlagt.
Spørgsmålet om fondes retsevne afgøres herefter  

 af den kommunale skattemyndighed udfra samme retningslinjer som anvendtes af  

 Fondsregistret.
