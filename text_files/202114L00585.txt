Betænkning afgivet af Skatteudvalget den 3. marts 2022 Betænkning over Forslag til lov om ændring af lov om spil, lov om afgifter af spil,  lov om udlodning af overskud og udbytte fra lotteri, folkeoplysningsloven og lov om Danske Spil A/S (Sammenlægning af Danske Spil A/S og Det Danske Klasselotteri A/S) [af skatteministeren (Morten Bødskov)]:
1. Ændringsforslag Skatteministeren har stillet 2 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Frie Grønne, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Socialistisk Folkeparti Socialistisk Folkepartis medlemmer af udvalget noterer sig, at det er forventningen, at Danske Spil-koncernen med sammenlægningen vil komme til at styrke dens initiativer til fremme af ansvarligt spil og dermed være en rollemodel for de øvrige spilselskaber.
Det er positivt, og SF ser frem til og vil lægge vægt på, at denne forventning indfries.
4. Ændringsforslag med bemærkninger Ændringsforslag Til § 1 Af skatteministeren, tiltrådt af udvalget:
 1) Nr. 4 udgår.
[Den foreslåede ændring er unødvendig og vil utilsigtet ændre retstilstanden] Til § 6 2) Stk. 2 affattes således:
»Stk. 2. § 3, nr. 2, har virkning for det overskud, som tilgår udlodningsbeløbet i 2023 og senere år.« [Ændring af forkert henvisning i lovforslaget og præcisering af, at bestemmelsen ikke kun har virkning for overskuddet i 2023] Bemærkninger Til nr. 1 Den foreslåede ændring i lovforslagets § 1, nr. 4, er unødvendig, idet den gældende formulering af bestemmelsen i § 9, stk. 2, i lov om spil kan rummes i den foreslåede ændring af § 9, stk. 1, hvor det foreslås, at »og Det Danske Klasselotteri A/S« udgår.
Hertil kommer, at lovforslagets § 1, nr. 4, utilsigtet vil medføre, at Spillemyndigheden kun kan fastsætte regler for Danske Spil A/S, men ikke, såfremt dette måtte være nødvendigt, for de underliggende selskaber.
 Det foreslås derfor, at ændringen af § 9, stk. 2, udgår af lovforslaget.
Til nr. 2 Der er for det første tale om ændring af en forkert henvisning.
Der henvises i lovforslagets § 6, stk. 2, til § 2, nr. 3. Henvisningen skal være til § 3, nr. 2, og det foreslås ved ændringsforslaget at ændre henvisningen.
 Der er for det andet tale om en præcisering af den ændrede definition af det overskud, der skal tilgå udlodningsloven, jf. § 3, nr. 2. Det foreslås i lovforslagets § 6, stk. 2, at overskuddet skal tilgå udlodningsloven i 2023. Overskuddet, jf. § 3, stk. 2, skal imidlertid tillige tilgå udlodningsbeløbet i årene efter 2023. Det foreslås derfor ved ændringsforslaget at tilføje »og senere år«.
5. Udvalgsarbejdet Lovforslaget blev fremsat den 26. januar 2022 og var til 1. behandling den 22. februar 2022. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og Skatteministeriet sendte den 21. december 2021 dette udkast til udvalget, jf.
SAU alm. del  bilag 98. Den 26. januar 2022 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 7 spørgsmål til skatteministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Jens Joel (S) Anne Paulin (S) fmd.
Anders Kronborg (S) Kasper Sand Kjær (S) Malte Larsen (S) Thomas Jensen (S) Troels Ravn (S) Carl Valentin (SF) Lisbeth Bech-Nielsen (SF) Rasmus Nordqvist (SF) Kathrine Olldag (RV) Susan Kronborg (RV) Rune Lund (EL) Søren Søndergaard (EL) Louise Schack Elholm (V) Anne Honoré Østergaard (V) Anne Rasmussen (V) Torsten Schack Pedersen (V) Kim Valentin (V) Kenneth Mikkelsen (V) nfmd.
Dennis Flydtkjær (DF) Hans Kristian Skibby (UFG) René Christensen (DF) Rasmus Jarlov (KF) Mona Juul (KF) Lars Boje Mathiesen (NB) Ole Birk Olesen (LA) Frie Grønne, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
