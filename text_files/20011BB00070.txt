Fremsat den 23. oktober 2001 af  

 Villy Søvndal (SF),  

 Anne Baastrup (SF) og Aage Frandsen (SF) Forslag til folketingsbeslutning om sikring og udvikling af social  

 og samfundsmæssig bæredygtighed Folketinget pålægger regeringen snarest muligt  

 og inden udgangen af denne folketingssamling at iværksætte de  

 nødvendige initiativer således, at stat, amter og kommuner  

 fremover skal medtænke en social bæredygtig udvikling   i lighed  

 med økologisk og  økonomisk bæredygtighed.
Bemærkninger til  

 forslaget Baggrunden for forslaget er, at hele den  

 vestlige verden siden Brundtland-rapporten, »Vores fælles fremtid«  

 Brundtland-kommissionens rapport om miljø og udvikling, 1987   har  

 diskuteret bæredygtig udvikling fokuseret på økonomisk og  

 økologisk bæredygtighed.
I den fortløbende internationale  

 diskussion er social bæredygtighed i vidt omfang blevet anskuet som  

 underordnet de økologiske og økonomiske processer.
SF ønsker derimod at sætte menneskets sociale  

 vilkår i centrum for bestræbelserne på at skabe en  

 fornuftig fremtid for alle.
Den sociale dimension må derfor indgå  

 på lige fod med de økonomiske og økologiske overvejelser.  

 Ingen af faktorerne økologi, økonomi eller den sociale  

 dimension kan siges at have fortrin, men er netop karakteriseret ved  

 kontinuerligt at interagere og øve indflydelse på betingelserne  

 for hverandre.
Brundtland-rapporten definerede i sin tid bæredygtig  

 udvikling »som en udvikling, der imødekommer nutidens behov uden at  

 gå på kompromis med fremtidige generationers mulighed for at  

 dække deres behov.« Sociale mekanismer som udstødelse fra  

 arbejdsmarkedet, nedslidning, arbejdsskader, alkohol-, narko-, og  

 medicinmisbrug m.m. er kun aspekter af det, man samlet kan karakterisere som  

 mangel på social bæredygtighed.
Social bæredygtighed  

 handler om kultur og holdninger.
Hvordan man indretter sig i samfundet, i  

 familierne, i byerne, på arbejdspladserne   forholdet til omgivelserne  

 og hvordan man tager ansvar for hinanden og deltager i sociale, kulturelle og  

 demokratiske processer.
Det handler om værdier for menneskelig omgang i  

 en globaliseret og flerkulturel virkelighed.
Begrebet »glocal«-tendens, altså at verden  

 både tenderer mod øget globalisering og øget fokus  

 på det lokale, stiller nye krav til de menneskelige relationer.
Dette  

 indvirker på kulturopfattelserne og holdningerne; hvordan man indretter  

 samfundet lokalt, nationalt og internationalt.
Men også i familierne, i  

 byerne, på arbejdspladserne, dvs. i alle sociale relationer.
 I Socialministeriets årlige rapport »Sociale  

 Tendenser« fra 1996 gøres der nogle refleksioner over den manglende  

 inddragelse af Agenda 21 (Handlingsprogram for bæredygtig udvikling, FN  

 s konference i Rio de Janeiro, 1992) på det sociale område:
»Det er ikke nok at inddrage borgerne og bysamfundet i  

 helhedstænkte og energirigtige genbrugsordninger i globalt og  

 langsigtet perspektiv, når den byudvikling, der kommer ud af det,  

 primært skal danne rammer for menneskers tilværelse og  

 livskvalitet i det 21. århundrede.« I Agenda 21-overvejelserne er der peget på 5  

 hovedlinjer:
helhedssyn og tværsektorial tænkning aktiv borgerinddragelse kredsløbstankegang det globale perspektiv det lange sigte Disse hovedlinjers relevans   både i Danmark og  

 internationalt   er evidente.
Det, man kalder det sociale danmarkskort,  

 finder sin umiddelbare pendant globalt.
Den økonomiske  

 skævvridning og ulige fordeling, ikke bare af velstand, men af alt lige  

 fra basale frihedsrettigheder til rent drikkevand, rummer myriader af  

 demografiske, helbredsmæssige, materielle, uddannelsesmæssige og  

 økologiske implikationer.
Flygtningestrømme som følge af  

 naturkatastrofer, krige og politisk ustabilitet sender rystelser ikke blot i  

 de berørte lokale regioner, men over hele kloden.
Behovet for helhedstænkning, langsigtede  

 overvejelser og bæredygtige løsninger er derfor  

 påkrævet.
At være på omgangshøjde med tiden  

 handler således om at kunne foregribe fremtidige problemstillinger.  

 Dette påpegede statsministeren også i en artikel i OECD-Observer  

 den 11. april 2001, hvori det bl.a. hedder, »at når vi retter blikket  

 mod spørgsmålet om bæredygtig udvikling, så er det  

 som at sigte efter et mål, der bevæger sig.
Det er ikke  

 tilstrækkeligt at justere politikken og anbefalingerne efter de  

 dagsaktuelle vilkår.
Vi må derimod foregribe forandringer og  

 være parate til at respondere adækvat på morgendagens  

 udfordringer.« SF vil pege på en række sociale områder,  

 som er relevante i forhold til hovedlinjerne i Agenda 21-rapporten:
Helhedssyn og tværsektoriel tænkning Miljødelen i bæredygtigheden er et centralt  

 emne i helhedssynet.
Bevarelse af miljøet berører såvel  

 den økonomiske side som den sociale side.
F.eks. bevidstheden om, at  

 de varer man køber er miljørigtigt produceret, om de er  

 økologiske.
Og hvordan behandler man miljøet i vores fritid og  

 under kulturel udfoldelse.
Det handler f.eks. om at smide affald i naturen og  

 vælge offentlig transport frem for at køre alene i bilen.
Er  

 arbejdspladserne miljømæssigt og socialt hensigtsmæssigt  

 fungerende, eller er der alene taget hensyn til økonomien.
Aktiv borgerinddragelse En grundpille i Agenda 21 er borgernes deltagelse.  

 Initiativerne kommer dog sjældent fra borgerne selv.
Der er derfor  

 behov for en »oppefra og ned«- igangsættelse med et »nedefra og op«-  

 perspektiv.
Det kan ske ved opgaveudlægning til borgerne, f.eks. i  

 forbindelse med affaldssortering.
Det kan også handle om renovering af  

 boligområder, hvor borgerne gennem kvarterløft inddrages i  

 arbejdet.
 Den sociale servicelovs bestemmelser om samarbejde med  

 frivillige organisationer kan danne økonomisk grundlag for  

 borgerinddragelse i forbindelse med social bæredygtighed.
Kredsløbstankegang Et væsentligt initiativ i forbindelse med  

 bæredygtighed er genbrug.
Mange af de ting, der kasseres, kan  

 genbruges.
Man er i gang med affaldssortering og papirgenbrug, men  

 genbrugsindsatsen kan udvides langt mere, end den er i dag til f.eks.  

 også at omfatte brugsgenstande.
Menneskelige ressourcer bør indgå i  

 genbrugstankerækken, det handler f.eks. om virksomhedernes sociale  

 ansvar, som er beskrevet nedenfor.
Et andet perspektiv er styrkelse af lokale  

 netværk omkring socialt udstødte.
Oftest betragter man  

 såkaldte ressourcesvage som uden netværk, fordi sådanne  

 netværk ikke er socialt acceptable, men de rummer stærke  

 kræfter, som kan indgå i udbygning af social bæredygtighed.  

 I mange boligområder er der eksempler på, at ressourcesvage  

 bliver ressourcestærke, når deres netværk accepteres og  

 indgår i opgaveløsninger i miljøet.
Det globale perspektiv Udfordringen i Agenda 21 om et globalt perspektiv kan  

 bruges på flere niveauer.
 Med udviklingen af det multietniske samfund har man i  

 næsten alle lokalsamfund borgere, som kan trække et globalt  

 perspektiv og erfaringer fra andre samfundskulturer ind i hverdagslivet.
Den globale hverdag er gennem medierne kommet ind i  

 dagligstuen hos de fleste, og bevidstheden om behovet for dansk bistand er  

 nærværende.
Arbejde med indsamling af genbrugsmaterialer m.v. vil  

 kunne samle grupper af borgere og herigennem føre til udvikling af  

 netværk, som kan understøtte social bæredygtighed.
Det lange sigte Miljøproblemer og sociale problemer har en del  

 fællestræk.
For begges vedkommende får uløste  

 problemer langtrækkende virkning for flere generationer.
Socialforskningen har bevist, at langvarig  

 arbejdsløshed, social udstødelse mv. ikke kun påvirker  

 familien her og nu, men har virkning i op til flere generationer.
Det er ikke  

 kun inden for det fysiske miljø, der er tale om langvarige skader, som  

 kræver forebyggelse.
Inden for den sociale sektor har forebyggelse ikke  

 den højeste prioritet.
 I modsætning til miljøområdet savner  

 det sociale område en slagkraftig praksis- og konsekvensforskning og en  

 tydelig formidling af sociale samfundsproblemer.
 Her kan Agenda 21-tankegangen måske få  

 indflydelse.
 Herudover fremhæver SF:
Virksomhedernes sociale ansvar skal øges.
Menneskelige  

 ressourcer skal benyttes og ikke udnyttes.
Der skal tages nødvendige  

 foranstaltninger for at undgå nedslidning   og borgere, som af den ene  

 eller anden grund ikke er arbejdsdygtige på almindelige vilkår,  

 skal sikres mulighed for værdig inddragelse på arbejdsmarkedet,  

 jf. de sociale partnerskaber mellem kommuner og virksomheder, som  

 statsministeren omtaler i en kronik i Berlingske Tidende den 10. november  

 2000.
 Socialt sårbare grupper skal inddrages i  

 nærmiljøet, og deres netværk skal støttes med  

 respekt for andre måder at leve sit liv på uden at  

 underlægges et normalitetskrav, som ikke kan honoreres og kun vil  

 afføde yderligere nederlag.
 Social marginalisering og stigmatisering gennem den såkaldt  

 sociale arv skal imødegåes.
 Social bæredygtighed kræver således  

 viljen til:
at forebygge/undgå/begrænse, at sociale skader  

 opstår at opfange og medvirke til løsning  af sociale problemer  

 på kort og lang sigt at udvikle socialt forpligtende miljøer i lokalområder,  

 som kan virke forebyggende og støttende, så sociale  

 hændelser ikke udvikler sig til sociale problemer, at udvikle arbejdspladser og beskæftigelsesformer til gavn for  

 alle parter i de sociale lokalmiljøer.
 »I Danmarks Nationale Strategi for Bæredygtig  

 Udvikling: Udvikling med Omtank   Fælles Ansvar«, som regeringen  

 fremlagde i juni 2001, betones vigtigheden af inddragelsen af det sociale  

 aspekt   både lokalt og globalt   gentagne gange.
Og statsminister Poul Nyrup Rasmussen påpegede i sin  

 tale ved OECD-mødet den 17. maj 2001 i Paris om bæredygtig  

 udvikling, at »de sociale udfordringer ved bæredygtig udvikling er en  

 tilsvarende udfordring.
Landene må konfrontere sig med de problemer der  

 knytter sig til fattigdom, miljømæssig påvirkning på  

 helbredstilstanden, social udstødelse og konsekvenserne ved det  

 aldrende samfund.
Investeringer i sociale og miljømæssige  

 spørgsmål viser sig ofte at være gensidigt  

 afhængige.
Forbedringer af de sociale forhold tilvejebringer, som  

 eksempel, et bredere perspektiv på afvejningen af kortsigtede  

 økonomiske fordele og langsigtede miljømæssige gevinster.  

 At tilvejebringe lige muligheder for uddannelse, oplæring og sundhed og  

 at udvikle et velfungerende arbejdsmarked er essentielle forudsætninger  

 for at frembringe et sådant samfund«.
 SF foreslår derfor, at regeringen i  

 forlængelse af dette forestår en årlig tilbagerapportering  

 på initiativer til sikring af social bæredygtighed.
Skriftlig  

 fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring og  

 udvikling af social og samfundsmæssig bæredygtighed.
(Beslutningsforslag nr.
B 70).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
