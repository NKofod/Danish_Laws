Vejledning om mærkning af  

 fersk fjerkrækød med vejledning om god køkkenhygiejne af 27. maj 2005 Dette er en foreløbig  

 vejledning om mærkning af fersk fjerkrækød med vejledning om god  

 køkkenhygiejne.  

 Vejledningen vil efterfølgende blive indarbejdet i Vejledning om  

 mærkning af  

 fødevarer.
Jf.  

 § 42 i bekendtgørelse nr. 1095 af 15. november 2004, skal alt færdigpakket  

 fersk fjerkrækød være mærket med brugsanvisning om god køkkenhygiejne.
Kravet  

 gælder for alt færdigpakket fersk fjerkrækød, det vil sige for såvel dansk  

 produceret som importeret fersk fjerkrækød, og uanset om der anprises med  

 frihed for salmonella/campylobacter.
 Begrundelsen for dette er krav er en stigning i  

 antal af humane sygdomstilfælde, der kan spores tilbage til  

 forkert  

 anvendelse af fjerkrækød.  

 Det er Fødevarestyrelsens opfattelse, at mærkningskravet om vejledning om god  

 køkkenhygiejne for eksempel vil kunne opfyldes med følgende tekst:
FJERKRÆ SKAL GENNEMSTEGES.
HOLD RÅT  

 FJERKRÆKØD, KØDSAFT OG EMBALLAGE ADSKILT FRA ANDRE MADVARER.
SKÆREBRÆTTER,  

 KNIVE, HÆNDER M.M.
SKAL VASKES GRUNDIGT. Ovenstående er  

 alene af vejledende karakter.
Der er således intet til hinder for, at  

 mærkningskravet  

 om vejledning om god køkkenhygiejne opfyldes ved hjælp af en anden tekst,  

 såfremt man skulle foretrække det.
 Mærkningen  

 skal være påført alt fersk fjerkrækød, som importeres eller færdigpakkes  

 efter  

 1. juni 2005.
