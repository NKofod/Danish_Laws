Fremsat den 4. oktober 2006 af  

 kulturministeren (Brian Mikkelsen) Forslag til Lov  

 om ændring af musikloven (Nedsat  

 brugerbetaling for musikskoleelever) § 1 I lov om musik, jf. lovbekendtgørelse nr. 1001 af 29.  

 november 2003, som ændret ved lov nr. 1212 af 27. december 2003 og lov nr.  

 561  

 af 24. juni 2005, foretages følgende ændringer:
 1.  

  

 I  

  

 § 3 c  

  

 indsættes som  

  

 stk. 9:
»  

 Stk. 9.  

  

 Kommunen  

 kan tilbyde børn og unge musikskoleundervisning gratis eller til nedsat  

 betaling.« § 2 Loven træder i kraft den 1. januar 2007.
§ 3 Loven gælder ikke for Færøerne og Grønland, men kan ved  

 kgl. anordning sættes i kraft i Grønland med de afvigelser, som de særlige  

 grønlandske forhold tilsiger.
Bemærkninger til lovforslaget Almindelige bemærkninger 1. Indledning Den gældende musiklov er fra 1976. Loven er senest blevet  

 ændret ved lov nr. 561 af 24. juni 2005. Ved denne lovændring gennemførtes  

 ændringer i forbindelse med udmøntning af kommunalreformen for så vidt angik  

 musikområdet.
 Formålet med dette lovforslag er at tilvejebringe  

 lovhjemmel for kommunerne til at tilbyde børn og unge musikskoleundervisning  

 gratis eller til nedsat betaling, således at kommunerne kan tilbyde  

 økonomiske  

 fripladser, søskenderabat og gratis undervisning i forbindelse med  

 talentpleje.
2. Gældende ret Musikloven indeholder bestemmelser om maksimum for  

 elevbetaling på musikskolerne, jvf. lovens § 3 c, stk. 4. Loven  

 indeholder ikke bestemmelser, der giver kommunerne mulighed for at tilbyde  

 musikskoleundervisning gratis eller til nedsat betaling.
3. Baggrund for forslaget Baggrunden for forslaget er, at nogle kommuner tilbyder  

 musikskoleelever økonomiske fripladser og søskenderabat, som det kendes fra  

 det  

 kommunale dagtilbud.
Hensigten med forslaget er alene at lovliggøre  

 eksisterende praksis, og tilsigter ikke en udbredelse af ordningerne.
Lovforslaget skal ses i lyset af, at der har hersket  

 forvirring om hjemmelsgrundlaget for en sådan praksis, hvorfor KL har ønsket  

 oplyst, om der i musikloven var hjemmel til at tilbyde musikskoleelever  

 økonomiske fripladser og søskenderabat.
Kulturministeriet kunne konstatere,  

 at  

 der ikke var hjemmel til denne praksis i musikloven.
Kulturministeriet ønsker  

 ikke, at sætte en stopper for denne eksisterende praksis i kommunerne, og vil  

 med forslaget tilvejebringe den fornødne lovhjemmel, så kommunerne fortsat  

 har  

 mulighed for at tilbyde børn og unge musikskoleundervisning gratis eller til  

 nedsat betaling på baggrund af forældrenes økonomiske eller sociale forhold.  

 Der sigtes her til elever, der ud fra familiens økonomiske  

 forhold normalt ikke ville anvende tilbuddet om musikskoleundervisning.
I denne forbindelse blev der ligeledes rejst tvivl om,  

 hvorvidt der i musikloven er hjemmel til at tilbyde musikskoleelever  

 undervisning gratis eller til nedsat betaling i forbindelse med talentpleje.  

 Dette er der en vis praksis for i kommunerne, da det allerede fremgår af de  

 vejledende retningslinjer for musikskoleundervisning, at  

 elever der supplerer instrumental- eller  

 vokalundervisningen med deltagelse i henholdsvis sammenspil eller kor, bør  

 tilbydes denne undervisning gratis.  

 Samtidig er der fra politisk hold de  

 senere år skabt et større økonomisk råderum til en øget talentpleje, hvor  

 talentfulde elever kan tilbydes særlig undervisning gratis eller til nedsat  

 brugerbetaling.  

 Dette er udmøntet gennem økonomiske  

 puljer til særlig talentpleje, der fordeles af Kunstrådet.
Med forslaget  

 fjernes eventuel tvivl om manglende hjemmel til denne praksis.
Forslaget til den nye bestemmelse vil sikre et  

 undervisningstilbud, der tager hensyn til familiens økonomiske forhold, og  

 vil  

 derfor udgøre et tilbud uden social slagside i lighed med kommunernes øvrige  

 dagtilbud.
Dette såfremt den enkelte kommune ønsker at gøre brug af  

 muligheden.
4. Forslagets indhold Kulturministeriet vil med forslaget sørge for, at  

 kommunerne fortsat kan tilbyde børn og unge musikskoleundervisning gratis  

 eller  

 til nedsat betaling, hvor der lægges vægt på forældrenes økonomiske eller  

 sociale forhold.
Det vil fortsat være op til den enkelte kommune at afgøre,  

 om  

 man vil gøre anvendelse af muligheden.
Med forslaget indsættes der en  

 bestemmelse  

 i musikloven, som tilvejebringer lovhjemmel til at tilbyde børn og unge  

 musikskoleundervisning gratis eller til nedsat betaling.
Forslaget gør det  

 muligt for kommunerne at tilbyde økonomiske fripladser, søskenderabat og  

 gratis  

 undervisning i forbindelse med talentpleje.
 Da det er den enkelte kommune, der selv afgør, om de vil  

 gøre brug af muligheden, ønsker Kulturministeriet også, at det skal være op  

 til  

 kommunen selv at beslutte, hvordan man ønsker at regulere brugerbetalingen.  

 Bestemmelsen indeholder derfor ingen anvisninger på regelsæt for eventuel  

 nedsat brugerbetaling.
Eftersom der er tale om at tilvejebringe hjemmel til en  

 eksisterende praksis, lægger Kulturministeriet ikke op til, at der vil ske en  

 forøgelse af de eksisterende tilbud til musikskoleelever om gratis  

 undervisning  

 eller undervisning til nedsat betaling.
Dette gælder for både de socialt og  

 økonomisk betingede tilbud samt undervisningstilbud i forbindelse med  

 talentpleje.
5. Lovforslagets økonomiske og administrative  

 konsekvenser for det offentlige Lovforslaget har udelukkende til formål, at lovliggøre  

 eksisterende praksis i kommunerne.
Lovforslaget forventes derfor ikke at  

 udvide  

 området for gratis undervisning eller undervisning til nedsat betaling.  

 Lovforslaget  

 har derfor ingen økonomiske og administrative konsekvenser for det  

 offentlige.
 6. De økonomiske og administrative  

 konsekvenser for erhvervslivet mv.
 Lovforslaget har ingen økonomiske og administrative  

 konsekvenser for erhvervslivet.
7. De administrative konsekvenser for  

 borgerne Lovforslaget har ingen administrative konsekvenser for  

 borgerne, da der ikke lægges op til en ændret praksis på området.
8. De miljømæssige konsekvenser Lovforslaget har ingen miljømæssige konsekvenser.
9. Forholdet til EU-retten Lovforslaget indeholder ikke EU-retlige aspekter.
 10. Hørte myndigheder og organisationer mv.
 Lovforslaget har forud for fremsættelsen været sendt i  

 høring hos følgende myndigheder og organisationer mv.:
 Finansministeriet, Indenrigs- og Sundhedsministeriet,  

 Socialministeriet, Undervisningsministeriet, Rigsrevisionen,  

 Konkurrencestyrelsen, Domstolsstyrelsen, KL, Kunstrådet, Kunstrådets  

 Repræsentantskab, Kunststyrelsen, Dansk Musiker Forbund, Dansk  

 Musikpædagogisk  

 Forening, DAMUSA Dansk Musikskolesammenslutning, Børne- og  

 Kulturchefforeningen.
11. Samlet vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for det offentlige Ingen Ingen Administrative konsekvenser for det offentlige Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Bestemmelsen indebærer, at kommunerne får lovhjemmel til at  

 tilbyde børn og unge musikskoleundervisning gratis eller til nedsat betaling.  

 Dette vil kunne ske ud fra økonomisk betingede forhold og ved undervisning i  

 forbindelse med talentpleje.
Her menes børn og unge som defineret i  

 bemærkningerne til lovens § 3 a.
Til § 2 Det foreslås, at ændringsloven træder i kraft den 1. januar  

 2007.
Til § 3 Loven gælder ikke for Færøerne og Grønland, men kan ved  

 kgl. anordning sættes i kraft i Grønland med de afvigelser, som de særlige  

 grønlandske forhold tilsiger.
