Arbejdsministeriet har truffet afgørelse om afslag på dispensation fra  

 adm. praksis på max. daglig anvendelse på 3 timer for åndedrætsværn samt  

 afgørelse om, at AIR-ACE ikke kan sidestilles med friskluftforsynet  

 åndedrætsværn APS har i skrivelse af 25. november 1993 klaget over Direktoratet for  

 Arbejdstilsynets afgørelse af 28. oktober 1993 vedrørende afslag på  

 dispensation fra 3 timers reglen ved brug af åndedrætsværnet AIR-ACE.
Klagens indhold Det anføres blandt andet som støtte for klagen, at åndedrætsværnet  

 AIR-ACE's forbedrede egenskaber i forhold til de øvrigt eksisterende  

 filtrerende åndedrætsværn bør bevirke, at AIR-ACE opnår samme status som  

 luftforsynede åndedrætsværn, idet:
- AIR-ACE-masken er betydelig lettere end masker, som forsynes med luft  

 fra hjælpemotor, og som må benyttes ud over de 3 timer, - AIR-ACE forårsager intet ubehageligt tryk selv ved længere tids brug, og  

 der er ingen irritation samt kendt risiko for eksem, AIR-ACE's specielle ind/udåndingsventiler samt materiale gør det muligt at  

 kommunikere sprogligt uden særlige gener, - AIR-ACE medfører ingen generende hindringer for udsyn, og udsyn er  

 mindst det samme som ved godkendte helmasker, der må benyttes ud over 3  

 timer, - AIR-ACE er forsynet med effektive ind/udåndingsmembraner, der sikrer en  

 ren luft med samme temperatur/luftfugtighed som omgivelsesluften.
Membranerne  

 sørger tillige for, at fugtighed fra udåndingsluften ikke kondenserer i  

 filtermateriale, og derved kan forårsage vand i lungerne.
- AIR-ACE har en effektiv filteroverflade og meget lille filtertykkelse,  

 som bevirker en lav åndingsmodstand, hvorfor lungerne ikke bliver belastet i  

 henhold til danske lungespecialister, og - at direktoratet i skrivelse af 14. april 1993 til anførte, at viser en  

 prøvning af AIR-ACE på et anerkendt testinstitut, at vejrtrækningen bliver  

 belastet lige så lidt som ved brug af luftforsynet åndedrætsværn, vil  

 direktoratet overveje, om AIR-ACE tidsmæssigt kan anvendes som et  

 luftforsynet åndedrætsværn.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at den 24.  

 marts 1993 sendte ansøgning til Direktoratet for Arbejdstilsynet, som i  

 skrivelse af 14. april 1993 anmodede virksomheden om en afprøvning på et  

 anerkendt testinstitut af åndedrætsværnet AIR-ACE.
Direktoratet modtog  

 prøvningsresultatet den 23. juni 1993 og gav afslag på dispensation fra 3  

 timers reglen den 28. oktober 1993 Direktoratet har i udtalelse af 20. januar 1994 fremført:
- at 3 timers reglen er administrativt fastsat, - at ved brug af især filtermaske vil der altid være en åndingsmodstand -  

 ellers var filtret uden funktion.
Det er en udokumenteret påstand, at danske  

 lungespecialister siger, at åndingsmodstanden er så lav, at det ikke medfører  

 en lungebelastning, - at filtermasker vil være ineffektiv/mindre effektiv hos mænd med  

 fuldskæg og ved specielle hovedformer, - at p.gr.a. af et naturligt undertryk i masken, vil den klæbe til  

 ansigtet.
Dette vil kunne medføre hudirritation, varme, tryk og kan give  

 risiko for eksem, og eventuelt sved eksem, - at i modsætning til et luftforsynet åndedrætsværn, hvor frisk luft  

 blæses kontinuert ind, vil der kunne ske en mindre CO2 opløsning i masken og  

 dens »døde« rum.
Det kan give gener fx hovedpine, og - at der ikke foreligger en beskrevet og dokumenteret vejgennemført  

 undersøgelse, der viser at AIR-ACE og et luftforsynet åndedrætsværn er  

 ligeværdige værnemidler med ens (lige ringe) helbredsrisiko ved anvendelsen.
 Direktoratet indstiller på den baggrund at afgørelse af 28. oktober 1993  

 fastholdes.
Arbejdsmiljørådets indstilling Klagen har i henhold til arbejdsmiljølovens § 66, i stk. 1, nr. 4, været  

 forelagt Arbejdsmiljørådet, der har indstillet følgende:
 »DA og Landbrugets arbejdsgivere støtter klager og anbefaler, at  

 sagen revurderes i Direktoratet for Arbejdstilsynet.
Det øvrige råd tiltræder direktoratets indstilling.« (Det øvrige råd  

 er LO, FTF, AC, Ledernes Hovedorganisation, De offentlige arbejdsgivere og  

 formanden) Arbejdsministeriets afgørelse Arbejdsministeriet skal i den anledning meddele, at man med hjemmel i § 17  

 i Arbejdstilsynets bekendtgørelse nr. 320 af 13. maj 1993 om arbejde med  

 kodenummererede produkter, § 5 i Arbejdstilsynets bekendtgørelse nr 746 af  

 28. august 1992 om brug af personlige værnemidler, § 7 i Arbejdsministeriets  

 bekendtgørelse nr. 1182 af 18. december 1992 om arbejdets udførelse tiltræder  

 Direktoratet for Arbejdstilsynets afgørelse af 28. oktober 1993 således at  

 der ikke kan gives dispensation fra 3 timers reglen.
Arbejdsministeriets begrundelse Der er i afgørelsen lagt vægt på, at der ikke foreligger en beskrevet  

 dokumenteret undersøgelse, som angiver at åndedrætsværnet AIR-ACE i  

 arbejdsmiljømæssig henseende kan sidestilles med et luftforsynet  

 åndedrætsværn og derved tidsmæssigt kan anvendes som sådan.
P.
M.
V.
E.
B.
