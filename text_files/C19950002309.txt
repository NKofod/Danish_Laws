 1. Reglerne om fradrag for erhvervsmæssig befordring  

 til og med indkomståret 1993 fremgår af den tidligere § 9 B i ligningsloven,  

 som affattet i lovbekendtgørelse nr. 1223 af 17. december 1992.
 Bestemmelsen har hidtil været administreret således, at den gav adgang til  

 befordringsfradrag, når den skattepligtige havde flere samtidige  

 arbejdssteder eller hvis der på grund af arbejdets karakter udførtes arbejde  

 flere forskeliige steder (skiftende arbejdssteder). I modsætning hertil kunne  

 der ikke gives fradrag for befordring, hvis de skiftende arbejdssteder  

 skyldtes ansættelsesvilkårene.
2. Landsskatteretten har ved kendelse af 28. febuar  

 1994 fastslået, at en kontorvikar var berretiget til fradrag efter  

 ligningslovens § 9 B, idet han af sin arbejdsgiver som følge af arbejdets  

 karakter kunne blive sendt ud til et på forhånd ubekendt antal arbejdssteder  

 for at udføre arbejdet.
Skattemyndighederne har hidtil ikke fundet, at  

 kontorvikarer m.fl.s. befordringsudgifter har kunnet anses nødvendiggjort af  

 skiftende arbejdssteder som behandlet i § 9 B.
 3. Herefter har kontorvikarer og andre, der under  

 tilsvarende omstændigheder af deres vikarbureau har været udsendt til et på  

 forhånd ubekendt antal arbejdssteder for at udføre arbejdet, adgang til at  

 foretage fradrag efter ligningslovens § 9 B.
 Lærervikarer, politibetjente m.fl., for hvilke der foreligger  

 retsafgørelser på, at de pågældende grupper ikke er omfattet af den tidligere  

 § 9 B i ligningsloven kan fortsat ikke opnå fradrag efter denne bestemmelse.
 4. De skattelignende myndigheder anmodes om at sørge  

 for, at indkomstansættelser, hvor der ikke er indrømmet fradrag som ovenfor  

 anført, bliver ændret i overensstemmelse med ovenstående, hvis der anmodes  

 herom eller forholdet i øvrigt er skattemyndighederne bekendt.
 Genoptagelse kan ske for indkomstårene 1989, 1990, 1991, 1992 og 1993.  

 Fradrag som beskrevet i dette cirkulære er ikke relevant fra og med  

 indkomståret 1994, hvor reglerne er ændret.
 Ansøgning om genoptagelserne af skatteansættelserne skal indgives til  

 skattemyndighederne inden udgangen af 1995, på hvilket tidspunkt cirkulæret  

 bortfalder.
