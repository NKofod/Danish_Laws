Fremsat den 5. februar 2003 af  

 Anne Baastrup (SF),  

 Margrete Auken (SF) og Aage Frandsen (SF) Forslag til folketingsbeslutning om støtte til voldsofre Folketinget pålægger regeringen snarest muligt  

 at etablere et forbedret tilbud til voldsofre.
Tilbuddet skal omfatte:
 1.	Den nødvendige psykologhjælp   straks.
 2.	Hjælp til tilrettelæggelse af fremtidig  

 tilværelse, herunder eventuelle tilbud om revalidering, omskoling,  

 ekstra studiestøtte, dækning af flytteomkostninger m.v. med det  

 mål, at offeret får mulighed for at fortsætte sin  

 tilværelse på vilkår, der ligger så tæt  

 på de muligheder, den pågældende havde før  

 forbrydelsen.
3.	Tilbuddet finansieres af staten, for så vidt angår  

 omkostningerne ved driften af tilbuddet samt psykologhjælp.
De  

 øvrige udgifter finansieres af de myndigheder, der i øvrigt er  

 økonomisk ansvarlige på det pågældende  

 område.
4.	Den økonomisk ansvarlige myndighed skal have ret til at anke  

 en afgørelse truffet efter de under punkt 2 nævnte regler til  

 den relevante ankeinstans.
Endelig afgørelse skal foreligge inden 14  

 dage.
5.	Tilbuddet formidles af Den Fri Kriminalforsorg, som dels får  

 til opgave at give konkret rådgivning og vejledning, herunder at  

 henvise et voldsoffer til voldstægtscenter, krisecenter eller andre  

 etablerede instutioner.
Endvidere skal forsorgen kunne anvise og finansiere  

 psykologhjælp samt andre former for særlig behandling.
 6.	Tilførsel af så mange midler til Nævnet  

 vedrørende erstatning til ofre for forbrydelser, at foreløbig  

 erstatningsfastsættelse kan foreligge inden 3 måneder.
 7.	Ændring af værnetingsreglerne for Nævnet  

 vedrørende erstatning til ofre for forbrydelser.
Bemærkninger til forslaget Baggrunden for forslaget er, at voldsofre  

 ofte i kortere eller længere tid lider af forskellige former for  

 eftervirkninger af overfaldet.
Disse kan være både fysiske og  

 psykiske.
De fysiske mén er omfattet af det almindelige læge- og  

 sygehussystem, hvorimod der kun i ringe grad drages omsorg for de psykiske  

 mén.
 I erkendelse af at mentale og følelsesmæssige  

 eftervirkninger som angst, depression, tab af seksuallyst, frygt for at  

 færdes alene m.v. er stærkt invaliderende for offeret og offerets  

 samlede sociale situation, finder forslagstillerne, at der bør  

 tilvejebringes den fornødne bistand til at få bedret og  

 forhåbentlig løst offerets psykiske problemer.
 SF finder, at man ved at sikre hurtig og effektiv  

 hjælp til offeret i forbindelse med voldssager kan forhindre social  

 stigmatisering og længerevarende psykiske mén.
 SF foreslår derfor:
 at et menneske, der udsættes for voldskriminalitet, af den  

 lokale offerrådgivning, politiet eller andre skal kunne henvises til  

 Den Fri Kriminalforsorg, som får en tovholderfunktion, der bistår  

 med rådgivning og vejledning med de mange forskellige problemer, et  

 voldsoffer kan risikere at få.
 at dette tilbud skal finansieres af staten.
at Den Fri Kriminalforsorg skal kunne modtage ofre, hvis problemer er  

 af en sådan karakter, at det ikke er tilstrækkeligt med den  

 almindelige offerrådgivning.
Da staten dækker udgifterne i  

 forbindelse med den kriminelles straf og resocialisering, er det ikke  

 urimeligt, at staten også skal finansiere støtte til  

 løsning af  offerets eventuelle problemer.
 at Den Fri Kriminalforsorg skal kunne henvise til   og betale for  

 psykologhjælp i den tid, der er nødvendig.
Endvidere foreslår SF, at Den Fri Kriminalforsorg  

 også skal kunne bistå med hjælp, når det drejer sig  

 om at få løst de problemer, offeret i øvrigt løber  

 ind i, og som det ofte er svært for offeret at forholde sig til i den  

 givne situation.
Dette kan f.eks være i forhold som ansøgning om  

 ekstra SU-klip, erstatning fra forsikringsselskabet, at forstrække den  

 pågældende økonomisk, indtil Nævnet  

 vedrørende erstatning til ofre for forbrydelser er færdig med at  

 afgøre erstatningens størrelse, at træffe beslutning om  

 revalidering/omskoling, hvis det er nødvendigt og at sende regningen  

 til kommunen.
Er kommunen uenig, skal der være en frist på 14  

 dage, før den endelige afgørelse om revalidering skal  

 foreligge.
 Er det nødvendigt for den pågældende at  

 flytte på grund af angst for nye repressalier eller andet, skal  

 kontaktpersonen på tilsvarende måde kunne træffe  

 beslutninger, og det bliver ligeledes staten, der skal betale.
Ud over psykologhjælp foreslås det også,  

 at tilbuddet skal kunne omfatte anden behandling.
Eksempelvis har  

 Landsforeningen for Voldsofre for et par år siden finansieret et  

 hjerneskadet menneskes ophold på Vejle Fjord.
Den  

 pågældende hjemkommune ønskede ikke at deltage i denne  

 udgift, Landsforeningen overtog opgaven, og via sit ordinære budget  

 på 1 mio. kr. valgte man at bruge 250.000 kr. på behandlingen af  

 dette menneske.
Han er nu stort set rask og i gang på  

 arbejdsmarkedet.
 Hele formålet med projektet er at sikre, at offeret  

 får hjælp til at reetablere sig i en situation, der er tæt  

 på den, vedkommende var i før den kriminelle handling.
Da det ofte tager alt for lang tid med sagsbehandlingen i  

 Nævnet vedrørende erstatning til ofre for forbrydelser, en  

 sagsbehandlingstid, der ikke er blevet mindre med regeringens besparelser  

 på området, foreslår SF, at man fastsætter en frist  

 for foreløbig erstatningsfastsættelse for voldsofre på 3  

 måneder.
Den efterfølgende regulering skal ske hurtigst muligt,  

 når offerets helbred er blevet stationært, så man ved, om  

 der bliver tale om varige men.
 Det foreslås, at sager om afgørelser truffet  

 af Nævnet vedrørende erstatning til ofre for forbrydelser  

 (Erstatningsnævnet) skal kunne anlægges mod  

 Erstatningsnævnet ved sagsøgerens hjemting i stedet for, som det  

 er tilfældet i dag, ved nævnets hjemting i København  

 (Københavns Byret eller Østre Landsret).
Justitsministeren har i et svar af 14. november 2002 til  

 Retsudvalget, jf. alm. del   bilag 267, vedrørende retssager mod  

 Erstatningsnævnet oplyst, »at Retsplejerådet i forbindelse med  

 sine overvejelser om reform af den civile retspleje har foreslået, at  

 retsplejelovens § 240, stk. 2, ændres, så alle retssager  

 om prøvelse af afgørelser truffet af en central statslig  

 myndighed fremover skal kunne anlægges ved sagsøgerens hjemting  

 (betænkning nr. 1401/2001, side 409 og 481). Dette gælder i dag  

 kun de sager, som anlægges ved landsret i første instans, fordi  

 de vedrører afgørelser truffet af et ministerium eller en  

 central statslig klageinstans, (hvortil Erstatningsnævnet ikke  

 hører, da nævnet træffer afgørelse i første  

 instans). Gennemføres Retsplejerådets forslag, vil det blandt  

 andet indebære, at sager om afgørelser truffet af  

 Erstatningsnævnet fremover kan anlægges ved sagsøgerens  

 hjemting.
Regeringen forventer at tage stilling til Retsplejerådets  

 forslag om reform af den civile retspleje til foråret.« SF foreslår, at værnetingsreglerne  

 ændret nu, således at voldsofferet ikke er nødsaget til at  

 rejse til København, hvis der skal anlægges sag mod  

 Erstatningsnævnet for forkert erstatningsfastsættelse.
 Der afsættes over finansloven op til 5 mio. kr. til  

 dækning af de udgifter, der måtte ligge ud over de udgifter, der  

 vil blive refunderet efter gældende regler.
Forslaget er en delvis genfremsættelse af et  

 tidligere stillet forslag (Forslag til folketingsbeslutning om støtte  

 til voldsofre (B 30), 2001-02, 2. samling), idet forslagsstillerne nu  

 foreslår, at det er Den Fri Kriminalforsorg, der skal have  

 tovholderfunktionen.
Inspirationen til at bruge Den Fri Kriminalforsorg  

 stammer fra Canada, hvor man netop anvendte Den Fri Kriminalforsorg, fordi  

 den bestod af mennesker, der var vant til at rådgive og vejlede  

 mennesker i kritiske situationer og vant til at agere mellem en lang  

 række myndigheder, der har betalingsforpligtelsen.
Skriftlig fremsættelse Anne Baastrup Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om støtte til  

 voldsofre.
(Beslutningsforslag nr.
B 84).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
