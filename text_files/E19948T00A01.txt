A.1 Godsregistrering A.1.1 Hvem skal foretage godsregistrering A.1.2 Hæftelse A.1.3 Godsregistreringsstedet A.1.4 Angivelse til godsregistrering A.1.5 Ekspedition hos Told*Skat A.1.6 Ekspeditørens underretning af varemodtageren A.1.7 Frist for fortoldning, udførsel eller  

 EF-forsendelse A.1.8 Ændring af godsregistrering af hele ladninger A.1.9 Ændring af varemodtager A.1.10 Ændring af opbevaringsadresse for varerne A.1.11 Opsplitning A.1.12 Henvendelse til Told*Skat om fejl mv.
Formål Ikke-EF-varer til varemodtagere, som ikke ønsker at fortolde varerne  

 straks ved ankomsten her til landet, skal godsregistreres.
 Om varernes toldmæssige status, se A.2.5.
 Godsregistreringen sker for, at Told*Skat kan sikre sig, at  

 ikke-EF-varerne senere bliver fortoldet, udført af EF eller forsendt til et  

 andet medlemsland.
 Om fortoldning, se A.2, om udførsel, se C.1, og om EF-forsendelse til et  

 andet medlemsland, se B.1.
 Der registreres oplysninger om varernes identitet, og om hvem der hæfter  

 for told og moms.
 Registreringen sker i Told*Skat's godsregister.
Det legale grundlag Reglerne om godsregistrering er baseret på artiklerne 37-57 i toldkodeks  

 samt en række artikler i gennemførselsbestemmelserne.
Desuden gælder §§ 28-43  

 i toldbehandlingsbekendtgørelsen.
Varer fritaget for godsregistrering I en række tilfælde er varer fritaget for godsregistrering.
Det gælder  

 bl.a. transitvarer, returvarer og midlertidig indførte varer.
 Af bilag 1 fremgår hvilke varer, der er fritaget for godsregistrering.
A.1.1 Hvem skal foretage godsregistrering Godsregistrering skal foretages af en ekspeditør.
Ekspeditøren skal være  

 en her i landet hjemmehørende person eller en offentlig eller privat  

 virksomhed, der kan påtage sig hæftelsen for told og moms af varerne, se  

 A.1.2.
Såvel private som udenlandske virksomheder kan, uanset de ikke er  

 ekspeditører, godsregistrere varer.
Der kan så ikke ydes kredit med told og  

 moms.
 Enhver, der modtager varer, som ved en fejltagelse ikke er blevet  

 godsregistreret, skal omgående godsregistrere varerne.
Ekspeditørens registreringspligt Ekspeditører er pligtige til at lade sig registrere hos Told*Skat.
 Henvendelse om registrering skal ske til den told- og skatteregion, hvor  

 ekspeditøren er registreret.
A.1.2 Hæftelse Transportøren eller dennes repræsentant hæfter for told og moms af  

 varerne, indtil de angives til godsregistrering.
 Varemodtageren hæfter for told og moms, når varerne er blevet  

 godsregistreret til den pågældende.
 Ekspeditøren hæfter for told og moms af varer, som er angivet til  

 godsregistrering:
- når ekspeditøren ikke er bekendt med varemodtagerens adresse, dvs. de  

 såkaldte til ordre-sendinger, - når varemodtagerens SE-nummer ikke er angivet.
Ekspeditørens hæftelse ophører, når Told*Skat har modtaget navn, adresse  

 og SE-nummer for en varemodtager, der har ret til kredit med told og moms, - når varerne er bestemt til en varemodtager, der ikke er registreret, se  

 A.2.1.1., - når en varemodtager nægter at have beordret varerne indført eller  

 forsendt her til landet, - når ekspeditøren ønsker at hjemtage varer, der er bestemt for konkurs-  

 eller dødsboer mv.
 Pligten til fortoldning udførsel eller forsendelse af varerne til et andet  

 medlemsland påhviler den, der hæfter for told og moms af varerne.
 Hæftelsen kan overføres til en varemodtager, der har ret til kredit med  

 told og moms, se A.1.9.
A.1.3 Godsregistreringsstedet Godsregistrering af varer skal ske på et godsregistreringssted ved  

 grænsen, når varerne ankommer til Danmark.
 Stedet for godsregistrering kan dog forskydes fra grænsen til et andet  

 sted i landet, hvis varerne indføres under EF's forsendelsesordning,  

 TIR-forsendelsesordningen eller transporteres af jernbanen eller postvæsenet.
 Levende dyr, se Brugstariffens kapitel 1, fisk til udsætning, se  

 Brugstariffens position 03.0l, døde dyr mv., se Brugstariffens position 05.11  

 samt sæd fra husdyr og æg fra huspattedyr, se Brugstariffens position 05.11,  

 skal godsregistreres ved grænsen.
 Oplysning om godsregistreringsstedernes adresse og åbningstid fås ved  

 henvendelse til told- og skatteregionerne.
A.1.4 Angivelse til godsregistrering Angivelse af varer til godsregistrering sker enten on-line til Told*Skat  

 eller på en blanket, en såkaldt godsdeklaration A 40, se bilag 2.
 Der skal angives oplysninger om:
- ekspeditørens SE-nummer, navn, adresse og tlf., - varernes transportmåde, - transportmidlet, - varernes indladningssted, - afgangsland for varerne, - indførselssted for varerne, - antal godsposter, - varemodtagerens SE-nummer, navn og adresse, - varernes opbevaringssted efter godsregistreringen, - varernes art, bruttovægt, mærker og numre mv., - kolliantal og art.
Visse sendinger kan godsregistreres summarisk.
Det gælder de såkaldte  

 speditørsamlevogne, dvs. jernbanevogne, containere eller lastbiler, som  

 ifølge et fragtbrev ankommer med samlegods til flere ekspeditører, der hver  

 for sig skal godsregistrere egne kunders varepartier.
 Endvidere de såkaldte konsolideringssendinger, dvs. flygods, der ifølge et  

 manifest ankommer på et Airway bill (AWB) som samlegods, og som af andre end  

 ekspeditøren skal opdeles på flere poster til en eller flere varemodtagere.
 Endelig gælder det de såkaldte enhedssendinger, dvs. skibsgods, der ifølge  

 et manifest ankommer på et Bill of lading (B/L) som samle-gods, og som skal  

 opdeles på flere vareposter til en eller flere varemodtagere.
 Speditørsamlevogne, konsolideringssendinger og enhedssendinger skal senere  

 omregistreres, se A.1.8.
Angivelse on-line Ekspeditører, der ønsker at godsregistrere on-line, kan ved henvendelse  

 til deres told- og skatteregion få vejledning om tilslutningsmuligheder og  

 tilladelse hertil.
Tilladelsen indeholder vejledning om godsregistrering.
Angivelse på blanket Ved angivelse på blanket anvendes godsdeklaration A 40, se bilag 2. Denne  

 skal anskaffes af ekspeditøren.
 Godsdeklarationen består af en registreringsblanket til brug for  

 Told*Skat, en advisblanket til brug for ekspeditørens underretning af  

 varemodtageren og en ekspeditørblanket til ekspeditøren.
A.1.5 Ekspedition hos Told*Skat Ved varernes ankomst til godsregistreringsstedet skal ekspeditøren rette  

 henvendelse til told- og skatteregionen og bekræfte, at varerne er angivet  

 on-line eller indlevere en godsdeklaration for varerne.
 On-line angivelse til Told*Skat kan ske forud for varernes ankomst.  

 On-line angivelse skal ske senest ved varernes ankomst.
En godsdeklaration kan forudindleveres efter aftale med Told*Skat på  

 godsregistreringsstedet.
Deklarationen skal indleveres senest ved varernes  

 ankomst.
 Ved godsregistreringen er Told*Skat berettiget til at foretage enhver  

 undersøgelse af varerne, der er nødvendig for kontrollens udøvelse, og til  

 uden erstatning at udtage prøver af varerne i det omfang, det er nødvendigt  

 for at undersøge disse.
 Ved godsregistreringen skal ekspeditøren på Told*Skat's anmodning foretage  

 ud- og indpakning, opvejning, og opmåling mv af varerne.
Fraførsel af varer fra godsregistreringsstedet Når godsregistreringen er afsluttet, skal varerne enten forblive på  

 godsregistreringsstedet eller fraføres dette.
 I hvilke situationer varerne skal forblive på godsregistreringsstedet, og  

 i hvilke de må fraføres for at blive opbevaret hos ekspeditøren eller  

 varemodtageren indtil fortoldning, udførsel eller forsendelse sker, fremgår  

 af bilag 3.
 Ekspeditørens og/eller varemodtagerens opbevaringsadresser for  

 godsregistrerede varer skal anmeldes og godkendes af told- og skatteregionen,  

 hvor den pågældende er registreret.
A.1.6 Ekspeditørens underretning af varemodtageren Når godsregistreringen er afsluttet, skal ekspeditøren snarest muligt  

 underrette varemodtageren om, at godsregistreringen har fundet sted.
 Godsregistreres på blanket kan godsdeklarationens advisblanket benyttes  

 hertil.
 Det bør af underretningen tydeligt fremgå, at der er tale om  

 godsregistrerede varer, der skal fortoldes, udføres eller forsendes.
 Ekspeditøren har bevisbyrden for, at underretningen er sket, se A.1.2.
 Ekspeditørens navn, adresse og telefonnummer bør fremgår af  

 underretningen, således at varemodtageren kan se, hvem der har foretaget  

 godsregistreringen.
A.1.7 Frist for fortoldning, udførsel eller EF-forsendelse Godsregistrerede varer skal senest 10 hverdage - herunder ikke lørdage -  

 efter godsregistreringsdagen angives til fortoldning, se A.2, udførsel, se  

 C.1, eller forsendelse til et andet medlemsland, se B.1.
 Hvis told- og skatteregionen ikke har modtaget en angivelse efter fristens  

 udløb, vil regionen fastsætte et beløb, der skønsmæssigt svarer til told- og  

 afgiftsbeløb af de godsregistrerede varer.
 Når fristen overskrides, skal der betales en ekspeditionsafgift, der udgør  

 550 kr. for hver angivelse, som skulle have været afleveret.
A.1.8 Ændring af godsregistrering af hele ladninger I tilfælde hvor speditørsamlevogne, konsolideringssendinger og  

 enhedssendinger er godsregistreret under ét, se A.1.4 skal  

 ekspeditøren inden 10-dages fristens udløb, se A.1.7 omregistrere varerne  

 enten til speditører, der hver for sig skal godsregistrere egne kunders  

 varepartier eller til de enkelte varemodtagere.
 Omregistreringen skal ske ved den told- og skatteregion, hvor  

 speditørsamlevognen, konsolideringssendingen eller enhedssendingen er blevet  

 godsregistreret.
A.1.9 Ændring af varemodtager Godsregistrerede varer, kan inden de fortoldes udføres eller forsendes til  

 et andet medlemsland, overdrages til en ny varemodtager, hvis den pågældende  

 er importørregistreret og har ret til kredit med told og moms.
Meddelelse til Told*Skat om overdragelse skal ske skriftligt og snarest  

 muligt.
Meddelelsen kan gives til enhver af told- og skatteregionerne.
 Meddelelsen skal indeholde oplysning om:
- godsregistreringsnummer, - SE-nummer for oprindelig varemodtager, - SE-nummer, navn og adresse for den ny varemodtager, - ny opbevaringsadresse.
 Den som de godsregistrerede varer er overdraget til, anses herefter som  

 varemodtager.
 Meddelelse om overdragelse af varer kan fx ske på bagsiden af  

 ekspeditørblanketten.
 Sker overdragelsen ved fortoldningen, kan meddelelsen om overdragelsen ske  

 i fortoldningsangivelsen, men den er kun gyldig, hvis meddelelsen gives i  

 fortoldningsangivelsens rubrik 44.
A.1.10 Ændring af opbevaringsadresse for varerne Godsregistrerede varer kan flyttes fra en godkendt opbevaringsadresse til  

 en anden godkendt opbevaringsadresse, se A.1.5.
Meddelelse til Told*Skat om ændring af opbevaringsadresse skal ske  

 skriftligt og gives snarest muligt.
Meddelelse kan ske til enhver af told- og  

 skatteregionerne.
 Meddelelsen skal indeholde oplysning om:
- godsregistreringsnummer, - SE-nummer for varemodtager, - ny opbevaringsadresse.
 Meddelelse om overdragelse af varer kan fx ske på bagsiden af  

 ekspeditørblanketten.
A.1.11 Opsplitning En godsregistreret varepost kan opsplittes i to eller flere.
 Dette kan være aktuelt, hvis en del af varerne skal udføres, mens den  

 resterende del ønskes fortoldet.
 Der skal afgives en godsdeklaration for vareposten.
 Godsdeklarationen kan afgives til enhver af told- og skatteregionerne.
 A.1.12 Henvendelse til Told*Skat om fejl mv.
 Hvis godsregistreringen viser sig at være forkert, f. eks. at kolliantal,  

 vægt mv ikke stemmer overens med det, der er godsregistreret, skal  

 ekspeditøren eller varemodtageren snarest rette henvendelse til den told- og  

 skatteregion, hvor godsregistreringen er sket.
