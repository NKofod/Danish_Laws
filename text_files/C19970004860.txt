(Til samtlige kommuner og amtskommuner  

 m.fl.) Den 28. marts 1994 udsendte Socialministeriet et supplement til  

 hovedafsnit VI i Socialministeriets vejledning af 15. december 1992 om  

 bistandslovens bestemmelser om særlig støtte til børn og unge.
Supplementet  

 omhandlede skibsprojekter på fritidsfartøjer for indtil 3 unge.
 Efter forhandling med Søfartsstyrelsen kan der til ovennævnte supplement  

 tilføjes følgende:
 »Skibsprojekter på fritidsfartøjer for indtil 3 unge«, skal for  

 at kunne opnå tilladelse til sejlads i et større område end inden for  

 linierne Skagen - Færder, Kalmar - Darlowo, omregistreres fra fritidsfartøj  

 til lastskib.
 I forbindelse med omregistreringen skal skibet synes af Søfartsstyrelsen  

 efter Skibstilsynets meddelelser F og Teknisk forskrift nr. 1 af 6. februar  

 1992 for last- og fiskeskibe der medtager maksimalt 12 passagerer.
Anmodning om omregistrering fra fritidsfartøj til lastfartøj, skal ske ved  

 at skibets ejer eller reder retter henvendelse til Søfartsstyrelsen.
Det  

 påhviler den kommune eller amtskommune, der efter bistandsloven har det  

 generelle tilsyn med landbasen, herunder skibsprojektet, at påse, at den  

 fornødne godkendelse fra Søfartsstyrelsen foreligger.
 For anbringelse i skibsprojekter, der er blevet omregistreret og godkendt  

 i henhold til Skibstilsynets meddelelser F og Teknisk forskrift nr. 1 af 6.  

 februar 1992, for indtil 3 unge gælder de samme betingelser som for  

 anbringelse i skibsprojekter på fritidsfartøjer for indtil 3 unge, jf.  

 ovennævnte supplement af 28. marts 1994.
 Det må understreges, at ved anbringelse på skibe med fartsområde udenfor  

 linierne Skagen - Færder, Kalmar - Darlowo, påhviler der den anbringende  

 kommune en særlig forpligtelse til at sikre sig, at den unge har en fysik og  

 modenhed, der gør anbringelsen på et skib med det større fartsområde  

 forsvarlig.
 Som bilag følger en revideret oversigt der viser de bestemmelser, der er  

 gældende for de forskellige typer af skibsprojekter, i hvilke en ung kan  

 anbringes efter bistandslovens 33, stk. 2, nr. 10.
