 Klager gjorde opmærksom på, at der i  

 udsendelsen ikke blev fokuceret på langt hovedparten af de  

 spørgsmål, der var stillet skriftligt, samt at klager kun fik  

 ganske få sekunder til at svare på anklagerne i den timelange  

 udsendelse.
 Pressenævnet bemærkede indledningsvis, at det  

 som følge af princippet om mediernes redigeringsfrihed tilkommer et  

 medie at redigere interviews og undlade at anvende indhentet materiale.
 Nævnet fandt ikke at kunne fastsætte generelle  

 retningslinier for, hvor stor en del af et interview det  

 pågældende medie bør benytte.
Som sagen forelå for nævnet, havde  

 nævnet ikke mulighed for at tage stilling til, om klager på  

 bestemte punkter burde være kommet til orde.
Nævnet fandt derfor  

 ikke grundlag for at udtale kritik af Danmarks Radio.
Kendelse fra Pressenævnet i sag nr.  

 108/2001 SAS har ved informationschef  Troels  Rasmussen   klaget  

 til Pressenævnet over en udsendelse i udsendelsesrækken  

 "Rapporten" med undertitlen "SAS´ Sorte Box" bragt  

 på DR den 13. september 2001, idet man mener, at god presseskik er  

 tilsidesat.
Udsendelsen handler om flysikkerheden hos SAS.
I  

 udsendelsen rejses der kritik af SAS, som hævdes ikke at leve op til de  

 krav, der stilles til flysikkerhed.
Det beskrives endvidere, hvorledes SAS´  

 samarbejde med offentlige myndigheder, herunder især Havarikommisionen,  

 har været i forbindelse med havarier og alvorlige hændelser,  

 ligesom det beskrives, hvorledes SAS har valgt at beskrive havarier og  

 alvorlige hændelser i et børsprospekt.
I udsendelsen medvirker  

 den tidligere overhavariinspektør  Jørn  Madsen, tidligere  

 luftkaptajn  Stefan  Rasmussen, formanden for OPS-udvalget  Sven  Erik  

  Andresen,   direktør  Ole  Asmussen,   Statens Luftfartsvæsen,  

 forhenværende flychef  Johan  Juhlin   samt administrerende  

 vicedirektør i SAS  Marie  Ehrling.
 Programmet indledes med en speak af  Jens  Oluf  Jersild,  

 der står med en sort boks:
Jens  Oluf  Jersild:   "Hvad gemmer sig der i  

 SAS´ sorte boks.
Er vores skandinaviske luftfartsselskab ærlige over  

 for os og over for myndighederne, når det drejer sig om flysikkerhed.  

 Og når det drejer sig om sådan en, som denne her.
Det her det er  

 nemlig det, der er kendt som en sort boks.
I virkeligheden så er den  

 altså orange   orange så man kan finde den og de vigtige  

 oplysninger i vragdelene efter et havari.
Boksen her indeholder oplysninger  

 om, hvad det er, der foregår ombord.
Oplysninger, der bliver meget  

 vigtige, hvis flyvningen ender med et havari, eller situationer, hvor det er  

 tæt på et havari   det, der i flysproget hedder alvorlige  

 hændelser.
Havarier og alvorlige hændelser skal efterforskes,  

 så man kan lære af fejlene og forbedre flysikkerheden.
Samtidig  

 så er antallet af havarier og alvorlige hændelser  

 afgørende for, om man kan sige, at et flyselskab har en sikkerhed, der  

 er god eller dårlig.
Hvordan er det så med sikkerheden hos SAS,  

 og hvis der er problemer, hvad fortæller SAS så til passagerer og  

 myndigheder.
Her i aften da skal vi se, at SAS i mange år har haft  

 alvorlige sikkerhedsproblemer   problemer, hvor sandheden ofte har ligget  

 gemt i den sorte boks.
Vi starter her med et eksempel fra Københavns  

 Lufthavn i Kastrup.
Det drejer sig om en alvorlig hændelse, men hvad  

 skete der med oplysningerne i den sorte boks.
De blev slettet." ----- En af de sager, der omtales i udsendelsen, er et havari,  

 der skete i 1991, hvor  Stefan  Rasmussen   var luftkaptajn.
Han forklarer i  

 et længere interview, at piloterne på grund af den øgede  

 fokus på indtjening på et tidspunkt begyndte at slække  

 på hensynet til sikkerheden.
Det fremgår af  Stefan  Rasmussens    

 forklaring og af den ledsagende speak, at havariet skyldtes is på  

 vingerne i samspil med et automatisk motorreguleringssystem, ATR, der ved en  

 fejl begået af SAS, ikke var blevet beskrevet i den instruktionsbog,  

 som piloterne fik udleveret.
Det fremgår samtidig af speaken, at efter  

 ulykken er der ingen i SAS, der ved, hvad der er gået galt med  

 teknikken, så derfor aftaler  Stefan  Rasmussen   og  Jan  Carlzon   at  

 forsøge at dreje opmærksomheden væk fra, hvad der  

 egentligt gik galt med flyet.
I interviewet udtaler  Stefan  Rasmussen    

 blandt andet følgende:
Stefan  Rasmussen:   "Der er da ting, som  

 får mig til at tro, at man nok har haft det godt, hvis ikke jeg havde  

 overlevet.
Så havde man måske det kunne jo være, at man  

 aldrig nogensinde var kommet frem til det her ATR-system.
Det var jo i hvert  

 fald fortalt mig, at det vidnesbyrd, jeg gav, det havde man sådan lige  

 i dagene efter en opfattelse af, at det kan ikke lade sig gøre; man  

 kan ikke huske så mange ting og den kaotiske sammenhæng der, det  

 er sig uladsiggørligt.
Og der var man måske tilbøjelig  

 til at tænke, at den havde slået klik for ham, kaptajn  

  Rasmussen.
Nu var der jo så det, at de elektroniske vidnesbyrd, nemlig  

 vores båndoptagere, de havde fungeret, lige fra vi startede, til vi  

 stod stille.
Og jeg husker tydeligt, hvor lettet jeg blev, da jeg blev  

 konfronteret med, at der var 100% overensstemmelse imellem det, jeg havde  

 fortalt dem, og så det, der stod på disse elektroniske.
Så  

 kommer man jo i en dilemma-situation, fordi nu er man nødt til at  

 få puslespillet til at hænge sammen." ----- Speak: "Havarikommisionen betegner det som en  

 alvorlig brist i flysikkerheden, at SAS ikke informerede piloterne om  

 motorsystemet.  Stefan  Rasmussen   får aldrig at vide af SAS, at det  

 er selskabet, der har begået en livsfarlig fejl.
Det er først,  

 da kan får nærlæst havarirapporten, at det går op for  

 ham, at det er SAS, der ved at overse oplysningerne om ATR-systemet har bragt  

 hans og 128 andre menneskers liv på spil.
Men den farlige forglemmelse  

 er ikke sidste gang, SAS har problemer med flysikkerheden.
Som vi skal se,  

 har SAS i årevis haft problemer med at følge reglerne om  

 flysikkerhed.
----- Til sidst i udsendelsen omtales et af SAS udarbejdet  

 børsprospekt, hvoraf det fremgår, at antallet af ulykker og  

 alvorlige hændelser i 1999 og 2000 var 0, og det oplyses, at dette ikke  

 stemmer med de tal, som myndighederne har.
I den forbindelse interviewes  

  Marie  Ehrling,   der er administrerende vicedirektør i SAS.
Jens  Olaf  Jersild:   "Så hvad siger  

 SAS selv.
For at få en kommentar til programmet her, er SAS igennem  

 flere måneder blevet spurgt om baggrunden for, at der står nul  

 for ulykker og alvorlige hændelser i det vigtige børsprospekt,  

 men det eneste svar vi kan få fra den øverste ansvarlige for  

 flysikkerheden i SAS,  Marie  Ehrling,   er en indrømmelse af, at  

 prospektet måske er utydeligt.
 Interviewer: Man har jo haft havarier.
Marie  Ehrling: Ja  men som jeg sagde, så  

 kan jeg holde med dig om, at der er utydelighed i terminologien, men det er  

 kanske noget, vi får titte på, så det bliver tydeligere i  

 den terminologien." Derefter opregnes en række af de hændelser,  

 som myndighederne har registreret i samme periode, hvor SAS opgiver, at der  

 ingen har været.
 Udsendelsen afsluttes med følgende kommentar fra  

  Jens  Olaf  Jersild:
Jens  Ole  Jersild:   "Her i aften der har vi  

 åbnet SAS  sorte boks, og det har rejst alvorlige  

 spørgsmål.
Spørgsmål om SAS  troværdighed,  

 spørgsmål om SAS  evne eller vilje til at gøre det bedst  

 mulige for flysikkerheden.
Disse alvorlige spørgsmål ville vi  

 gerne have stillet til den øverst ansvarlige for flysikkerhed i  

 Danmark, trafikminister  Jakob  Buksti, men han har sagt nej til at  

 være med i et længere tv-interview med den begrundelse, at det  

 ville berøre en personsag - sagen om fyringen af Havarikommissionens  

 kritiske chef,  Jørn  Madsen.
Ministeriet har dog skrevet til Danmarks  

 Radio, at fyringen intet har at gøre med forholdene i SAS.
Her i  

 udsendelsen ville vi også godt have interviewet bestyrelsesformanden i  

 SAS og den danske stats repræsentant,  Anders  Eldrup.
Men de har begge  

 valgt at gøre som den ansvarlige minister.
De har valgt at  

 tie." SAS har anført, at man ønsker  

 Pressenævnets vurdering af, om det er i overensstemmelse med god  

 presseskik, at SAS fik ganske få sekunder til at svare på  

 anklagerne i den timelange udsendelse.
SAS er af den opfattelse, at en  

 diskussion er en samtale med mindst to parter og ikke en enetale, hvor den  

 angrebne part får lov at sige to sætninger, hvor intervieweren  

 oven i købet falder "offeret" i ryggen.
SAS har videre anført, at  Marie  Ehrling   ikke  

 på forhånd fik tilsendt spørgsmål om ulykken i  

 Gottröra, der fyldte 16 minutter af udsendelsen.
I den forbindelse fik  

 forhenværende luftkaptajn  Stefan  Rasmussen   lejlighed til at sige,  

 at SAS hellere havde set ham død eller levende.
Det må i sandhed  

 siges at være en alvorlig anklage.
 SAS har samtidig gjort opmærksom på, at der i  

 udsendelsen ikke blev fokuseret på langt hovedparten af de  

 spørgsmål, der var stillet skriftligt til  Marie  Ehrling.  

 Samtidig er SAS forbløffet over, at DR anser en times interview for at  

 være utilstrækkeligt, når man angiveligt kun anvender  

 få sekunder.
 SAS har endelig anført, at studieværten i  

 slutningen af udsendelsen beklagede, at den ansvarlige minister ikke ville  

 stille op til "et længere interview". DR anerkender hermed,  

 at der en sammenhæng mellem længden af interviews og muligheden  

 for at komme til orde.
DR har anført, at det grundlæggende ikke er  

 et presseetisk krav kvantitativt at være repræsenteret i et vist  

 tidsrum proportionalt med indslagets samlede længde.
De vejledende  

 regler for god presseskik tager alene stilling til, at de oplysninger, der  

 gives, så langt det er muligt, skal være kontrolleret, og at  

 oplysninger, der kan være agtelsesforringende, skadelige eller  

 krænkende skal efterprøves først og fremmest ved  

 forelæggelse for den pågældende.
God presseskik fordrer  

 ikke, at den adspurgte citeres direkte.
Gengivelse af synspunkter fra den  

 adspurgte som speak er fuldt ud lige gyldig.
Svarene fra  Marie  Ehrling    

 blev i øvrigt i overensstemmelse med sædvanlig praksis bl.a.  

 brugt til at verificere de oplysninger om SAS og selskabets procedurer, som  

 DR allerede havde indsamlet gennem researchen.
Et interview kan således  

 ikke alene vurderes ud fra, hvor meget af interviewet der viderebringes som  

 direkte citater.
Både i den skrevne presse og i de elektroniske medier  

 bruges en lang række af de svar, der gives under et givet interview,  

 til at verificere oplysninger eller indgår i programmet som faktuelle  

 oplysninger eller speakertekst.
DR har til klagers anførsel om, at man ikke har  

 haft lejlighed til at svare på anklagerne, udtalt, at de oplysninger,  

 der er relevante, er blevet forelagt klager dels ved skriftlig henvendelse  

 den 11. juni 2001 og skriftligt i det interviewoplæg, der blev tilsendt  

 SAS, dels mundtligt over telefonen med informationschef  Troels  Rasmussen.    

 Herudover blev spørgsmålene gentaget over for  Marie  Ehrling    

 under selve interviewet.
Alle kritiske punkter er således blevet  

 forelagt forud for udsendelsen og de svar, der er givet, anvendes i  

 programmets speak.
DR har desuden anført, at et overordnet tema i  

 interviewet - og de skriftlige spørgsmål   er havarier.
Ulykken  

 i Gottröra er et af de mest omtalte havarier, der implicerer SAS i nyere  

 tid.
Det kan derfor ikke være overraskende, at der kunne stilles  

 spørgsmål desangående.
DR har ikke tidligere  

 tilkendegivet, at alle relevante forhold skulle være forelagt klager i  

 skriftlig form forud for interviewet, hvilket klager heller ikke har krav  

 på.
DR har i den forbindelse henvist til Pressenævnets  

 årsberetning for 1996 side 6.
 DR har yderligere anført, at DR hverken eksplicit  

 eller implicit har oplyst, at alle elementer i udsendelsen ville blive  

 berørt i det ønskede interview endsige i selve udsendelsen.  

 Udsendelsens hovedtema, flysikkerhed og SAS, har været klart fra  

 starten.
DR har endelig anført, at længden af et  

 interview ikke altid er afgørende.
Konkret viste det sig imidlertid,  

 at den afsatte time ikke efterlod tid til at gennemgå alle  

 ønskede temaer.
Det er muligt, at længere tid i den konkrete  

 situation ikke havde ændret herpå.
DR har samtidig  

 bemærket, at det, der i udsendelsen beklages, er, at ministeren ikke  

 udover et ganske kort interview om helt generelle forhold vedrørende  

 Trafikministeriet og SAS   har ønsket at medvirke i specifikt  

 interview om SAS og flysikkerheden.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at det  

 som følge af princippet om mediernes redigeringsfrihed tilkommer et  

 medie at redigere interviews og undlade at anvende indhentet materiale.
Klagen går på, om et par sekunders medvirken  

 i en timelang udsendelse er i overensstemmelse med god presseskik.
Klager har  

 i klagen ikke angivet, på hvilke punkter Danmarks Radio har undladt  

 men burde have bragt   SAS´ bemærkninger.
Nævnet har ikke  

 kendskab til det resterende indhold af det interview med  Marie  Ehrling,    

 hvortil der er henvist i klagen.
 Nævnet finder ikke at kunne fastsætte  

 generelle retningslinier for, hvor stor en del af et interview det  

 pågældende medie bør benytte.
Som sagen foreligger for nævnet, har nævnet  

 ikke mulighed for at tage stilling til, om SAS på bestemte punkter  

 burde være kommet til orde.
Nævnet finder derfor ikke grundlag  

 for at udtale kritik af Danmarks Radio.
