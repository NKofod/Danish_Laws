Bekendtgørelse om adgang til  

 rumsegmentkapacitet hos EUTELSAT I medfør af § 3, stk. 1, nr. 6, § 3, stk. 2, og  

 § 10, i lov om visse forhold på telekommunikationsområdet,  

 jf. lovbekendtgørelse nr. 501 af 22. juni 1995, som ændret ved  

 lov nr. 469 af 12. juni 1996 og lov nr. 398 af 10. juni 1997,  

 fastsættes:
Kapitel 1 Definitioner m.v.
 § 1. EUTELSAT (European Telecommunications  

 Satellite Organization) er etableret ved konvention, jf.  

 bekendtgørelse nr. 87 af 15. november 1985 af konvention af 15. juli  

 1982 om Den europæiske Telekommunikationssatellit-Organisation EUTELSAT  

 og den dertil knyttede driftsoverenskomst.
 § 2. Ved udbud af telenet eller teletjenester  

 forstås i denne bekendtgørelse tilrådighedsstillelse,  

 herunder til eget brug, af en ydelse, der helt eller delvist består i  

 eller muliggør transmission og overføring af signaler ved  

 hjælp af telekommunikationsteknik.
 Stk. 2. Ved party forstås en stat, der har  

 tiltrådt konventionen, som nævnt i § 1, og under hvis  

 jurisdiktion en udbyder af telenet eller teletjenester ønsker at  

 etablere sig.
 Stk. 3. Ved signatar forstås den, som af party er  

 udpeget til at underskrive den driftsoverenskomst, der er vedtaget i  

 tilknytning til EUTELSAT-konventionen.
 Stk. 4. Ved multiple access forstås adgangen for en  

 udbyder af telenet eller teletjenester til at indgå aftale med flere  

 landes signatarer med henblik på at opnå adgang til  

 rumsegmentkapacitet hos EUTELSAT.
Kapitel 2 Vilkår for adgang til rumsegmentkapacitet § 3. Udbydere af telenet eller teletjenester kan  

 opnå adgang til rumsegmentkapacitet hos EUTELSAT ved at indgå  

 aftale med den nationale signatar eller en signatar i en anden stat, som er  

 omfattet af aftale om multiple access.
 Stk. 2. Hvis party og signatar har tiltrådt aftale om  

 multiple access, skal signataren give udenlandske udbydere af telenet eller  

 teletjenester adgang til signatarens ledige rumsegmentkapacitet i  

 overensstemmelse med aftalens bestemmelser herom.
 § 4. Udbydere af telenet eller teletjenester kan  

 indgå aftale direkte med EUTELSAT om adgang til rumsegmentkapacitet.  

 Indgåelse af en sådan aftale forudsætter, at udbyderen  

 opfylder de af EUTELSAT opstillede betingelser og pligter i forbindelse med  

 tilladelse til adgang til rumsegmentkapacitet.
 Stk. 2. Indgåelse af en aftale som nævnt i  

 stk. 1 er blandt andet betinget af, at udbyderen af telenet eller  

 teletjenester indbetaler et af EUTELSAT fastsat beløb til EUTELSAT, og  

 at udbyderen overfor EUTELSAT stiller sikkerhed eller bankgaranti for et  

 beløb svarende til udbyderens reservation af rumsegmentkapacitet hos  

 EUTELSAT.
 Stk. 3. Den i stk. 2 nævnte sikkerhedsstillelse og  

 bankgaranti skal stilles i overensstemmelse med EUTELSAT s bestemmelser  

 herom.
 § 5. Såfremt en udbyders reservation af  

 rumsegmentkapacitet øges, skal udbyderen øge den i § 4,  

 stk. 2, nævnte sikkerhedsstillelse eller bankgaranti tilsvarende i  

 overensstemmelse med EUTELSAT s bestemmelser herom.
 § 6. Dokumentation for opfyldelse af § 4,  

 stk. 2 og 3, skal forelægges EUTELSAT ved aftalens  

 indgåelse.
 Stk. 2. En udbyder af telenet eller teletjenester, der har  

 indgået aftale med EUTELSAT om adgang til rumsegmentkapacitet, skal  

 på forlangende fra EUTELSAT forelægge dokumentation for  

 opfyldelse af § 5.
Kapitel 3 Oplysningspligt § 7. Telestyrelsen kan afkræve udbydere af  

 telenet eller teletjenester alle oplysninger, der skønnes at  

 være nødvendige for administration af denne  

 bekendtgørelse.
Kapitel 4 Straffebestemmelser § 8. Med bøde straffes den, der  

 nægter at give de i § 7 omhandlede oplysninger.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 5 Ikrafttræden § 9. Bekendtgørelsen træder i kraft  

 den 10. april 1999.
