Bekendtgørelse om ændring af bekendtgørelse om autorisation og drift af virksomhed som vvs-installatør, vand- og sanitetsmester, godkendt kompetent virksomhed eller kloakmester1) (Implementering af Servicedirektivets bestemmelser om kvikskranke, kvitteringsskrivelse, sagsbehandlingsfrister, stiltiende accept og oplysningspligt) § 1 I bekendtgørelse nr. 1674 af 14. december 2006 om autorisation og drift af virksomhed som vvs-installatør, vand- og sanitetsmester, godkendt kompetent virksomhed eller kloakmester, som ændret ved bekendtgørelse nr. 1521 af 13. december 2007 og bekendtgørelse nr. 405 af 26. maj 2009, foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006 nr.
L 376 af den 27. december 2006, s. 36).« 2. I § 1 indsættes som stk. 2:
»Stk. 2. Reglerne om ansøgning om godkendelse som teknisk ansvarlig person, kvittering, frist for meddelelse af afgørelse og stiltiende accept i § 5, § 5 a og § 5 b gælder ikke for personer med udenlandske erhvervsmæssige kvalifikationer, der er statsborgere i et EU- eller EØS-land eller i et land, som EU har indgået aftale med om adgang til udøvelse af lovregulerede erhverv.
For disse personer gælder reglerne i bekendtgørelse nr. 1201 af 17. oktober 2007 om udøvelse af erhverv inden for gas-, vand- og afløbsområdet på baggrund af udenlandske erhvervsmæssige kvalifikationer.
I øvrigt gælder reglerne i denne bekendtgørelse.« 3. § 5, stk. 1, affattes således:
»Ansøgning om autorisation, godkendelse som kompetent virksomhed eller godkendelse som teknisk ansvarlig person indgives til Sikkerhedsstyrelsen på særlige skemaer, der rekvireres fra Sikkerhedsstyrelsens hjemmeside (www.sik.dk), eller indsendes digitalt via erhvervsportalen Virk.dk (www.virk.dk) eller via Kvikskranken (www.businessindenmark.dk).« 4. Efter § 5 indsættes:
»§ 5a.
Når Sikkerhedsstyrelsen modtager en ansøgning om autorisation eller godkendelse, sender Sikkerhedsstyrelsen en kvittering til ansøgeren med oplysning om 1) fristen for meddelelse af afgørelse, jf. § 5 b, stk. 1 og 2, 2) at ansøgeren kan betragte autorisationen eller godkendelsen for givet, hvis ikke Sikkerhedsstyrelsen har truffet afgørelse, inden fristen udløber, jf. § 5 b, stk. 3, og 3) klagemuligheder.
§ 5 b.
Sikkerhedsstyrelsen skal træffe afgørelse om autorisation eller godkendelse senest 60 dage efter modtagelsen af ansøgningen og alle nødvendige dokumenter, jf. dog stk. 2.
Stk. 2. Fristen i stk. 1 kan forlænges én gang, hvis sagens kompleksitet berettiger til det.
Sikkerhedsstyrelsen skal inden udløbet af fristen i stk. 1 begrunde forlængelsen overfor ansøgeren og oplyse en ny frist for, hvornår afgørelse vil blive truffet.
 Stk. 3. Hvis Sikkerhedsstyrelsen ikke har truffet afgørelse inden udløbet af fristerne efter stk. 1 og 2, kan autorisationen eller godkendelsen anses for givet.
§ 5 c.
Den autoriserede eller godkendte virksomhed skal oplyse den, der får udført arbejde af virksomheden om 1) kontaktoplysninger til Sikkerhedsstyrelsen, 2) de brancheorganisationer, som den autoriserede eller godkendte virksomhed er medlem af, og 3) den autoriserede eller godkendte virksomheds erhvervsmæssige titel og EU/EØS-landet, hvor tilladelsen til anvendelsen af titlen er givet.
Stk. 2. Hvis den, der får udført arbejde af den autoriserede eller godkendte virksomhed, anmoder om det, skal den autoriserede eller godkendte virksomhed oplyse om de regler, der gælder for udførelsen af erhvervet, og hvordan den, der får udført arbejde af virksomheden, får adgang til dem.« § 2 Bekendtgørelsen træder i kraft 28. december 2009.
