Landsskatteretskendelse vedr. vedligeholdelse i  

 udlejningsejendomme Klagen vedrører  

 fradrag for vedligeholdelse efter procentreglen for  

 nyerhvervet udlejningsejendom med blandet benyttelse.
Landsskatterettens afgørelse Indkomståret 1999 - Skattepligtig  

 indkomst Fradrag for vedligeholdelse er godkendt med 25 % af  

 en årlig leje på 212.400 kr. forde berørte lejemål,  

 eller 53.100 kr., hvoraf selskabets andel udgør 25 %, eller 13.275 kr.
 Landsskatteretten godkender fradrag for vedligeholdelse med  

 25.019 kr., idet den samlede renoveringsudgift på 100.077 kr. ikke overstiger  

 et beløb svarende til 25 % af den årlige leje på 410.340 kr. for hele  

 ejendommen.
 Landsskatteretten stadfæster  

 selskabsskatteafdelingens afgørelse.
Sagens oplysninger A ejer 25 % af B, beliggende X, der den 31. december 1998  

 overtog udlejningsejendommen X, Y, for en kontant købesum af 3.216.930 kr.
Ejendommen X blev pr. 1. januar 2000 vurderet som en ejendom til  

 beboelse og forretning med 3 lejligheder til 2.650.000 kr.
Ifølge  

 vurderingsoplysningerne indeholder ejendommen, der er opført i 1898 og om-  

 eller tilbygget i 1986, en lejlighed til erhverv med et lejlighedsareal på  

 123  

 m² i stueetagen.
På 1. sal findes to lejligheder til beboelse, begge med et  

 lejlighedsareal på 102 m².
På 3. sal findes en lejlighed til beboelse med et  

 lejlighedsareal på 92 m².
Endvidere indeholder ejendommen et kælderareal på  

 123  

 m².
 Lejligheden i stuen var udlejet til herreekvipering ved  

 overtagelsen for en månedlig leje af 16.494,95 kr., ekskl. forbrug på 300  

 kr.,  

 svarende til en årlig leje på 197.940 kr., ekskl. forbrug på 3.600 kr.
 Hver af lejlighederne på 1. og 2. sal blev udlejet til beboelse  

 efter istandsættelsen for en månedlig leje af 6.000 kr., ekskl. forbrug på  

 500  

 kr., svarende til en årlig leje på 72.000 kr., ekskl. forbrug på 6.000 kr.
 Endelig blev lejligheden på 3. sal udlejet til beboelse efter  

 istandsættelsen for en månedlig leje af 5.700 kr., ekskl. forbrug på 500 kr.,  

 svarende til en årlig leje på 68.400 kr., ekskl. forbrug på 6.000 kr.
 Ejendommen blev istandsat i løbet af 1999. De samlede udgifter  

 til renovering af ejendommen er opgjort til 100.077 kr., jf. nedenstående  

 opgørelse:
Malerarbejde, stuen, 1. og 2. sal 9.888 kr.
El-installationer, 1. sal 561 kr.
Murerarbejde, bad på 2. sal 19.250 kr.
Murerarbejde, reparation af vægge i vaskekælder 3.029 kr.
VVS, afløb i badeværelse 752 kr.
VVS arbejde 30.550 kr.
Tømrer, nedbrydning ifm. renovering 11.200 kr.
Nøgler 488 kr.
Tømrer, optagning af gulve 1.059 kr.
Byggestyring 23.300 kr.
I alt 100.077 kr.
Selskabsskatteafdelingens afgørelse For indkomståret 1999 er fradrag for vedligeholdelse godkendt  

 med 25 % af den årlige leje på 212.400 kr. for de berørte lejemål, eller  

 53.100  

 kr., hvoraf selskabets andel udgør 25 %, eller 13.275 kr.
 For indkomståret 2000 er fradrag for udgift til syn og skøn på  

 80.663 kr., hvoraf selskabets andel udgør 25 %, eller 20.165 kr., ikke  

 godkendt  

 efter statsskattelovens § 6, stk. 1, litra a, idet der er godkendt fradrag  

 for  

 afskrivning på udgiften med i alt 308 kr. efter afskrivningslovens § 17.
De afholdte udgifter til renovering af ejendommen vedrører for  

 størstedelens vedkommende beboelsesdelen på 1. og 2. sal, hvorfor  

 procentfradraget for nyerhvervede ejendomme skal beregnes på grundlag af  

 lejeindtægterne vedrørende denne del af ejendommen, jf.
Landsskatterettens  

 kendelse af 23. november 1999, offentliggjort i TfS 2000, 190, hvorefter  

 indtægter ved udlejning af industriejendomme og produktionsbygninger ikke  

 indgår i beregningsgrundlaget for procentfradraget.
De to boliglejemål på 1. og 2. sal var fraflyttet ved  

 overtagelsen.
Boliglejemålet på 3. sal blev fraflyttet pr. 1. oktober 1999,  

 og  

 det indbragte således kun en lejeindtægt på 25.845 kr. i 1999. Efter det  

 oplyste blev lejlighederne efterfølgende udlejet til 6.000 kr. pr. måned for  

 hver af lejlighederne på henholdsvis 1. og 2. sal samt 5.700 kr. pr. måned  

 for  

 lejligheden på 3. sal., hvilket svarer til en årlig lejeindtægt på 212.400  

 kr.  

 for de 3 lejemål til beboelse.
På dette grundlag kan der godkendes fradrag  

 for  

 vedligeholdelse med maksimalt 25 % af 212.400 kr., eller 53.100 kr.
Klagerens påstand og argumenter Selskabets repræsentant har fremsat påstand om, at der for  

 indkomståret 1999 godkendes fradrag for vedligeholdelse med 100.077 kr., hvor  

 selskabets andel udgør 25 %, eller 25.019 kr.
 Endvidere har selskabets repræsentant fremsat påstand om, at der  

 for indkomståret 2000 godkendes fradrag for udgift til syn og skøn med 80.663  

 kr., hvoraf selskabets andel udgør 25 %, eller 20.165 kr.
Selskabet har fratrukket vedligeholdelsesudgifter efter  

 procentreglen for nyerhvervede udlejningsejendomme.
Denne regel indebærer  

 blandt andet, at erhvervelsesåret 1998 også giver ret til 25 % fradrag, der  

 kan  

 overføres til de efterfølgende år, idet det ikke blev udnyttet i 1998,  

 hvilket  

 skattemyndighederne ved deres afgørelse ikke har taget hensyn til.
Endvidere har skattemyndighederne ikke indregnet huslejen  

 vedrørende lejemålet i stueetagen i beregningsgrundlaget for  

 vedligeholdelsesfradrag efter procentreglen, idet lejemålet i stuen er  

 udlejet  

 til butiksformål.
Fradraget efter procentreglen skal dog opgøres på grundlag  

 af  

 den fulde årsleje i 1998, 1999 og 2000.
Ved Landsskatterettens kendelse af 23. november 1999,  

 offentliggjort i TfS 2000, 190, som skattemyndighederne har henvist til,  

 undtages lejeindtægter vedrørende industriejendomme og produktionsbygninger  

 specifikt fra beregningsgrundlaget efter procentreglen.
Indtægter ved  

 udlejning  

 til butiksformål i form af herreekvipering kan herefter ikke anses for  

 undtaget, idet Landsskatterettens konkretisering må tillægges betydning.
Told- og Skattestyrelsens  

 bemærkninger Den af Ligningsrådet fastsatte vejledende anvisning for  

 procentfradrag vedrørende nyerhvervede ejendomme finder anvendelse på den  

 omhandlede ejendoms boligdel, hvorimod der må foretages en selvstændig  

 konkret  

 bedømmelse af udgifter, som er afholdt på ejendommens butiksdel, jf.  

 Landsskatterettens  

 kendelse af 23. november 1999, offentliggjort i TfS 2000, 190. Styrelsen kan  

 tilslutte sig den skatteansættende myndigheds beløbsmæssige opgørelse af  

 procentfradraget.
 Da selskabet erhvervede ejendommen ved udgangen af indkomståret  

 1998, og da ejendommen ikke har været i drift i indkomståret under selskabets  

 ejerskab  

 for dets regning og risiko, finder styrelsen ikke, at selskabet er berettiget  

 til at beregne procentfradrag for 1998 og videreføre dette til indkomstårene  

 1999 og 2000.
Landsskatterettens bemærkninger og  

 begrundelse I henhold til statsskattelovens § 6, stk. 1, litra e, kan  

 udgifter til vedligeholdelse af den skattepligtiges ejendele, hvis udbytte  

 beregnes som indkomst, fradrages ved opgørelsen af den skattepligtige  

 indkomst.  

 Udgifter til forbedring af den skattepligtiges ejendele kan ikke fradrages,  

 jf.  

 statsskattelovens § 6, stk. 2.
Retten finder, at den af Ligningsrådet fastsatte vejledende  

 anvisning, hvorefter der i de tre første ejerår i almindelighed kun kan  

 anerkendes fradrag for istandsættelsesudgifter vedrørende fast ejendom inden  

 for 35 % af den årlige lejeindtægt, ekskl. eventuelt varmebidrag, for  

 udlejede  

 en- og tofamilieshuse og 25 % for udlejningsejendomme, må finde anvendelse på  

 udlejningsejendomme til såvel beboelse som erhverv.
Der er herved henset til,  

 at formålet med anvisningen ses at gælde alle udlejningsejendomme, idet  

 hensigten hermed er at lette sondringen mellem vedligeholdelse og forbedring  

 i  

 de første ejerår.
 Retten fraviger hermed praksis som dannet efter rettens kendelse  

 af 23. november 1999, offentliggjort i TfS 2000.190, hvorefter der ikke  

 godkendtes fradrag efter de af Ligningsrådet fastsatte særlige regler for  

 nyerhvervede ejendomme i forbindelse med blandet benyttede ejendomme.
 Selskabet kan herefter for indkomståret 1999 fradrage sin andel  

 på 25 % af de afholdte renoveringsudgifter på i alt 100.077 kr., svarende til  

 25.019 kr., idet renoveringsudgiften ikke overstiger et beløb svarende til 25  

 %  

 af ejendommens samlede lejeindtægter på 410.340 kr., eller 102.585 kr.
