Skriftlig fremsættelse (15. december 2005) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov om  

 ændring af lov om miljøbeskyttelse (Overførelse af kompetence i forbindelse  

 med  

 klassificering af skibe som affald m.v.) (Lovforslag nr.
L 112).
 Formålet med dette lovforslag er at skærpe kontrollen med  

 eksport og ophugning af skibe, og i videst muligt omfang sikre, at EU's  

 transportforordning og dermed Baselkonventionens regler overholdes.
 Lovforslaget er udarbejdet for at optimere den nationale  

 lovgivning således, at det i videst muligt omfang sikres, at sager som sagen  

 om  

 ophugningen af Kong Frederik IX i Indien ikke opstår i fremtiden.
 Med forslaget indføres en række bemyndigelser til ministeren  

 til bl.a. at overføre en del af kompetencen til at behandle sager om  

 klassificering af skibe som affald til staten og til at fastsætte en række  

 sagsbehandlingsregler i affaldsbekendtgørelsen, der har til hensigt at  

 optimere  

 sagsbehandlingen i disse sager.
 Videre foreslås indført en række krav til aktørerne i sager  

 om salg og eksport af skibe  herunder krav til skibsejere og andre  

 parter i en  

 skibshandel, om at underrette myndighederne om et salg af et skib eller  

 påtænkt  

 eksport og til at medvirke til sagens oplysning, når myndighederne har  

 indledt  

 en sagsbehandling for at vurdere, hvorvidt et skib er affald.
 Endelig foreslås det, at ministeren kan fastsætte regler om,  

 at skibe med tiltænkt destination uden for EU/EØS kan forbydes at forlade en  

 dansk havn, mens myndighederne foretager vurderingen af, hvorvidt skibet må  

 karakteriseres som affald.
 Idet der i øvrigt henvises til lovforslaget med  

 bemærkninger, anbefaler jeg det til Folketingets velvillige behandling.
