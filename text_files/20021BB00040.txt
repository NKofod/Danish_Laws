Fremsat den 19. november 2002 af  

 Søren Søndergaard (EL) og Line&nbsp  

 ;Barfod (EL) Forslag til folketingsbeslutning om ret til lønindkomst uden fradrag i  

 ægtefælles kontanthjælp Folketinget pålægger regeringen at  

 fremsætte lovforslag, der giver en ægtefælle mulighed for  

 en lønindkomst, uden at denne indkomst medfører modregning i  

 den anden ægtefælles kontanthjælp.
Bemærkninger til forslaget Regeringen har i sit debatoplæg Hovedproblemet er, at en ægtefælle, som  

 går fra kontanthjælp til ordinært arbejde, på grund  

 af modregningen i ægtefællens kontanthjælp skal have en  

 relativt høj løn for at få en reel økonomisk  

 gevinst ud af at arbejde.
For ægtepar uden børn er der  

 ifølge Beskæftigelsesministeriet tale om, at lønnen skal  

 udgøre mindst ca. 22.000 kr. om måneden, for at parret samlet  

 set skal opnå en økonomisk fordel sammenlignet med situationen,  

 hvor begge er på kontanthjælp.
Hvis ægteparret har to  

 børn, skal månedslønnen være mindst ca. 29.000  

 kr.
Det skal også bemærkes, at modregningen i  

 ægtefællens kontanthjælp stiller arbejdsløse  

 på kontanthjælp væsentligt anderledes end  

 arbejdsløse i dagpengesystemet.
Et ægtepar, hvor begge er  

 på dagpenge, vil ikke blive ramt af modregning, hvis den ene får  

 arbejde.
Tilsvarende gør sig gældende, hvis den ene  

 ægtefælle er på dagpenge og den anden går fra  

 kontanthjælp til ordinært arbejde.
 Denne ret til en selvstændig indkomst bør  

 principielt også gælde for mennesker, der i kortere eller  

 længere perioder er tvunget til at leve af kontanthjælp.
Som udgangspunkt vil forslaget betyde en merudgift til  

 kontanthjælp, idet flere gifte personer vil blive berettigede til  

 kontanthjælp, hvor de i dag på grund af ægtefællens  

 løn ikke er berettigede.
På den anden side vil forslaget betyde  

 en mindre udgift til kontanthjælp og en merindtægt i indkomstskat  

 i takt med, at flere personer overgår fra kontanthjælp til  

 arbejde.
Hvor stort et antal det vil dreje sig om, er svært  

 at forudse.
Men forslagsstillerne vil her henholde sig til betragtningerne i  

 regeringens debatoplæg, nemlig at det faktum, at forslaget gør  

 det muligt for en gruppe af kontanthjælpsmodtagere at komme i arbejde  

 uden at blive straffet økonomisk, betyder, at flere af dem reelt  

 kommer i arbejde.
Hvis blot en del af gruppen af ægtepar, hvor begge er  

 på kontanthjælp (ca. 30.000 personer) kommer i arbejde, vil  

 forslaget være udgiftsneutralt.
Derfor må udgangspunktet  

 være, at forslaget indebærer en økonomisk forbedring for  

 mange af de økonomisk dårligst stillede uden betydelige  

 offentlige omkostninger.
Skriftlig fremsættelse Søren Søndergaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ret til  

 lønindkomst uden fradrag i ægtefælles  

 kontanthjælp.
(Beslutningsforslag nr.
B 40).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
