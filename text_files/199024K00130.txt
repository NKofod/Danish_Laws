Nr BTL 130 Betænkning over Forslag til lov om ændring af lov om registreringsafgift  

 af motorkøretøjer m.v. (Afgift af brugte biler, omlægning af miljøfradrag  

 m.m.)   

 Nr L 130 1990-91, 2. samling Afgivet af Skatteudvalget Afgivet: 19910508 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
AutoBang, Damgaard-Nielsen Automobiler A/S, Danmarks Automobilforhandler Forening, Dansk Autoudlejer Union, Dansk Veteranbil Klub, Danske Motorcyklisters Råd, O.
Sommer A/S, Forenede Danske Amerikanerbilklubber, Harley Davidson Club of Denmark, Helle Auto A/S, Kewet Industri, Larsen, Anders V., Hørsholm, MC Touring Club, Landsforening for Touringmotorcyklister, Motorcykelbranchens Landsforbund og Sommers Veteranbil Museum.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Fremskridtspartiets, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal inden for flertallet (Socialdemokratiets medlemmer af  

 udvalget) udtaler, at ministeren i sine svar og udtalelser til udvalget har  

 gjort det klart, at lovforslaget er lovmedholdeligt i forhold til EF-dommen.
Socialdemokratiet mener, at virkningen af lovforslagets § 1, nr. 7, vil  

 blive et større bureaukrati.
Det har ikke været muligt under  

 udvalgsbehandlingen umiddelbart at finde løsninger herpå, hvorfor  

 Socialdemokratiet nøje vil følge udviklingen inden for området.
 På den baggrund og med de af skatteministeren stillede ændringsforslag kan  

 Socialdemokratiet stemme for lovforslaget.
 Et andet mindretal inden for flertallet (Det Radikale Venstres medlem af  

 udvalget) finder det tilfredsstillende, at de mange henvendelser, der er  

 tilgået udvalget i løbet af behandlingen, har resulteret i visse ændringer,  

 herunder ændring i alderskriteriet for veteranbiler.
 Samtidig skal mindretallet dog ikke undlade at gøre opmærksom på, at der  

 under udvalgsarbejdet er fremkommet modeller til afgiftsberegning for brugte  

 biler, der forekommer betydelig enklere end den, der nu vedtages.
 Mindretallet vil med interesse afvente erfaringerne med det kommende  

 system og bidrage til en senere forenkling, hvis dette skulle vise sig  

 ønskeligt.
 Et mindretal (Socialistisk Folkepartis medlemmer af udvalget)  

 ønsker hverken at stemme for eller imod lovforslaget og de stillede  

 ændringsforslag.
Mindretallet bemærker, at der under udvalgsarbejdet er rejst en række  

 indvendinger med hensyn til reglernes administrative udformning, beskatningen  

 af motorcykler og varetagelse af miljøhensyn, som det ikke har været muligt  

 at finde et flertal for at imødekomme.
Mindretallet kan på den baggrund ikke  

 medvirke til lovforslagets gennemførelse.
 Et andet mindretal (Centrum-Demokraternes medlem af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
Ændringsforslag Af skatteministeren, tiltrådt af et flertal (udvalget med  

 undtagelse af SF og CD):
Til § 1 1) Efter nr. 14 indsættes som nye numre:
 »01. I § 10, stk. 1, indsættes efter 2. pkt. som nyt  

 punktum:
»Den afgiftspligtige værdi kan dog ikke overstige køretøjets  

 oprindelige pris som nyt.« 02. I § 10 indsættes efter stk. 1 som nyt stykke:
»Stk. 2. Kan told- og skattevæsenet ikke konstatere  

 køretøjets pris som nyt, fastsættes denne pris skønsmæssigt af de i § 13  

 nævnte vurderingsmænd.« Stk. 2 og 3 bliver herefter stk. 3 og 4.' 2) I den under nr. 15 foreslåede affattelse af § 10,  

 stk. 3, der bliver stk. 4, ændres »40« til: »35«.
Til § 2 3) I stk. 1 ændres »1. maj« til: »1.  

 juli«.
 4) Stk. 3 udgår.
 Stk. 4 bliver herefter stk. 3.
Bemærkninger Til nr. 1-2 Det foreslås, at den afgiftspligtige værdi af en brugt bil ikke kan  

 overstige bilens oprindelige pris som ny.
 Det foreslås endvidere, at køretøjer, der er mere end 35 år gamle, anses  

 som veterankøretøjer.
Til nr. 3-4 Det foreslås, at ikrafttrædelsesdatoen ændres til 1. juli 1991.
 Samtidig udgår som konsekvens af ændringsforslag nr. 1 den foreslåede  

 overgangsordning for køretøjer, der inden lovforslagets fremsættelse er købt  

 i udlandet eller indført uden tidligere at være registreret her i landet.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Hans Erenbjerg (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder og har herunder stillet et spørgsmål til skatteministeren, som denne har besvaret mundtligt.
 Endvidere har udvalget modtaget skriftlige og/eller mundtlige henvendelser  

 fra:
Auto Bang, Forenede Danske Amerikanerbil Klubber og Helle Auto A/S.
 Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets og Centrum-Demokraternes  

 medlemmer af udvalget) vil redegøre for sin stilling til lovforslaget ved 3.  

 behandling.
 Et andet mindretal (Socialistisk Folkepartis medlemmer af udvalget)  

 ønsker hverken at stemme for eller imod lovforslaget.
