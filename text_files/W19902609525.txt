Det lokale nævn giver afslag på ansøgning om sendetilladelse med den  

 begrundelse, at det i forbindelse med den ny ansøgningsrunde har besluttet at  

 indskrænke antallet af kanaler fra 3 til 2, hvorfor der har måttet foretages  

 en omfattende sortering af de modtagne ansøgninger.
Nævnet oplyser, at der  

 til grund for beslutningen om udstedelsen af sendetilladelser er lagt vægt på  

 at opnå en så alsidig sammensætning af lokalradiobilledet som muligt.
Udvalget forudsatte ved sin behandling, at der udover tekniske  

 overvejelser også er indgået mediepolitiske synspunkter i nævnets beslutning  

 om at reducere antallet af kanaler fra 3 til 2. Udvalget fandt ikke grundlag  

 for at kritisere reduktionen.
Udvalget fandt heller ikke grundlag for at  

 kritisere det samlede skøn, nævnet har anlagt ved tildeling af  

 sendetilladelser.
Skønnet må nødvendigvis i høj grad være præget af  

 lokalkendskab.
 Udvalget har på sit møde den 18. juni 1990 behandlet en klage fra  

 Lokalradioavisen for Stor-århus over en afgørelse om afslag på radioens  

 ansøgning om sendetilladelse, som nævnet har meddelt i skrivelse af 25. april  

 1990.
I skrivelsen meddeler nævnet, at det i forbindelse med den nye  

 ansøgningsrunde har besluttet at indskrænke antallet af kanaler fra 3 til 2,  

 hvorfor der har måttet foretages en omfattende sortering af de modtagne  

 ansøgninger.
Nævnet oplyser endvidere, at der til grund for beslutningen om  

 udstedelsen af sendetilladelser er lagt vægt på at opnå en så alsidig  

 sammensætning af lokalradiobilledet som muligt, hvorfor der er udøvet et  

 samlet skøn på baggrund af ønskerne om ca. 1.500 sendetimer mod de til  

 rådighed værende 336 sendetimer.
2. I brev af 23. maj 1990 fra Lokalradioavisen for Stor-århus klages over  

 nævnets afgørelse.
Det anføres, at radioen skulle omfatte 4-5 lokalradioers  

 samarbejde om nyhedsdækning i Århus, hvor tilladelsen skulle dække en  

 nyhedsformidlingsradio med faste sendetider 5 minutter i hver time.
Endvidere  

 klages over nævnets beslutning om at nedskære antallet af kanaler fra 3 til  

 2.
3. I nævnets udtalelse af 8. juni 1990 fastholdes afslaget.
Med hensyn til  

 reduktion af kanaler henvises til nævnets skrivelse af 6. juni 1990 til  

 udvalget.
Heri anføres, at det er nævnets erfaring, at det eksisterende  

 system med 3 sendere pr. kanal ikke kan dække hele kommunen.
Efter nævnets  

 opfattelse, bekræftes dette i et notat af 8. maj 1990 udarbejdet af  

 Generaldirektoratet for P&T vedrørende senderforholdene i Århus.
Nævnet  

 er imidlertid ikke af den opfattelse, som fremført af generaldirektoratet, at  

 der på nuværende tidspunkt kun er pletvise utilfredsstillende modtageforhold.  

 Nævnet fremfører i denne forbindelse, at rækkevidden for en standard  

 lokalradiosender ville betyde et behov for flere frekvenser end de på  

 nuværende tidspunkt tildelte i Århus Kommune.
Nævnet anfører endelig, at  

 vurderingen af, hvordan den forbedrede modtagerkvalitet skal vejes op mod den  

 heraf følgende reduktion af kanaler, bør foretages af det lokale nævn.
 4. Udvalget har ved sin behandling af sagen forudsat, at der udover de  

 omhandlede tekniske overvejelser også er indgået mediepolitiske synspunkter i  

 nævnets beslutning om at reducere antallet af kanaler fra 3 til 2.
Udvalget har tidligere i behandlingen af en sag vedrørende en beslutning  

 truffet af nævnet i Svendborg, truffet afgørelse om, at mediepolitiske  

 overvejelser kan indgå i en beslutning om at udnytte flere frekvenser til  

 samme udsendelser.
Der vedlægges en kopi af udvalgets skrivelse af 15. marts  

 1989.
 Udvalget finder på denne baggrund ikke grundlag for at kritisere den af  

 nævnet i Århus foretagne reduktion af kanalerne.
Udvalget har heller ikke fundet grundlag for at kritisere det samlede  

 skøn, nævnet har anlagt ved tildeling af sendetilladelser.
Skønnet, der er  

 udøvet for at opnå en så alsidig sammensætning af lokalradiobilledet som  

 muligt, må nødvendigvis i høj grad være præget af lokal kendskab.
Udvalget træffer herefter følgende Afgørelse:
 Der kan ikke gives klageren medhold.
