Skriftlig fremsættelse (6. oktober 2004) Økonomi- og  

 Erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til  

 folketingsbeslutning om Danmarks ratifikation af »Overenskomst mellem  

 Danmark,  

 Estland, Finland, Island, Letland, Litauen, Norge og Sverige om Den Nordiske  

 Investeringsbank«.
(Beslutningsforslag nr.
B 5).
Beslutningsforslaget fremsættes for at ratificere den nye  

 overenskomst om Den Nordiske Investeringsbank.
Overenskomsten blev indgået  

 mellem de nordiske og baltiske lande den 11. februar 2004.
 De baltiske lande vil komme til at indtræde i ejerskabet af  

 Den Nordiske Investeringsbank på lige fod med de nordiske ejere fra 1. januar  

 2005. Udvidelsen af det nordiske samarbejde til også at inddrage de baltiske  

 lande, vil være et vigtigt skridt på vejen imod øget integration af de  

 nordisk-baltiske økonomier.
Den nye overenskomst erstatter den hidtidige aftale af 23.  

 oktober 1998 primært i form af en ændring af ejerkredsen samt indretning af  

 ledende organer som følge heraf.
Den nye overenskomst indeholder kun  

 marginale  

 ændringer i forhold til den gældende.
Med de nye medlemmers indtræden vil sammensætningen af de  

 ledende organer skulle ændres.
Der oprettes et Styrelsesråd med en minister  

 fra  

 hvert land.
Rådet overtager opgaverne vedr.
Den Nordiske Investeringsbank fra  

 Nordisk Ministerråd.
De øvrige ledende organer vil bestå af Kontrolkomiteen,  

 med ti medlemmer valgt af medlemslandenes parlamentarikere og regeringer og  

 Bestyrelsen på otte medlemmer samt tilsvarende suppleanter, hvor medlemmerne  

 vælges af medlemslandenes regeringer.
Dette ligger meget tæt op af den  

 eksisterende struktur.
Det er i denne sammenhæng vigtigt at pointere, at  

 medlemslandenes parlamentarikere vil være repræsenteret i Kontrolkomiteen med  

 et  

 medlem fra hvert land.
Disse justeringer foretages i Den Nordiske  

 Investeringsbanks vedtægter, hvorfor disse ligeledes forelægges Folketinget  

 sammen med overenskomsten.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
