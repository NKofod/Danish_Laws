Skriftlig fremsættelse (8. oktober 2003) Socialministeren  

  

 (Henriette Kjær) :
 Herved tillader jeg mig for Folketinget at fremsætte:
 Forslag til lov om  

 højeste, mellemste, forhøjet almindelig og almindelig førtidspension m. v.
(Lovforslag nr.
L 2).
 Regeringen søger med dette lovforslag Folketingets tilslutning  

 til, at der skabes et klart og overskueligt retsgrundlag for de personer, der  

 har fået tilkendt eller påbegyndt sag om førtidspension, invaliditetsydelse  

 og  

 bistands- og plejetillæg inden den 1. januar 2003.
 Disse personer skal fortsat have deres sag behandlet efter de  

 regler, der var gældende indtil førtidspensionsreformen trådte i kraft den 1.  

 januar 2003.
Det foreslås, at reglerne om højeste, mellemste, forhøjet  

 almindelig og almindelig førtidspension, invaliditetsydelse og bistands- og  

 plejetillæg, som gældende indtil den 1. januar 2003, adskilles fra reglerne i  

 lov om social pension.
De regler, der er gældende for personer, der har fået  

 tilkendt eller  

    

  

 påbegyndt sag om  

 førtidspension m. v. inden den 1. januar 2003, gengives således samlet i en  

 selvstændig lov.
 Jeg skal i øvrigt tillade mig at henvise til lovforslagets  

 bemærkninger.
 Med disse bemærkninger skal jeg indstille lovforslaget til  

 Folketingets velvillige behandling.
