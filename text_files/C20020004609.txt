Cirkulære om skattefri  

 godtgørelse til ulønnede medhjælpere  

 or idrætsforeninger mv. og til Hjemmeværnets frivillige,  

 ulønnede personel1) 1. Foreninger mv.
Efter ligningslovens § 7 M, stk. 1, kan  

 foreninger udbetale skattefri godtgørelser til ulønnede  

 bestyrelsesmedlemmer eller til frivillige, ulønnede medhjælpere,  

 der yder bistand som led i foreningens skattefri virksomhed.
Skattefriheden  

 er betinget af, at godtgørelsen udbetales til dækning af  

 udgifter, som modtageren afholder på foreningens vegne, samt at  

 godtgørelsen ikke overstiger satser, der fastsættes af  

 Ligningsrådet.
 I den anledning har Ligningsrådet fastsat  

 følgende:
2. Rejse- befordrings- og telefonudgifter 2.1. Befordring Der kan udbetales godtgørelse til dækning af  

 udgifter til befordring i egen bil med Ligningsrådets satser for  

 erhvervsmæssig kørsel, jf. ligningslovens § 9, stk. 5,  

 og Ligningsrådets årlige cirkulære, senest T  

 S-cirkulære 2001-40.
 Begrænsningen i ligningslovens § 9 B finder  

 ikke anvendelse.
2.2. Rejse Der kan udbetales godtgørelse til dækning af  

 rejseudgifter efter ligningslovens regler og satser herfor, jf.  

 ligningslovens § 9 A samt Ligningsrådets årlige  

 cirkulære, senest T S-cirkulære 2001-43.
 Til dækning af merudgifter til fortæring kan  

 der ved deltagelse i en-dags-arrangementer, udenbys kampe, stævner m.v.  

 af mindst 5 timers varighed udbetales indtil 50 kr. pr. dag.
2.3. Telefon herunder internetforbrug Der kan udbetales godtgørelse til dækning af  

 udgifter til telefonsamtaler og internetforbrug med indtil 1.200 kr. pr.  

 år.
3. Andre udgifter Der kan udbetales godtgørelse til dækning af  

 andre udokumenterede udgifter:
 Til administrative omkostninger f. eks. kontorartikler,  

 porto og møder kan der udbetales indtil 800 kr. pr. år.
 Til køb, vask og vedligeholdelse af særlig  

 beklædning (f. eks. sportstøj) o. lign. kan der udbetales indtil  

 1.500 kr. pr. år.
 Til idrætsdommere kan der i stedet udbetales en  

 skattefri omkostningsgodtgørelse på op til 150 kr. pr. kamp, dog  

 højst 300 kr. pr. dag.
4. Hjemmeværnet Efter ligningslovens § 7 M, stk. 2, er  

 godtgørelser til Hjemmeværnets frivillige, ulønnede  

 personel skattefrie for modtageren, når godtgørelsen ikke  

 overstiger satser, der fastsættes af Ligningsrådet.
 I den anledning har Ligningsrådet fastsat  

 følgende:
 5. Rejse-, befordrings- , telefon- og andre godtgørelser.
5.1. Befordring Der kan udbetales godtgørelse som anført i  

 pkt. 2.1.
5.2. Rejse Der kan udbetales godtgørelse som anført i  

 pkt. 2.2.
5.3. Forplejning I forbindelse med Hjemmeværnets øvelser,  

 undervisning og øvrige arrangementer kan der skattefrit ydes  

 godtgørelse til forplejning, efter de i kundgørelse for  

 Forsvaret B.5-35 af 9. januar 1996, § 6, stk. 1, fastsatte  

 bestemmelser.
5.4. Almindelig godtgørelse - småfornødenheder Til kursister på de af Hjemmeværnet godkendte  

 skoler og kurser, hvor kurset medfører overnatning, samt til deltagere  

 i større samlede øvelser af mindst 8 timers uafbrudt varighed,  

 kan der skattefrit udbetales almindelig godtgørelse til dækning  

 af merudgifter til småfornødenheder, efter de i  

 kundgørelse for Forsvaret B.5-35, § 7 fastsatte bestemmelser.
5.5 . Telefon Til frivilligt hjemmeværnspersonel kan der ydes  

 godtgørelse for anvendelse af privat telefon til tjenstlige samtaler  

 efter de i kundgørelse for Forsvaret B.5-35, § 10 fastsatte  

 bestemmelser.
5.6. Spillepenge Til frivilligt personel, der medvirker under koncerter med  

 Hjemmeværnets musikkorps, kan der til dækning af bl. a.  

 reparation og vedligeholdelse af musikinstrumenter skattefrit udbetales  

 spillepenge efter de i kundgørelse for Forsvaret B.5-35, § 4,  

 stk. 5, fastsatte bestemmelser.
5.7. Vagtpenge Til frivilligt personel der udfører vagttjeneste i  

 forbindelse med Hjemmeværnets udstillinger, kan der til dækning  

 af merudgifter ved vagttjenesten udbetales vagtpenge efter de i  

 kundgørelse for Forsvaret B.5-35, § 4, stk. 5, fastsatte  

 bestemmelser.
5.8. Markør/figurantvederlag Til frivilligt personel, der fungerer som markør  

 ved konkurrenceskydninger samt felt- og kampskydninger eller som figurant i  

 forbindelse med konkurrencer m.v., kan der skattefrit udbetales  

 godtgørelse til dækning af merudgifter til  

 småfornødenheder under udførelse af funktionen, efter de  

 i kundgørelse for Forsvaret B.5-35, § 4, stk. 4, fastsatte  

 bestemmelser.
6. Generelt 6.1. Fælles bestemmelser for udbetaling af godtgørelser  

 mv.
Udbetales godtgørelse med beløb, der  

 overstiger de nævnte satser, bliver alle godtgørelser, der er  

 udbetalt til den pågældende, skattepligtige.
De almindelige  

 regler om indeholdelse af A-skat, arbejdsmarkedsbidrag, SP-bidrag og  

 oplysningspligt vil herefter være gældende.
 Foreningen / Hjemmeværnet kan i stedet for  

 udbetaling af godtgørelse efter ovenstående satser, vælge  

 at godtgøre udgifterne efter dokumentation ved eksterne originale  

 bilag.
Der kan ikke for et indkomstår skattefrit udbetales  

 godtgørelse samtidig med, at udgifter refunderes efter regning.
Dette  

 princip gælder for hver af de anførte udgiftstyper for sig.
7. Ikrafttrædelse Cirkulæret træder i kraft den 1. april 2002.  

 Samtidig ophæves cirkulære nr. 31 af 24. marts 1999  

 (TSS-cirkulære 1999-09).
Told- og Skattestyrelsen, den 22. maj  

 2002 Ole Kjær /Ebbe Willumsen 1)   I Told- og Skattestyrelsens  

 interne nummerrække har cirkulæret nr. 2002-17.
