Bekendtgørelse om  

 ergoterapeutuddannelsen I medfør af § 1, stk. 8-10, i lov om terapiasssistenter,  

 jf. lovbekendtgørelse nr. 631 af 30. august 1991, og § 5,  

 stk.1-3, og § 11, stk. 2 og 3, i lov nr. 481 af 31. maj 2000 om  

 mellemlange videregående uddannelser og efter forhandling med  

 sundhedsministeren fastsættes:
Kapitel 1 Uddannelsens formål og varighed § 1. Formålet med ergoterapeutuddannelsen er  

 at kvalificere de studerende til efter endt uddannelse at fungere  

 selvstændigt som ergoterapeut og herunder indgå i et  

 tværfagligt samarbejde.
Uddannelsen skal kvalificere de studerende til  

 at kunne planlægge, udføre, evaluere og dokumentere  

 ergoterapeutiske opgaver inden for sundhedsfremme, sygdomsforebyggelse,  

 habilitering, rehabilitering, vedligeholdelse og behandling med fokus  

 på sammenhænge mellem menneskets aktivitet og omgivelser,  

 så de studerende herved opnår handlekompetence inden for det  

 ergoterapeutiske professionsområde.
 Stk. 2. De studerende skal kvalificere sig til at:
 1)	Muliggøre funktion, meningsfuld aktivitet og deltagelse i  

 hverdagslivet gennem hele livsforløbet for mennesker med  

 aktivitetsproblemer.
 2)	Øge menneskers muligheder for god livskvalitet i et aktivt  

 hverdagsliv med det formål at forebygge sygdom eller mindske  

 konsekvenser af sygdom eller handicap.
 3)	Målrette det ergoterapeutiske arbejde til mennesker og  

 befolkningsgrupper i samspil med de fysiske, sociale, kulturelle og  

 institutionelle forhold i omgivelserne.
 4)	Indgå i samarbejde med patienten, pårørende,  

 kolleger og andre faggrupper uafhængigt af kulturel og sproglig  

 baggrund.
 5)	Igangsætte og indgå i arbejdsmæssige  

 sammenhænge, hvor der udføres forsknings- og  

 udviklingsarbejde.
 6)	Fortsætte i teoretisk og klinisk kompetencegivende  

 videreuddannelse efter afsluttet grunduddannelse.
 § 2. Uddannelsen til ergoterapeut foregår  

 ved uddannelsesinstitutioner med godkendt studieordning.  

 Uddannelsesinstitutionerne er ansvarlige for ergoterapeutuddannelsen i sin  

 helhed, hvilket indebærer ansvar for indhold, sammenhæng og  

 koordinering af uddannelsens teoretiske og kliniske  

 uddannelseselementer.
Stk. 2. Ergoterapeutuddannelsen er en semesteropdelt  

 uddannelse, der er normeret til 3½ studenterårsværk eller 210  

 ECTS-point.
Et studenterårsværk er en fuldtidsstuderendes arbejde  

 i 1 år.
Et studenterårsværk svarer til 60 point i European  

 Credit Transfer System (ECTS-point). Hvert semester varer 18-24 uger.
Stk. 3. Uddannelsen skal være afsluttet senest 6  

 år efter studiestart.
Uddannelsesinstitutionen kan, hvor der foreligger  

 usædvanlige forhold, dispensere herfra.
§ 3. Uddannelsen giver ret til betegnelsen  

 professionsbachelor i ergoterapi.
Betegnelsen på engelsk er Bachelor  

 Degree in Occupational Therapy ( B.Oc.T.).
 Stk. 2. Den studerende autoriseres efter bestået eksamen  

 som ergoterapeut i henhold til lov om terapiassistenter.
Kapitel 2 Uddannelsens tilrettelæggelse og indhold § 4. Uddannelsen tilrettelægges i forhold  

 til hovedområderne i det ergoterapeutiske virksomhedsfelt, så der  

 etableres en vekselvirkning og kombination mellem teoretisk og klinisk  

 uddannelse.
§ 5. Uddannelsen tilrettelægges med stigende  

 sværhedsgrad og kompleksitet gennem forløbet.
Fagenes placering,  

 omfang og indhold prioriteres i forhold til de ergoterapeutiske  

 problemstillinger i uddannelsen.
 § 6. Nationale og internationale  

 forskningsresultater fra det ergoterapeutiske og andre områder, der er  

 relevante for professionen, integreres i størst muligt omfang i  

 undervisningen.
§ 7. I uddannelsen indgår tværfaglige  

 elementer svarende til mindst 8 ECTS-point, der skal indgå i  

 såvel den teoretiske som den praktiske undervisning.
Hvert element skal  

 arrangeres i samspil med mindst en af de samarbejdsparter, der er relevante  

 for faggruppen.
 Stk. 2. I uddannelsens teoretiske og kliniske dele  

 indgår undervisningsformer og læringsmiljøer, der udvikler  

 de studerendes selvstændighed, samarbejdsevne, refleksion og evne til  

 at skabe faglig fornyelse.
 Stk. 3. I uddannelsen vægtes, at de studerende får  

 mulighed for at opnå bred praksiserfaring inden for kliniske og andre  

 ergoterapeutisk relevante virksomhedsområder, og at dette indgår  

 i hele studieforløbet.
§ 8. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 § 9. Uddannelsen omfatter en teoretisk  

 undervisningsdel svarende til 168 ECTS-point og en klinisk undervisningsdel  

 svarende til 42 ECTS-point.
Stk. 2. I uddannelsen indgår en valgfri del svarende til  

 26 ECTS-point.
I den valgfri del indgår det afsluttende  

 bachelorprojekt, der har et omfang på 20 ECTS-point.
Gennem arbejdet  

 med bachelorprojektet skal den studerende erhverve sig kvalifikationer inden  

 for ergoterapeutisk udviklingsarbejde.
I projektet behandles en selvvalgt  

 problemstilling inden for ergoterapi og med anvendelse af videnskabelig  

 metode.
Problemstillingen godkendes af uddannelsesinstitutionen.
 § 10. Uddannelsen omfatter teoretisk og klinisk  

 undervisning inden for følgende fag, jf. fagenes indholds- og  

 målbeskrivelser i bilag til bekendtgørelsen:
1) Sundhedsvidenskabelige fag:
111 ECTS-point heraf ergoterapeutiske fag 96 ECTS-point medicinske fag 15 ECTS-point 2) Naturvidenskabelige fag:
bl.a. anatomi og fysiologi 15 ECTS-point 3) Humanistiske fag:
bl.a. pædagogik og psykologi 18 ECTS-point 4) Samfundsvidenskabelige fag:
bl.a. sociologi og lovgivning 18 ECTS-point 5) Valgfag 6 ECTS-point 6) Klinisk undervisning, jf. § 11 42 ECTS-point I alt 210 ECTS-point § 11. Målet med den kliniske undervisning er  

 at skabe sammenhæng mellem teoretisk og praktisk kundskab og derved  

 sikre professionsbasering og praksisnærhed.
Den kliniske undervisning  

 tilrettelægges med progression fra det observerende til det  

 reflekterende og selvstændigt udøvende i forbindelse med  

 træning af grundlæggende kompetencer inden for sundhedsfremme,  

 sygdomsforebyggelse, vedligeholdelse, behandling, habilitering og  

 rehabilitering.
Nærmere regler om den kliniske undervisning  

 fastsættes i studieordningen.
Stk. 2. Den kliniske undervisning, der udgør 42  

 ECTS-point, foregår på godkendte undervisningssteder med  

 ergoterapeutisk relevant virksomhed.
Det påhviler det kliniske  

 undervisningssted at udarbejde beskrivelse af det kliniske  

 undervisningsforløb.
Beskrivelsen skal godkendes af  

 uddannelsesinstitutionen.
De studerende undervises og vejledes af kliniske  

 undervisere.
De studerende har pligt til at deltage i den kliniske  

 undervisning efter regler fastsat i studieordningen.
Kapitel 3 Eksamen m.v.
§ 12. Uddannelsen indeholder 4 eksterne  

 prøver i ergoterapi, hvoraf en prøve placeres ved udgangen af  

 2. semester og en prøve i 7. semester, bachelorprojektet.  

 Bachelorprojektet bedømmes ved en mundtlig prøve.
Der gives en  

 samlet karakter for det skriftlige arbejde og præstationen ved  

 prøven.
Prøven er individuel.
Placeringen af de øvrige  

 eksterne prøver samt eventuelle interne prøver fastsættes  

 i studieordningen.
Stk. 2. Kliniske undervisningsperioder svarende til mindst 18  

 uger skal bedømmes. 2 perioder af mindst 6 ugers varighed  

 bedømmes.
Der gives bedømmelsen Bestået/Ikke  

 bestået.
Bedømmelsen sker ved intern prøve.
 Stk. 3. De eksterne og interne prøver, der ligger i  

 studiets tre første år, skal være bestået,  

 før den studerende kan afslutte bachelorprojektet.
 Stk. 4. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse om eksamen ved visse  

 videregående uddannelser under Undervisningsministeriet  

 (eksamensbekendtgørelsen), bekendtgørelse om karakterskala og  

 anden bedømmelse samt bekendtgørelse om censorinstitutionen for  

 visse videregående uddannelser under Undervisningsministeriet  

 (censorbekendtgørelsen).
Kapitel 4 Studieordningen § 13. Institutionen fastsætter inden for  

 bekendtgørelsens rammer nærmere regler for uddannelsen i en  

 studieordning.
 Stk. 2. Studieordningen skal indeholde regler om:
 1)	Mål for samt indhold og tidsmæssigt omfang af de enkelte  

 fag samt fagenes placering og bedømmelse i studieforløbet.  

 Omfanget af fagene fastsættes i ECTS-point, jf. § 10.
 2)	Mål, indhold, tidsmæssigt omfang, placering,  

 tilrettelæggelse og bedømmelse af den kliniske undervisning, jf.  

 § 11 og § 12.
 3)	Godkendelse af kliniske undervisningssteder, jf. § 11.
 4)	Undervisnings- og arbejdsformer i uddannelsen, herunder IT i  

 undervisningen, jf. § 7.
 5)	Den valgfri del, jf. § 9, stk. 2.
 6)	Udarbejdelse af bachelorprojektet, jf. § 9, stk. 2.
 7)	Obligatorisk deltagelse i den kliniske undervisning, jf. §11,  

 stk. 2.
 8)	Merit, jf. § 16.
 9)	Beskrivelse af hovedområderne i virksomhedsfeltet, jf.  

 § 4.
 10)	Internationalisering.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 § 14. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra regler i studieordningen, der alene er fastsat af  

 institutionen.
 Stk. 2. Inden en studieordning fastsættes og ved  

 væsentlige ændringer af denne, skal studieordningen godkendes af  

 Undervisningsministeriet efter indhentet udtalelse fra Sundhedsstyrelsen.
Stk. 3. Ved udarbejdelsen af studieordningen deltager en  

 repræsentant for de studerende og en repræsentant for de kliniske  

 undervisningssteder.
Ved væsentlige ændringer af studieordningen  

 tager institutionen kontakt til aftagerrepræsentanter og indhenter en  

 udtalelse fra censorformandskabet, jf. censorbekendtgørelsen.  

 Studieordningen koordineres med studieordningerne fra de øvrige  

 uddannelsessteder, så der sikres en ensartet kvalitet af uddannelsen  

 på landsplan.
Studieordningen, herunder væsentlige  

 ændringer i denne, træder i kraft ved studieårets  

 begyndelse og skal indeholde overgangsregler.
Censorformandskabet skal  

 orienteres om studieordningen og ændringer heri.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 5 Andre regler § 15. Skift til samme uddannelse ved anden  

 institution kan først ske efter 1. studieår og efter at 1.  

 eksterne prøve er bestået.
Institutionen kan dispensere herfra,  

 såfremt der foreligger usædvanlige forhold.
 § 16. Beståede uddannelseselementer ved en  

 institution, der udbyder uddannelse efter denne bekendtgørelse,  

 ækvivalerer tilsvarende uddannelseselementer ved de andre  

 institutioner.
Stk. 2. Institutionen kan herudover i hvert enkelt  

 tilfælde eller ved regler i studieordningen godkende, at  

 gennemførte uddannelseselementer fra en anden dansk eller udenlandsk  

 videregående uddannelse, der er bestået efter reglerne herom,  

 træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes  

 på grundlag af en faglig vurdering af ækvivalensen mellem de  

 berørte uddannelsesdele.
 § 17. Uddannelsesinstitutionen kan beslutte, at en  

 studerende skal afbryde eller ophøre med uddannelsen på de  

 kliniske undervisningssteder, hvis det er åbenbart, at den studerende  

 på grund af vedvarende somatisk eller psykisk sygdom eller  

 diagnosticerede personlighedsforstyrrelser, misbrug eller lignende ikke kan  

 fungere forsvarligt i relation til patienten.
§ 18. Undervisningsministeriet kan godkende  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 § 19. Undervisningsministeriet træffer  

 afgørelse om at dispensere fra bekendtgørelsen, når det  

 er begrundet i usædvanlige forhold, bortset fra de tilfælde, der  

 er nævnt i § 2. stk. 3, § 15 og § 16,  

 stk. 2.
§ 20. Institutionens afgørelser i henhold  

 til bekendtgørelsen kan indbringes for Undervisningsministeriet,  

 når klagen vedrører den i § 17 beskrevne situation eller  

 vedrører retlige spørgsmål.
Klagen indgives til  

 institutionen.
Institutionen videresender klagen til ministeriet ledsaget af  

 en udtalelse.
Institutionen giver klageren lejlighed til inden for en frist  

 af mindst 1 uge at kommentere udtalelsen.
Kommentarerne medsendes til  

 ministeriet.
 Stk. 2. Fristen for at indgive klage efter stk.1 er 2 uger fra  

 den dag, afgørelsen er meddelt klageren.
Kapitel 6 Ikrafttræden og overgangsregler § 21. Bekendtgørelsen træder i kraft  

 den 1. september 2001 og har virkning for studerende, der begynder på  

 uddannelsen den 1. september 2001 eller senere.
 Stk. 2. Samtidig ophæves bekendtgørelse nr. 44 af  

 27. januar 1988 om uddannelse af ergoterapeuter, jf. dog stk. 3.
 Stk. 3. Studerende, der er begyndt på  

 ergoterapeutuddannelsen før den 1. september 2001, har ret til at  

 færdiggøre uddannelsen efter reglerne i bekendtgørelse  

 nr. 44 af 27. januar 1988.
 Stk. 4. Institutionen fastsætter overgangsregler for de  

 studerende, der i medfør af stk. 3 har ret til at  

 færdiggøre uddannelsen efter de hidtidige regler, men som  

 ønsker at færdiggøre uddannelsen efter reglerne i  

 nærværende bekendtgørelse.
Undervisningsministeriet, den 30. marts  

 2001 P.M.V.Ivan SørensenStyrelseschef /Carl Erik Lautrup Bilag 1 Bekendtgørelse om ergoterapeutuddannelsen.
Sundhedsvidenskabelige fag 111 ECTS-point heraf Ergoterapeutiske fag 96 ECTS-point A.
Mål: De studerende skal ud fra et teoretisk grundlag og praktisk  

 erfaring kunne analysere og danne syntese omkring problemstillinger inden for  

 ergoterapiens genstandsområde, som vedrører :
 Aktivitet:
 1)	Aktiviteters betydning for menneskets udvikling, helbredstilstand og  

 livskvalitet.
 2)	Den betydning, som aktiviteters indhold og former har for oplevelsen  

 af meningsfuldhed og værdi i dagligdagen og i livsforløbet.
 3)	Aktiviteters muligheder som terapeutisk virkemiddel og mulighederne  

 for tilpasset og gradueret anvendelse.
 Mennesket i aktivitet:
 4)	Menneskets fysiske, kognitive, psykiske og sociale  

 forudsætninger for aktivitet samt aktiviteters betydning for udvikling  

 af disse.
 5)	Menneskets alder, køn, sociale og kulturelle baggrund samt  

 livsværdier og deres indflydelse på menneskets opfattelse af og  

 tilgang til aktivitet og sundhed.
 6)	Udvikling af motivation og handlekompetencer omkring  

 aktivitetsudøvelse.
 Omgivelser:
 7)	Arbejds- og levevilkårenes betydning for menneskets aktivitet,  

 udvikling og helbredstilstand, herunder fysiske, sociale, kulturelle og  

 institutionelle forhold i omgivelserne.
 8)	Mulighederne for at fremme menneskets aktivitet og sundhed ved at  

 tilrettelægge eller ændre i omgivelser.
B.
Mål: De studerende skal kunne anvende, analysere og kritisk  

 vurdere følgende områder i relation til udøvelse af  

 ergoterapi, herunder ergoterapiens metoder og midler:
 1)	Ergoterapi som en klientcentreret praksis, hvor målet er at  

 gennemføre den ergoterapeutiske indsats med klienten (enkeltpersoner,  

 familier, grupper eller organisationer) som aktiv samarbejdspart.
2)	Ergoterapiens etiske og værdimæssige grundlag, der  

 opfatter klienten som eksperten på eget liv og egen aktivitet og  

 samtidig bygger på brugerens ressourcer og opfattelse af  

 livsværdier.
Dette relateres i samarbejde med brugeren til de aktuelle  

 samfundsmæssige muligheder.
 Undersøgelses- og analysemodeller:
 3)	Undersøgelses- og analysemodeller vedrørende  

 menneskets aktivitets-, færdigheds- og funktionsniveau samt modeller  

 for undersøgelse af omgivelsers indflydelse på aktivitet.
 4)	Formål, målgrupper, teoretisk baggrund og praktiske  

 procedurer ved anvendelse af disse undersøgelses- og  

 analysemodeller.
5)	Aktivitetsanalyser.
Metoder til analyse af opbygning,  

 sammensætning og anvendelse af aktiviteter.
 Referencerammer og vurderingsgrundlag:
 6)	Teorier om menneskelig aktivitet og aktivitetsproblemer.
 7)	Teorier om menneskets fysiske, psykiske og kognitive funktioner og  

 dysfunktioner samt deres konsekvenser for aktivitetsudøvelse.
 8)	Teorier om omgivelsernes fysiske, sociale, kulturelle og  

 institutionelle komponenter og deres konsekvenser for menneskets  

 aktivitetsudøvelse.
 Interventionsmodeller inden for sundhedsfremme,  

 sygdomsforebyggelse, habilitering, rehabilitering, vedligeholdelse og  

 behandling:
 1)	Med fokus på ønskede og nødvendige daglige  

 aktiviteters indhold og former.
 2)	Med fokus på de ønskede og nødvendige  

 færdigheder, som mennesket har.
 3)	Med fokus på menneskets fysiske, psykiske og kognitive  

 funktioner.
 4)	Med fokus på fysiske, sociale, kulturelle eller  

 institutionelle forhold i omgivelserne.
 Kvalitetsudvikling og evalueringsmetoder:
 1)	Rettet mod ergoterapeutiske arbejdsprocesser, målopfyldelse og  

 dokumentation.
Medicinske fag 15 ECTS-point Omfatter bl.a. følgende fag:
Somatiske sygdomsfag Psykiatriske sygdomsfag Social- og arbejdsmedicin De studerende skal kunne vurdere sygdommes konsekvenser  

 for en klients eller grupper af klienters fysiske, psykiske,  

 sansemæssige og kognitive funktionsniveau i forhold til aktiviteter i  

 den aktuelle livssituation.
De studerende skal have kendskab til  

 sundhedsvidenskabelige teorier og metoder.
Naturvidenskabelige fag 15 ECTS-point Omfatter bl.a. følgende fag:
Anatomi Fysiologi De studerende skal kende menneskets normale biologiske  

 udvikling samt funktion og struktur af bevægeapparatets og  

 nervesystemets komponenter.
De studerende skal kunne undersøge og  

 vurdere afvigelser fra det normale med mulige konsekvenser for  

 aktivitetsudøvelse.
Endvidere skal de studerende kunne vurdere  

 anatomiske og fysiologiske belastningsfaktorer i forbindelse med  

 rehabilitering, behandling, vedligeholdelse, habilitering, sundhedsfremme og  

 sygdomsforebyggelse.
De studerende skal have kendskab til naturvidenskabelige  

 teorier og metoder.
Humanistiske fag 18 ECTS-point Omfatter bl.a. følgende fag:
Pædagogik Psykologi Etik De studerende skal kunne anvende terapeutisk kommunikation  

 og relevante pædagogiske metoder til formidling til grupper og  

 enkeltpersoner samt kunne anvende viden om menneskets psykologiske udvikling  

 i den ergoterapeutiske indsats.
De studerende skal desuden kunne indgå  

 i og vurdere forskellige gruppestrukturer og -processer samt kunne anvende og  

 udvikle etiske og værdimæssige måder at forholde sig  

 på i samarbejdssituationer.
De studerende skal have kendskab til  

 humanistiske teorier og metoder.
Samfundsvidenskabelige fag 18 ECTS-point Omfatter bl.a. følgende fag:
Sociologi Social- og sundhedslovgivning/politik Arbejdsmarkedsforhold og arbejdsmiljølovgivning De studerende skal kunne anvende viden om  

 sammenhænge mellem menneskers alder, køn, sociale og kulturelle  

 baggrund til forståelse af aktivitetsformer og analyse af aktiviteters  

 betydning og skal kende arbejds- og levevilkårenes betydning for  

 helbreddet.
De studerende skal kunne anvende viden om samfundets regulering  

 af arbejds- og levevilkår i den ergoterapeutiske indsats.
Tillige skal  

 de studerende kunne anvende viden om organisering af den ergoterapeutiske  

 indsats og lovgrundlaget for udførelsen af professionen.
De studerende  

 skal have kendskab til samfundsvidenskabelige teorier og metoder.
Klinisk Undervisning 42 ECTS-point Den kliniske undervisning tilrettelægges inden  

 for:
Sundhedsfremme Sygdomsforebyggelse Habilitering Rehabilitering Vedligeholdelse Behandling.
De studerende skal, under vejledning af  

 instruktionsergoterapeuter, opnå handlekompetence inden for det  

 ergoterapeutiske professionsområde.
De studerende skal ud fra et  

 teoretisk grundlag og praktisk erfaring kunne analysere og danne syntese  

 omkring problemstillinger inden for det ergoterapeutiske  

 professionsområde og kunne vurdere deres arbejde med henblik på  

 kvalitetsudvikling.
Valgfri del 6 ECTS-point Den valgfri del i uddannelsen har som hensigt, at de  

 studerende får mulighed for at fordybe sig i et selvvalgt fagligt  

 område.
Den valgfri del kan indeholde både teoretiske, kliniske  

 og tværfaglige elementer og kan placeres enten som forløb  

 på egen uddannelse eller på en anden uddannelse.
 Den valgfri del giver desuden mulighed for at indgå  

 i læringsaktiviteter med studerende med andre faglige baggrunde og  

 dermed perspektivere fordybelsesområdet ud fra forskellige faglige og  

 professionelle positioner.
Den valgfri del kan først placeres, når de  

 studerende har bestået prøven efter 2. semester.
Indhold og  

 tilrettelæggelse beskrives i studieordningen.
