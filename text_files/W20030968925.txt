Landsskatteretskendelse af 16. juni 2003 vedr.  

 Momsafgiftsgrundlag  Møbelforretning  brugte møbler Der klages over, at værdien af brugte møbler modtaget i  

 forbindelse med Danbo Møbler A/Ss (selskabet) salg af nye møbler skal  

 medregnes til afgiftsgrundlaget for de nye møbler.
Landsskatterettens  

 afgørelse Landsskatteretten ændrer told- og skatteregionens afgørelse.
Sagens oplysninger Selskabet driver møbelforretning med salg af nye møbler.  

 Endvidere sælger selskabet fra andre lokaler brugte møbler.
Omsætningen af  

 brugte møbler udgør 1-2 % af selskabets årlige omsætning.
I forbindelse med salg af nye møbler, har selskabet i visse  

 tilfælde modtaget kundens brugte møbler.
Selskabet har hentet disse hos  

 kunden  

 i forbindelse med leveringen af de nye.
Der er ikke foretaget anden betaling  

 end kundens betaling for de modtagne nye møbler.
Det fremgår ikke af  

 selskabets  

 fakturaer, at der er modtaget brugte møbler.
 Selskabets repræsentanter har oplyst, at man ikke besigtiger de  

 brugte møbler, før de afhentes i forbindelse med leveringen af de ny møbler.
 Selskabets avance ved salg af nye møbler er af regionen opgjort  

 til ca. 32 %.
Selskabets svarer ved salg af brugte møbler moms af det fulde  

 vederlag.
Selskabets omsætning af brugte møbler i perioden fra 1. maj 1996  

 til  

 30. april 2001 udgjorde i alt 1.022.582 kr. før tillæg af moms.
Regionens afgørelse Selskabets afgiftstilsvar er forhøjet med 127.822 kr. for  

 perioden fra 1. maj 1996 til 30. april 2001.
Regionen har anset de modtagne brugte møbler som taget i bytte  

 for de nye møbler, således at værdien af de brugte møbler er modregnet i de  

 nyes pris.
Dermed er afgiftsgrundlaget for de nye møbler angivet for lavt.  

 Regionen har anført, at det må have formodningen imod sig, at de i byttetagne  

 brugte møbler ikke repræsenterer en værdi, der således uretmæssigt har  

 formindsket det grundlag, hvoraf der er svaret moms ved salg af nye møbler.
Regionen har som følge heraf forøget selskabets afgiftsgrundlag  

 for perioden med en skønsmæssig fastsat værdi af de brugte møbler.
Værdien er  

 opgjort som 50 % af selskabets omsætning af brugte møbler.
Regionen har i den  

 forbindelse skønsmæssigt antaget, at selskabet ved salget af brugte møbler  

 har  

 haft en avance på ca. 50 %. Der er herved henset til, at selskabets avance på  

 nye møbler er 32 %.
 Af det fremkomne afgiftsgrundlag har regionen beregnet 25 %  

 moms.
I regionens bemærkninger til Landsskatteretten er det anført, at  

 der ikke foreligger nogen form for dokumentation omkring selskabets  

 erhvervelse  

 af brugte møbler, hvor disse er indgået i en handel ved salg af nye møbler.  

 Der  

 er på de udstedte fakturaer hverken en specifikation heraf eller  

 dokumentation  

 for, at disse er erhvervet til 0 kr.
Selskabet har således tilrettelagt  

 regnskabet på en sådan måde, at der ikke forefindes revisionsspor omkring  

 erhvervelsen af brugte møbler.
Det ville være retssikkerhedsmæssigt  

 betænkeligt, såfremt regionen af mangel på objektive forhold skulle være  

 afskåret fra at forfølge en sag af nærværende karakter.
Der er tale om en møbelforretning, som har udskilt salg af  

 brugte møbler i en særskilt afdeling.
Dette indikerer, at der generelt er  

 tale  

 om kvalitetsmæssig bedre brugte møbler, hvor kunden næppe har accepteret, at  

 der ikke sker værdiansættelse.
 Regionens skøn er baseret på bruttoavancen ved salg af nye  

 møbler på 32 %. Bruttoavancen ved salg af brugte møbler er skønnet væsentlig  

 højere, hvilket er i selskabets favør.
Klagerens påstand og  

 argumenter Der er principalt fremsat påstand om, at selskabets  

 afgiftstilsvar ikke skal forhøjes.
Subsidiært er der fremsat påstand om, at  

 afgiftstilsvaret skal opgøres til et andet beløb.
Ifølge selskabets repræsentant yder selskabet uden at forlange  

 vederlag herfor en service med afhentning af kundens gamle møbler i  

 forbindelse  

 med køb af nye møbler.
Der er ikke tale om en byttehandel, hvor værdien af  

 kundens brugte møbler modtages som hel eller delvis betaling for leveringen  

 af  

 nye møbler.
Der er heller ikke tale om, at selskabet køber brugte møbler af  

 kunderne.
 Det forhold, at der eventuelt er givet nedslag i prisen på nye  

 møbler, er alene udtryk for en normal handelssituation, idet der gives  

 tilsvarende nedslag i priserne på nye møbler til kunder, hvorfra der ikke  

 afhentes brugte møbler.
 Det er almindelig kendt i møbelbranchen, at det oftere er  

 lettere at sælge nyt, hvis virksomheden samtidig tilbyder at medtage kundens  

 brugte møbler ved leveringen af nye.
De brugte møbler repræsenterer ofte en meget ringe eller ingen  

 værdi, så selskabet betaler for, at disse bortskaffes som storskrald.
En  

 anden  

 meget stor del af de brugte møbler bortgives til f.eks. velgørende formål.
I Danmark findes adskillige virksomheder/brancher, f.eks.  

 forhandlere af hårde hvidevarer, som erhverver omsætningsvarer uden vederlag,  

 som efterfølgende kan videresælges.
Dette er problemfrit, når det blot påses,  

 at der betales moms af det fulde vederlag ved salget.
Det ligger i sagens  

 natur, at selskabet ville have gjort brug af de lempeligere brugtmomsregler,  

 såfremt der havde været tale om, at de brugte møbler indgik som en del af en  

 handel og dermed repræsenterede en værdi, der blev modregnet i  

 afgiftsgrundlaget for nye møbler.
 Til støtte for den subsidiære påstand er det gjort gældende, at  

 regionen ikke har drøftet skønnet med selskabet eller redegjort for hvilke  

 betragtninger, der konkret ligger til grund for det udøvede skøn.
Landsskatterettens  

 bemærkninger og begrundelse Momslovens § 28, stk. 1, nr. 2, har følgende ordlyd:
For varer og ydelser, der helt eller delvis leveres mod anden  

 betaling end penge (byttehandel), er afgiftsgrundlaget virksomhedens  

 almindelige pris ved levering af den pågældende vare eller ydelse.
Findes der  

 ikke en sådan almindelig salgspris, er afgiftsgrundlaget en kalkuleret  

 salgspris, der skal omfatte samtlige de omkostninger og den avance, der i  

 almindelighed indgår ved leveringen af varer og ydelser af den pågældende  

 art.  

 ( ) Retten finder det ikke tilstrækkelig sandsynliggjort, at  

 selskabet har modtaget brugte møbler som hel eller delvis betaling for  

 leveringen af nye møbler.
Retten har herved lagt vægt på, at der ikke udover  

 det forhold, at selskabet har kunne sælge en del af møblerne, foreligger  

 oplysninger, der støtter, at selskabet giver et nedslag i prisen på nye  

 møbler,  

 når kundens brugte møbler afhentes ved leveringen.
Derudover er der henset  

 til,  

 at selskabet efter det oplyste ikke beser kundernes brugte møbler før aftale  

 om  

 køb af nye møbler indgås, hvilket også taler for, at der som af selskabet  

 anført er tale om en service, der ikke influerer på selskabets  

 prisfastsættelse  

 på nye møbler.
 Der gives herefter selskabets medhold i den principale påstand.
