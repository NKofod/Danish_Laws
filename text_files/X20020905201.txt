Skattefri aktieombytning   tilladelse  -  

 omgørelse af 3 års anmeldelsesvilkår A ApS anskaffede aktierne i B A/S 23. september 1998.
På baggrund af tilladelse af 20. juli 2000 foretager A ApS ved  

 generalforsamlingsbeslutning af 15. november 2000 en skattefri aktieombytning  

 af aktierne i B A/S med aktier i C A/S.
B A/S blev herefter et datterselskab  

 af C A/S.
 Tilladelsen af 20. juli 2000 stillede som vilkår, at  

 væsentlige ændringer i den derved etablerede koncernstruktur  

 indenfor 3 år efter ombytningen, samt årsagen hertil, skulle  

 anmeldes til regionen.
 I forbindelse med en påtænkt omstrukturering i C A/S i  

 december 2001, hvor B A/S skulle overdrages til D A/S, forespurgte A ApS'  

 repræsentant, hvorvidt den påtænkte disposition ville have  

 skattemæssige konsekvenser for A ApS.
Havde A ApS beholdt aktierne i B A/S, kunne disse iflg.
ABL § 4, stk. 1,  

 jf. stk. 6, være solgt skattefrit efter 3 års ejertid, dvs. efter  

 23. september 2001.
 Vilkåret i tilladelsen af 20. juli 2000 om anmeldelse af  

 ændringer i ejerstrukturen indenfor 3 år efter ombytningen har  

 til formål at modvirke skatteundgåelse, hvorved en ellers  

 skattepligtig aktieavance ved skattefri aktieombytning placeres i et indskudt  

 holdingselskab, og derefter realiseres skattefrit efter 3 års  

 ejertid.
 Eftersom A ApS' salg af aktierne kunne være sket skattefrit efter  

 23. september 2001, burde vilkåret retteligt have lydt på  

 anmeldelse indtil da.
 Told- og Skattestyrelsen kunne derfor svare, at C A/S i december 2001 frit  

 kunne disponere over aktierne i B A/S uden at dette ville få  

 skattemæssige konsekvenser for A ApS i relation til den stedfundne  

 skattefri aktieombytning.
 Desuden omgjordes tilladelsen af 20. juli 2000 således, at  

 vilkåret om anmeldelse af væsentlige ændringer i  

 koncernstrukturen indenfor 3 år efter ombytningen gennemføres,  

 ændredes til et vilkår om anmeldelse af samme indtil 23.  

 september 2001.
