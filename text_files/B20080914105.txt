Bilag 1 til BL 6-08 Bilag 2 til BL 6-08 Bilag 3 til BL 6-08 Bestemmelser om certifikater for betjening af radio-anlæg i luftfartsradiotjenester m.m. (BL 6-08, udgave 2, 3. januar 2008) I medfør af § 29 i lov om radiofrekvenser, jf. lovbekendtgørelse nr. 680 af 23. juni 2004 om radiofrekvenser, som ændret ved lov nr. 545 af 8. juni 2006, og efter bemyndigelse fra Forskningsministeriet, jf. bekendtgørelse nr. 143 af 1. marts 2000 om henlæggelse af beføjelser vedrørende regelfastsættelse for visse prøver til Søfartsstyrelsen og Statens Luftfartsvæsen, samt i medfør af § 34, § 73, § 152, stk. 2, og § 153 i lov om luftfart, jf. lovbekendtgørelse nr. 731 af 21. juni 2007, og efter bemyndigelse fra Transportministeriet, jf. bekendtgørelse nr. 795 af 3. september 2001 om henlæggelse af opgaver til Statens Luftfartsvæsen og om kundgørelse af de af luftfartsvæsenet udfærdigede forskrifter, fastsætter Statens Luftfartsvæsen herved følgende:
1. Referencedokumenter 1.1 IT- og Telestyrelsens bekendtgørelse om anvendelse af radiofrekvenser uden tilladelse samt om amatørradioprøver og kaldesignaler mv., seneste udgave, for tiden bekendtgørelse nr. 1140 af 7. november 2006.
2. Definitioner Sprogassessor:
 En person, der er tilknyttet en sprogtestvirksomhed, og som er specielt uddannet til at foretage bedømmelse af luftfartsradiocertifikatindehaveres sprogniveau og autoriseret hertil af Statens Luftfartsvæsen.
 Sprogniveau:
 En persons færdigheder i at tale og forstå det danske eller engelske sprog bedømt ud fra den bedømmelsesskala, der er beskrevet i bilag 1 til denne BL.
 Sprogtestvirksomhed:
En virksomhed, der er godkendt i henhold til BL 6-09, jf.
JAR FCL-1 eller JAR FCL-2, BL 5-50, jf.
JAR-OPS 1 eller JAR OPS 3 (dog fra 16. juli 2008, Forordning (EF) Nr. 2006/1899), Forordning (EF) Nr. 2042/2003, jf.
Part 147, BL 6-95, eller BL 6-97, eller en landsdækkende union/et landsdækkende forbund for sports- eller fritidsflyvning, og som tillige har opnået Statens Luftfartsvæsens tilladelse til at foretage bedømmelse af luftfartsradiocertifikatindehaveres sprogniveau (tilladelse til at udøve sprogtestvirksomhed).
 Uddannelsesvirksomhed, der er registreret af Statens Luftfartsvæsen:
 Ved en uddannelsesvirksomhed, der er registreret af Statens Luftfartsvæsen, forstås i denne BL en ikke-godkendt uddannelsesvirksomhed, der er registreret med ret til udelukkende at uddanne til et eller flere af følgende certifikater: Begrænset certifikat som luftfartsradiotelefonist (BEG), nationalt begrænset certifikat som luftfartsradiotelefonist (N-BEG) og nationalt begrænset certifikat som luftfartsradiotelefonist for jordstationer (N-JOR).
3. Anvendelsesområde Denne BL fastsætter bestemmelser om a) uddannelse til certifikater til betjening af radioanlæg i luftfartsradiotjenester, b) indhold og aflæggelse af prøver til certifikater til betjening af radioanlæg i luftfartsradiotjenester, c) luftfartsradiotjenester, d) tilladelse til at udøve sprogtestvirksomhed samt tilbagekaldelse af sådanne tilladelser, og e) autorisation af sprogassessorer.
 Anm.: For betjening af radioanlæg i luftfartsradiotjenester gælder bestemmelserne i IT- og Telestyrelsens bekendtgørelse om anvendelse af radiofrekvenser uden tilladelse samt om amatørradioprøver og kaldesignaler mv.
4. Udstedelse, generelt 4.1 Certifikat til betjening af radioanlæg i luftfartsradiotjenester udstedes af Statens Luftfartsvæsen.
 a) Generelt certifikat som luftfartsradiotelefonist (GEN), jf. afsnit 7.
 b) Begrænset certifikat som luftfartsradiotelefonist (BEG), jf. afsnit 8.
 c) Nationalt begrænset certifikat som luftfartsradiotelefonist (N-BEG), jf. afsnit 9.
 d) Nationalt begrænset certifikat til betjening af jordstationer (N-JOR), jf. afsnit 10.
 Anm.: Udstedelse af certifikat til betjening af COM-anlæg, der alene anvendes til kommunikation mellem et luftfartøj og et luftfartsselskab (Operational Control), er ikke omfattet af denne BL.
4.4 Certifikatet udstedes med en påtegning, der angiver ansøgerens sprogniveau.
Påtegningen udstedes med en gyldighedsperiode på a) 3 år for sprogniveau 4 og b) 6 år for sprogniveau 5.
5. Uddannelse, generelt 5.1 Uddannelse til generelt certifikat som luftfartsradiotelefonist (GEN) kan kun foregå ved en uddannelsesvirksomhed, der er godkendt hertil af Statens Luftfartsvæsen.
 Anm.: Ansøgeren bekræfter ved sin underskrift på ansøgning om aflæggelse af prøve, at vedkommende har gjort sig bekendt med bestemmelserne om tavshedspligt i Telestyrelsens bekendtgørelse om oprettelse, ibrugtagning og anvendelse af radioanlæg i maritim radiotjeneste og luftfartsradiotjenester med individuel tilladelse til frekvensanvendelse og i henhold til det internationale radioreglement, jf. pkt. 1.1 og 1.3.
5.6 Sted og tidspunkt for prøvens afholdelse bestemmes af Statens Luftfartsvæsen.
Prøven er ikke offentlig.
6. Rettigheder, generelt 6.1 Udøvelsen af de rettigheder, der er knyttet til et certifikat som luftfartsradiotelefonist, er betinget af, at a) indehaveren har gjort sig bekendt med den korrekte betjening af det pågældende kommunikationsudstyr, og b) certifikatet har bevaret sin gyldighed.
a) indehaveren af certifikatet have udført mindst 10 timers tjeneste som luftfartsradiotelefonist inden for de seneste 3 år, og b) certifikatet have en gyldig sprogniveaupåtegning.
a) praktisk prøve i to-vejs kommunikation i forbindelse med en simuleret flyvning med anvendelse af det pågældende sprogs fraseologi og interview på klart sprog med udgangspunkt i arbejdsrelaterede og konkrete emner eller b) en bedømmelse af certifikatindehaverens sprogniveau, foretaget af en sprogassessor i forbindelse med certifikatindehaverens aflæggelse af praktisk PFC (Proficiency Check = duelighedstjek), i en virksomhed. der er godkendt som sprogtestvirksomhed, eller c) for certifikatindehavere, der ikke aflægger praktisk PFC, en bedømmelse af certifikatindehaverens sprogniveau, foretaget af en sprogassessor, der er ansat i en sprogtestvirksomhed, i forbindelse med certifikatindehaverens udøvelse af certifikatets rettigheder i et operationelt miljø.
 Anm.: Hvor der i referencedokumenterne til denne BL er nævnt aflæggelse af PFT for aflæggelse af periodisk flyvetræning, sidestilles dette i denne BL med aflæggelse af PFC.
 6.6. For at gyldighedsperioden for certifikatets sprogniveaupåtegning kan generhverves eller forlænges, kræves, at certifikatindehaveren opnår mindst sprogniveau 4 i prøven og interviewet, jf. pkt. 6.5 a., eller at bedømmelsen, jf. pkt. 6.5 b. eller c., fører til samme resultat.
7. Generelt certifikat som luftfartsradiotelefonist (GEN) 7.1 GEN-certifikat giver indehaveren ret til på de betingelser, der er nævnt i afsnit 6, at foretage engelsksproget radiokorrespondance til og fra et luftfartøj i forbindelse med IFR- og VFR-flyvning.
a) Praktisk prøve i modtagning af 10 meldinger på engelsk i relation til IFR- og VFR-flyvning, b) praktisk prøve i to-vejs kommunikation med anvendelse af engelsk fraseologi i forbindelse med en simuleret IFR- og VFR-flyvning, c) interview på engelsk på klart sprog med udgangspunkt i arbejdsrelaterede og konkrete emner og d) skriftlig prøve på engelsk i de emner, der er anført i bilag 2 til denne BL.
Denne prøve består af op til to opgavesæt (en VFR-del og en IFR-del) med hver 24 spørgsmål, hvor besvarelse foretages ved valg mellem flere muligheder.
 Anm.: Der kræves ikke aflæggelse af skriftlig prøve i VFR-delen, hvis eleven er indehaver af et gyldigt BEG-certifikat.
 7.6.1 For at bestå delprøven i pkt. 7.6 a. kræves 75% rigtig besvarelse.
8. Begrænset certifikat som luftfartsradiotelefonist (BEG) 8.1 BEG-certifikat giver indehaveren ret til på de betingelser, der er nævnt i afsnit 6, at foretage engelsksproget radiokorrespondance på frekvenser over 30 MHz til og fra et luftfartøj i forbindelse med VFR-flyvning.
a) Praktisk prøve i modtagning af 10 meldinger på engelsk i relation til en VFR-flyvning, b) praktisk prøve i to-vejs kommunikation med anvendelse af engelsk fraseologi i forbindelse med en simuleret VFR-flyvning, c) interview på engelsk på klart sprog med udgangspunkt i arbejdsrelaterede og konkrete emner og d) skriftlig prøve på engelsk i de emner, der er anført i bilag 2 til denne BL.
Denne prøve består af et opgavesæt med 24 spørgsmål, hvor besvarelse foretages ved valg mellem flere valgmuligheder.
9. Nationalt begrænset certifikat som luftfartstelefonist (N-BEG) 9.1 N-BEG-certifikat giver indehaveren ret til inden for dansk område og på de betingelser, der er nævnt i afsnit 6, at foretage dansksproget radiokorrespondance på frekvenser over 30 MHz til og fra et luftfartøj i forbindelse med en VFR-flyvning.
a) Praktisk prøve i to-vejs kommunikation med anvendelse af dansksproget fraseologi i forbindelse med en simuleret VFR-flyvning, b) interview på dansk klart sprog med udgangspunkt i arbejdsrelaterede og konkrete emner og c) skriftlig prøve på dansk i de emner, der er anført i bilag 2 til denne BL.
Denne prøve består af et opgavesæt med 24 spørgsmål, hvor besvarelse foretages ved valg mellem flere valgmuligheder.
10. Nationalt begrænset certifikat til betjening af jordstationer (N-JOR) 10.1 N-JOR-certifikat giver indehaveren ret til inden for dansk område og på de betingelser, der er nævnt i afsnit 6, a) at foretage radiokorrespondance på frekvenser over 30 MHz fra en luftfartsstation eller fra luftfartøjsstationer under disses ophold på jorden og b) at kunne foretage afprøvning af HF-kommunikationsudstyr fra en luftfartsstation og fra luftfartøjsstationer under disses ophold på jorden.
a) hvorvidt certifikatet giver ret til dansk- og/eller engelsksproget radiokorrespondance, og b) ved hvilken form for tjeneste certifikatet giver ret til at udføre radiokorrespondance.
 a) MEK for ret til at udføre radiokorrespondance i forbindelse med luftfartøjsstationers ophold på jorden.
 b) HIS for ret til at udføre radiokorrespondance i forbindelse med tjeneste som HIS-operatør (begrænset AFIS) ved en heliport.
 c) HLO for ret til at udføre radiokorrespondance i forbindelse med helikopteroperationer på helikopterdæk på havanlæg.
a) Praktisk prøve i to-vejs kommunikation i forbindelse med en simuleret arbejdsopgave, der relaterer til den tjeneste og foregår på det sprog, hvortil certifikatet ifølge påtegningerne skal give ret til at udføre radiokorrespondance, jf. pkt. 10.4 a. og b., b) interview på klart sprog med udgangspunkt i arbejdsrelaterede og konkrete emner på det sprog, hvortil certifikatet ifølge påtegningen skal give ret til at udføre radiokorrespondance, og c) skriftlig prøve på det sprog, hvortil certifikatet ifølge påtegningen skal give ret til at udføre radiokorrespondance i de emner, der er anført i bilag 2 til denne BL.
Denne prøve består af et opgavesæt med 24 spørgsmål, hvor besvarelse foretages ved valg mellem flere valgmuligheder.
11. Sprogtestvirksomheder 11.1 En erhvervsdrivende virksomhed, der er godkendt i henhold til enten BL 6-09, jf.
JAR FCL-1 eller JAR FCL-2, BL 5-50, jf.
JAR-OPS 1 eller JAR OPS 3, Forordning (EF) Nr. 2042/2003, jf.
Part 147, BL 6-95 eller BL 6-97 kan af Statens Luftfartsvæsen få tilladelse til på vegne af Statens Luftfartsvæsen at foretage bedømmelse af luftfartsradiocertifikatindehaveres sprogniveau (tilladelse til at udøve sprogtestvirksomhed).
a) navn og adresse, samt hvem der er økonomisk ansvarlig for virksomheden, b) organisation, c) administration, d) målsætning/standard, f) program for standardisering og g) kvalitetssikringssystem.
 Anm.: Bilag 3 til denne BL beskriver mere detaljeret kriterierne for at få tilladelse til at oprette en sprogtestvirksomhed.
 11.4.1 Håndbogen skal godkendes af Statens Luftfartsvæsen.
a) har tilknyttet et passende antal sprogassessorer og b) er i stand til behørigt at drive virksomheden.
 Anm.: Hvor der i referencedokumenterne til denne BL er nævnt aflæggelse af PFT for aflæggelse af periodisk flyvetræning, sidestilles dette i denne BL med aflæggelse af PFC.
 11.8 Foregår bedømmelsen af en certifikatindehavers sprogniveau i henhold pkt. 11.7, skal metoderne, der anvendes ved bedømmelsen, fremgå af sprogtestvirksomhedens godkendte håndbog, jf. pkt. 11.4.1.
12. Sprogassessorer 12.1 En autorisation som sprogassessor ved en sprogtestvirksomhed er betinget af, at ansøgeren a) er indehaver af et certifikat som luftfartsradiotelefonist med gyldig sprogniveaupåtegning på mindst 4 for det pågældende sprog, b) med tilfredsstillende resultat har gennemgået et kursus i bedømmelse af sprogniveau, godkendt af Statens Luftfartsvæsen, c) over for Statens Luftfartsvæsen har demonstreret færdighed i at vurdere en certifikatindehavers sprogniveau, og d) af Statens Luftfartsvæsen anses for egnet til at varetage hvervet.
13. Tilbagekaldelse af certifikat 13.1 Statens Luftfartsvæsen kan ved begrundet formodning om, at indehaveren af et gyldigt certifikat ikke længere er i besiddelse af de kundskaber, der kræves for opnåelse af et certifikat, indkalde indehaveren til en ny prøve.
14. Klageadgang 14.1 Afgørelser truffet af Statens Luftfartsvæsen efter bestemmelserne i afsnit 4 - 10 og afsnit 13 i denne BL kan påklages til Teleklagenævnet, jf. § 44, stk. 2, i lov om radiofrekvenser.
 Anm.: Klager, der indbringes for Teleklagenævnet, er pålagt et klagegebyr, jf. § 3 i Ministeriet for Videnskab, Teknologi og Udviklings bekendtgørelse om Teleklagenævnets virksomhed.
15. Ikrafttræden og overgangsbestemmelser 15.1 Denne BL træder i kraft den 5. marts 2008, jf. dog pkt. 15.3.
Statens Luftfartsvæsen, den 3. januar 2008 Kurt Lykstoft Larsen / Per Veingberg Bilag 1 til BL 6-08 Bedømmelse af en persons sprogfærdigheder i henhold til denne BL 1) Kravene til sprogfærdigheder gælder både for anvendelsen af standard fraseologi og klart sprog.
2) For at opfylde kravene til at få udstedt en påtegning på sprogsprogniveau 4 eller derover skal vedkommende være i stand til a) at kommunikere effektivt ved brug af talekommunikation via radiotelefoni og i ansigt til ansigt situationer, b) at kommunikere tydeligt og præcist om almindelige og arbejdsrelaterede emner, c) at anvende hensigtsmæssige kommunikationsstrategier med henblik på at udveksle information, opdage og løse misforståelser (fx at kontrollere rigtigheden af en information, bekræfte rigtigheden af en information eller klarificere en information) i en almindelig eller arbejdsrelateret situation, d) succesfuldt at håndtere den sproglige udfordring, der opstår i forbindelse med komplikationer eller en uventet udvikling af begivenhederne, som opstår i en rutine arbejdssituation, og e) at anvende en dialekt eller accent, der er forståelig inden for luftfartsbranchen.
 I forbindelse med bedømmelsen af en persons sprogfærdigheder anvendes den bedømmelsesskala, der er angivet herunder.
Bilag 2 til BL 6-08 Uddannelsesmål for den teoretiske uddannelse til luftfartsradiocertifikat Bilag 3 til BL 6-08 Sprogtestvirksomheder En sprogtestvirksomhed, der er godkendt til på vegne af Statens Luftfartsvæsen at foretage bedømmelser af luftfartsradiocertifikatindehaveres sprogfærdigheder, jf. afsnit 11 i denne BL, skal opfylde følgende betingelser:
 1) Sprogtestvirksomheden skal være organisatorisk og personalemæssig uafhængig af en eventuel sprogundervisning, som foregår i den virksomhed, der ønsker godkendelse som sprogtestvirksomhed.
 2) Sprogtestvirksomheden skal etablere og vedligeholde et kvalitetssikringssystem med henblik på at sikre overensstemmelse med og opfyldelse af de krav, standarder og procedurer, der er beskrevet i denne BL for bedømmelse af certifikatindehaveres sprogfærdigheder.
 3) Kvalitetssikringssystemet skal omfatte:
 a) Sprogtestvirksomhedens ledelse.
 b) Sprogtestvirksomhedens politik og strategier.
 c) Processer.
 d) Kontrol af tilstedeværelsen af relevante dokumenter.
 e) Sprogtestvirksomhedens organisationsstruktur.
 f) Sprogtestvirksomhedens ansvarlige for udvikling, etablering og ledelse af kvalitetssikringssystemet.
 g) Dokumentation for bedømmelsen af certifikatindehaveres sprogfærdigheder.
 h) Sprogtestvirksomhedens kvalitetssikringsprogram.
 i) Sprogassessorernes uddannelse og træning.
 j) Sprogtestvirksomhedens krav til bedømmelse af certifikatindehaveres sprogfærdigheder.
 k) Kundetilfredshed.
 4) Dokumentation for bedømmelsen af certifikatindehaveres sprogfærdigheder skal opbevares af sprogtestvirksomheden i en periode svarende til mindst gyldighedsperioden for certifikatindehaverens sprogpåtegning.
 5) Dokumentation for bedømmelsen af certifikatindehaveres sprogfærdigheder skal mindst omfatte følgende:
 a) Bedømmelsens mål.
 b) Bedømmelseskriterier for mindst sprogniveau 4, 5 og 6.
 c) Bedømmelsens opbygning, tidsforbrug, anvendt teknik, bedømmelseseksempler og lydeksempler.
 d) Administration: Prøvested og kontrol af aspirantens identitet.
 e) Kopi af den dokumentation, der er fremsendt til Statens Luftfartsvæsen for afholdt sprogtest.
