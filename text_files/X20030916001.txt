 Aftalegrundlaget  

 er AB 92.
Voldgiftsretten  

 udtaler, at revnerne i gulvbelægningen skyldes en håndværksmæssig fejl, som  

 indklagede hæfter for.
De finder endvidere at gulvbelægningens varierende  

 tykkelse konstateret ved hjælp af skønsmand, jf.
AB 92, § 45, er en  

 håndværksmæssig fejl, som indklagede ligeledes hæfter for.
Voldgiftsretten  

 finder, at klager af æstetiske og holdbarhedsmæssige grunde har krav på en  

 fuldstændig udskiftning af gulvet.
Flytning af inventar i forbindelse med  

 udskiftning af gulvbelægning er en påregnelig følgeudgift og er således ikke  

 dækket af ansvarsbegrænsningen i AB 92, 35, stk. 2, og indklagede skal derfor  

 erstatte denne udgift.
Adciterede burde have været opmærksom på, at der var  

 tale om et gulv, hvorpå det ikke ville være forsvarligt at udlægge belægning  

 uden fuger.
Adciterede er derfor erstatningsansvarlig for, at gulvbelægningen  

 ikke er udført korrekt.
Adciterede skal således friholde indklagede for de  

 beløb, som denne har betalt til klageren.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører AB 92 §§ 45 og 35, stk. 2.
 I anledning af, at der mellem klageren som bygherre, indklagede  

 som totalentreprenør og adciterede som gulventreprenør er opstået tvist om  

 ansvaret for påståede mangler ved gulvbelægning, er der i medfør af  

 Regler for  

 behandling af sager ved de af Voldgiftsnævnet for bygge- og anlægsvirksomhed  

 nedsatte voldgiftsretter nedsat en voldgiftsret bestående af  

 murermester,  

 ingeniør M.IDA Kaj Buch Andersen, direktør, akademiingeniør Jørgen Therkelsen  

 og landsdommer Fritse Hove med sidstnævnte som formand.
 Klageren har påstået indklagede tilpligtet at betale 445.575,24  

 kr. med procesrenter fra den 23. marts 2001.
 Indklagede har over for klageren påstået frifindelse, subsidiært  

 mod betaling af et mindre beløb og har påstået denne tilpligtet at betale  

 126.650 kr. med procesrenter fra den 15. januar 2000.
 Indklagede har over for adciterede nedlagt påstand om, at denne  

 tilpligtes at friholde indklagede (adcitanten) for ethvert beløb, inklusive  

 renter og omkostninger, som adcitanten måtte blive tilpligtet at betale  

 klageren.
 Adciterede har påstået frifindelse, subsidiært mod betaling af  

 et mindre beløb, og har påstået adcitanten tilpligtet at betale 84.375,00 kr.  

 med procesrenter fra den 31. august 1999.
 Sagens nærmere omstændigheder er i korthed følgende:
 Efter afholdelse af licitation blev indklagede i 1997 antaget  

 som totalentreprenør til at udføre om- og tilbygning af klagerens ejendom,  

 for  

 en samlet sum på 12.974.000 kr.
Inden licitationen blev der afholdt et projektmøde med  

 adciterede med henblik på at afklare, om belægning af adciteredes mærke var  

 egnet til udlægning på det eksisterende gulv.
Adciterede udtog prøver af  

 gulvet, hvorefter man anbefalede gulvbelægningen.
Direktøren for klagers  

 virksomhed besigtigede et referencegulv.
 Indklagede antog adciterede til at udføre gulvbelægningen for  

 157.350 kr.
 Det fremgår af ordrebekræftelsen, at der er tale om et areal på  

 960 kvadratmeter, og  

  

 at  

  

 arbejdet bl.a. omfatter levering og udlægning af  

 belægning af adciteredes mærke med en lagtykkelse på 5  8 mm,  

  

 at  

  

 AB 92  

 er gældende for tilbuddet, og  

  

 at  

  

 der tages forbehold for  

 revnegennemslag i belægninger, hvis de skyldes bevægelser i underbeton, samt  

 olieforurening i underbeton.
 Det fremgår af en række byggemødereferater, at klagerens  

 rådgiver fandt gulvet uacceptabelt.
 Af et referat af et projektmøde den 11. august 1998, hvori  

 deltog repræsentanter for parterne, fremgår følgende:
Pkt. 1 Udførelsesforløb Afrensning af gammel betonoverflade påbegyndtes 21.06.98. Efter  

 vanding af betonoverfladen påbegyndtes udlægning af belægningen af  

 adciteredes  

 mærke 26.06.98.
 Denne belægning var ikke acceptabel, og der blev afholdt møde på  

 stedet for afklaring af problemet.
 DETTE MØDE BLEV AFHOLDT UDEN ADVIS OG DELTAGELSE AF RÅDGIVER.
En prøve på en reparation blev udført for udtalelse.
På  

 efterfølgende byggemøde 02.07.98 blev såvel gulvoverfladen som reparationen  

 kasseret af rådgiver! Mellem rådgiver og adciterede blev der 06.07.98 opnået enighed  

 om at omlægge yderste ca. 25 % i hal 1. Sammenskæringer mellem ny og gammel  

 belægning skulle udføres meget præcist og  

  

 uden  

  

 ekstra fugning.
De af klager opstillede reoler skulle fjernes og støvvæg mod  

 resterende butiksområde etableres.
Dette reparationsarbejde blev påbegyndt.
 Den udførte reparation var om mulig endnu mere mangelfuld end  

 den oprindelige gulvbelægning:
·  

 Mange pin-holes ·  

 Spor efter pigruller ·  

 Sammenskæring mod oprindelig belægning ujævn og upræcis.
 ·  

 Store partielle ujævnheder, specielt ved konvektorgrave og søjler ved  

 butiksfacaden.
 Nyt møde mellem entreprenør-rådgiver og  

 klager:
·  

 Af bl.a. tidsmæssige årsager var bygherren tvunget til at acceptere en  

 reparation af reparationen!! ·  

 Sammenskæringen skulle fræses op og en udfugning (ca. 10 cm bred) udføres af  

 epoxygulvbelægningsmateriale.
 ·  

 Pin-holes repareres/udfyldes.
 ·  

 Spor efter pigrulle repareres/udfyldes.
 ·  

 Omkring konvektorgrave monteres alu-skinne og konvektorriste monteres i  

 niveau  

 med alu-skinner.
·  

 Hele butiksgulvet afvaskes i hedt vand for afrensning af voks.
Afvaskningen  

 udføres i flere etaper.
 ·  

 Strålerør fra brandslange retableres.
Pkt. 2 Diverse reparationer er nu udført.  

 Belægningen opfylder stadig ikke kriterierne opstillet for projektet og  

 angivet  

 i leverandørens brochuremateriale, men belægningen er nødtvungent accepteret,  

 idet det er af vital betydning for klager at flere forsinkelser ikke kan  

 udskyde åbningen af butikken og yderligere forsøg på reparation  

 ikke er  

 særlig tillidsvækkende! Pkt. 3 Adciterede udreder en dekort, stor kr.  

 40.000,- direkte til klager til dækning af ulemperne nævnt i pkt. 2 samt  

 dækning af ekstra udgifter til rådgiver samt butiksindretningspersonalet.
Det  

 forudsættes at gulvets tekniske egenskaber, trykstyrke m.m. opfylder de  

 tekniske specifikationer i henhold til adciteredes brochuremateriale. Da der efterfølgende fremkom langs- og  

 tværgående revner i belægningen, blev der efter klagerens anmodning afholdt  

 syn  

 og skøn i medfør af AB 92 § 45. Som skønsmand blev udpeget en ingeniør, som  

 afgav erklæring den 14. november 2000.
Af skønserklæringen fremgår bl.a., at  

  

 Målinger af lagtykkelsen i 5  

 udtagne prøver viser, at kun 1 prøve opfylder lagtykkelseskravet på 5   

 8 mm, 1  

 måling viser 5  9 mm og 3 øvrige viser 2  3 mm, at  

  

 der ikke er udført fuger i  

 laget af adciteredes mærke over eksisterende revner/fuger i det underliggende  

 betongulv, at  

  

 overfladen æstetisk ikke lever  

 op til de forventninger, man kan stille hertil i henhold til  

 brochurematerialet, at  

  

 der kan konstateres følgende  

 fejl og mangler ved udlægningen:
·  

 tykkelsen varierer ned til 2 mm, ·  

 fuger er ikke ført gennem T2 laget, ·  

 der er partielt store ujævnheder i gulvet, ·  

 der er mange pin-holes i gulvet, ·  

 partielt mangler der finish af overfladen, ·  

 der er store farveforskelle og store forskelle i gulvoverfladens glathed, at  

  

 der er konstateret langs- og  

 tværgående revnedannelser ca. 1  2 mm tykke, følgende den underliggende  

 bærende konstruktion i betongulvet, at  

  

 denne type revner forekommer i  

 forbindelse med bevægelse i underliggende betongulve, at  

  

 denne type revner  med  

 henvisning til brochurematerialet  kunne være undgået og derfor ikke  

 kan  

 betegnes som uundgåelige konstruktionsrevner, at  

  

 det vil koste ca. 280.000 kr.  

 excl. moms at udskifte gulvet plus omkostninger til fjernelse og  

 genopstilling  

 af inventar, 150.000 kr. excl. moms, at  

  

 revnerne isoleret set vil  

 kunne udbedres for 20-25.000 kr. excl. moms, men at den rigtigste  

 løsning,  

 dels af æstetiske grunde, og dels af hensyn til laget af adciteredes mærkes  

 tykkelse m.v. er en udskiftning af gulvet.
Af adciteredes brochuremateriale vedrørende  

 dennes gulvprodukter fremgår, at det gulvprodukt der er brugt i klagers  

 ejendom  

 har en lagtykkelse på 5  8 mm.
Om fugeløsninger hedder det i brochuren:
Adciteredes toplagsprodukter har ikke  

 noget særskilt behov for fuger.
Som hovedregel skal fuger, der forefindes i  

 underbetonen, føres igennem toplaget.
De eneste situationer, hvor der kan  

 udføres fugefri gulve på trods af fuger i underbetonen er, hvor der er tale  

 om  

 fuldt afhærdet beton og stabile forhold uden bevægelse i underbetonen, eller  

 hvor eventuelle revnegennemslag kan accepteres.
Evt. fuger må tidligst skæres  

 i  

 toplaget efter mindst 1 hærdedøgn.
Dilationsfuger  

  

 er fuger, der anvendes til at sikre, at bevægelser i bygningsdele kan foregå  

 uafhængigt af hinanden, hvilket vil sige, at de er gennemgående gennem hele  

 konstruktionen.
Ved store gulvflader kan det desuden være nødvendigt at  

 indbygge dilationsfuger for at hindre, at gulvet opbygger spændinger imod  

 omkringliggende vægge. Direktøren i klagers virksomhed har  

 forklaret, at han på adciteredes salgschefs forslag besigtigede et  

 referencegulv.
Det så pænt og ensartet ud uden revnedannelser.
Det lokale, det drejer sig om, benyttes  

 som butikslokale for håndværkere.
Der er opstillet gondoler med varer og med  

 gangarealer imellem.
Det vil være meget omfattende arbejde at fjerne alt  

 inventaret.
Han synes, at revnerne har udviklet sig lidt, siden skønsmanden  

 så  

 gulvet.
Indklagede har bl.a. forklaret, at han  

 ikke på forhånd kendte adciteredes produkter.
Det stod i beskrivelsen, at  

 disse  

 skulle anvendes til gulvet.
Han drøftede ikke forholdet i ordrebekræftelsen  

 med  

 adciterede.
Gulvet bar tydeligt præg af, at det var udlagt i sektioner.
Salgschefen i adciteredes virksomhed har  

 forklaret, at han drøftede spørgsmålet om, hvorvidt der skulle være fuger,  

 med  

 arkitekten.
De blev enige om at løbe risikoen ved at undlade at lave fuger.  

 Da  

 der var tale om et gammelt gulv, hvor betonen var afhærdet, fandt han  

 risikoen  

 herved minimal.
De begrænsede belastninger, gulvet ville blive udsat for,  

 tilsagde heller ikke, at der skulle laves fuger.
Han var ikke klar over, at  

 der  

 var tale om et pælefunderet gulv.
Betonen var dækket med epoxy eller  

 linoleum.  

 Han så derfor ikke ternene på gulvet.
Det er sædvanligt, at  

 adciterede tager  

 forbehold som nævnt i ordrebekræftelsen, når der er tale om belægning af  

 eksisterende undergulv.
Den lagtykkelse på 5  8 mm, som er anført i  

 brochurematerialet, er kun foreskrevet af hensyn til, at det skal være let at  

 udlægge belægningen.
Lagtykkelsen er uden betydning for holdbarheden.
Skønsmanden har vedrørende lagtykkelsen  

 forklaret, at denne er uden betydning her og nu.
Det er lettere at udlægge et  

 lag af en vis tykkelse.
Det er svært at sige, hvilken betydning det har, at  

 lagtykkelsen er for lille.
En tynd belægning bliver måske hurtigere slidt.  

 Han  

 har ikke konkret konstateret, at lagtykkelsen har givet problemer.
Alt andet  

 lige er et tyndt lag mere sårbart.
Han har ved sin besvarelse vedrørende de  

 langs- og tværgående revner lagt vægt på, at det er foreskrevet i adciteredes  

 lægningsvejledning, at der skal laves fuger.
Der er en formodning for, at der  

 er revner i et pælefunderet gulv, hvor pladerne hænger på bjælker.
Det måtte  

 også kunne konstateres rent visuelt, inden belægningen blev lagt ud.
Der er  

 betydelige buler i gulvbelægningen med niveauforskelle på op til 6 mm.
Der er  

 huller i belægningen på størrelse med en lillefinger.
Der er også store  

 farveforskelle.
Klageren har til støtte for sin påstand  

 anført, at gulvet er mangelfuldt, idet der er langs- og tværgående revner og  

 for ringe lagtykkelse, hvilke forhold nedsætter gulvets styrke og levetid,  

 ligesom gulvet er vanskeligt at rengøre.
Revnerne kan ikke betragtes som  

 uundgåelige konstruktionsrevner, men kan henføres til, at adciterede ikke har  

 fulgt egne anvisninger.
Indklagede, der i forhold til klageren er ansvarlig  

 herfor, bør derfor erstatte klageren det af skønsmanden opgjorte beløb til  

 udbedring heraf.
Udgifterne til flytning af inventaret er nært knyttet til  

 udbedringen og må derfor anses for en direkte udbedringsomkostning.
Den ydede  

 dekort på 40.000 kr. vedrører kun æstetiske forhold og bør derfor ikke  

 fratrækkes i erstatningsbeløbet.
 Indklagede har til støtte for sin  

 frifindelsespåstand anført, at det ikke er godtgjort, at gulvet er behæftet  

 med  

 mangler ud over dem, som klageren allerede har modtaget kompensation for.
Til støtte for den subsidiære påstand  

 har indklagede anført, at en total omlægning er en uforholdsmæssig stor  

 udgift.  

 Offergrænsesynspunkter bør føre til, at der kun kan ydes et mindre afslag i  

 entreprisesummen.
Udgifterne til flytning af inventaret må anses for et  

 indirekte tab, som ikke kan kræves erstattet.
Indklagede (adcitanten) har til støtte  

 for sin påstand over for adciterede henvist til de anbringender, der er gjort  

 gældende af klageren.
Da det er adciterede, der har udført det mangelfulde  

 gulv, bør adciterede friholde indklagede for alle de udgifter, indklagede  

 måtte  

 blive pålagt at betale.
Adciteredes forbehold bør ikke føre til et andet  

 resultat.
Undergulvet fremstod som udstøbt i moduler, hvilket adciterede har  

 kunnet se, senest da der var sket affræsning af den eksisterende overflade.  

 Adciterede bør agere i overensstemmelse med sine egne anvisninger og bør ikke  

 kunne undgå et ansvar ved at henvise til sit forbehold.
Adciterede har til støtte for sine  

 påstande anført, at den omhandlede gulvbelægning ikke er behæftet med mangler  

 i  

 forhold til den mellem adcitanten og adciterede indgåede entrepriseaftale.  

 Adciterede har herved henvist til, at der for så vidt angår gulvets udseende  

 er  

 handlet af ved betaling af en kompensation på 40.000 kr.
For så vidt angår de  

 langs- og tværgående revner har adciterede gjort gældende, at adciterede som  

 følge af sit forbehold i ordrebekræftelsen er uden ansvar herfor.
Indklagede,  

 som var bekendt med, at der var tale om et pælefunderet gulv, fandt ingen  

 anledning til at rejse spørgsmål vedrørende forbeholdet, ligesom bygherrens  

 rådgiver tog risikoen.
For så vidt angår den manglende  

 lagtykkelse har adciterede gjort gældende, at denne er uden betydning for  

 gulvets holdbarhed.
Skønsmanden har således ikke kunnet pege på, at tykkelsen  

 konkret havde betydning.
 Såfremt klageren kan kræve gulvet  

 udbedret, bør det kun ske partielt, dels fordi offergrænsesynspunkter fører  

 til  

 dette, dels fordi klageren i forvejen havde accepteret et mindre pænt gulv.
 Flytning af inventaret må anses for et  

 indirekte tab, som ikke kan kræves erstattet.
 Endelig bør en eventuel erstatning eller  

 afslag nedsættes på grund af den ekstra levetid, som en hel eller delvis  

 udbedring af gulvet vil medføre.
 Voldgiftsrettens  

 begrundelse og resultat:
 Det fremgår af den aftale, der den 11.  

 august 1998 blev indgået mellem parterne, at klageren  efter at  

 adciterede  

 havde foretaget udbedringer af det udførte gulvarbejde  accepterede, at  

 der  

 fortsat var pin-holes, spor efter pighuller, ujævne sammenskæringer og  

 ujævnheder i belægningen mod, at adciterede ydede en dekort på 40.000 kr.  

 direkte til klageren.
 Efter at klageren havde taget lokalerne  

 i brug, fremkom nogle langs- og tværgående revner.
Disse revner er ifølge skønsmanden  

 fremkommet som følge af, at der ikke er udført fuger i laget af adciteredes  

 mærke over eksisterende revner/fuger i det underliggende betongulv.
Da  

 revnerne  

 med henvisning til adciteredes brochuremateriale kunne være undgået, er der  

 tale om en håndværksmæssig udførelsesfejl, som indklagede er ansvarlig for i  

 relation til klageren.
Voldgiftsretten finder endvidere, at det forhold, at  

 lagets tykkelse ikke er 5  8 mm som foreskrevet, men varierer ned til 2  

 mm   

 og som må antages at have indflydelse på gulvets holdbarhed  er en  

 håndværksmæssig fejl, som indklagede ligeledes hæfter for.
 Selv om de langs- og tværgående revner  

 isoleret set vil kunne udbedres uden en fuldstændig udskiftning af gulvet, og  

 at klageren i et vist omfang har accepteret, at gulvets overflade var ujævn  

 med  

 pin-holes m.v., finder voldgiftsretten, at klageren både af æstetiske og af  

 holdbarhedsmæssige grunde har krav på en fuldstændig udskiftning af gulvet.  

 Voldgiftsretten finder ikke, at offergrænsesynspunkter kan føre til noget  

 andet  

 resultat.
 Under hensyn til, at klageren får  

 erstattet udgifterne til en fuldstændig udskiftning af laget af adciteredes  

 mærke, bør der heri fratrækkes en skønsmæssig andel af det beløb, klageren  

 modtog som kompensation for de æstetiske mangler, der blev konstateret inden  

 afleveringen.
Da udgifterne til flytning af inventaret  

 har en nær sammenhæng med udskiftningen af gulvet og derfor må anses for en  

 påregnelig følgeudgift, finder voldgiftsretten ikke, at der er tale om en  

 udgift, der er omfattet af den i AB 92, § 35, stk. 2, nævnte  

 ansvarsbegrænsning.
Indklagede skal derfor erstatte klageren de af  

 skønsmanden  

 anslåede udgifter til fjernelse og genopstilling af inventar.
 Da gulvbelægningen ikke på noget  

 tidspunkt har været kontraktsmæssig, er der ikke grundlag for at nedsætte  

 erstatningen på grund forlænget levetid.
 Erstatningen fastsættes herefter til  

 430.000 kr. med fradrag af 20.000 kr. eller 410.000 kr. med tillæg af moms, i  

 alt 512.500 kr.
 Da indklagede har et ubestridt  

 tilgodehavende på 126.650 kr., udgør det beløb, indklagede skal betale til  

 klageren 385.850 kr. med procesrenter fra den 23. marts 2001.
Forinden adciterede afgav tilbud, fik  

 firmaet udleveret en arbejdstegning og havde lejlighed til at vurdere, om  

 undergulvet var egnet til gulvbelægningen af adciteredes mærke.
Klageren fik  

 som referencegulv forevist et gulv, som fremtrådte jævnt og uden  

 revnedannelser.  

 Det fremgår af adciteredes brochuremateriale, at der som alt overvejende  

 hovedregel skal udføres fuger i gulvbelægningen.
 Voldgiftsretten finder, at adciterede  

 som professionelt gulvbelægningsfirma, i hvert fald senest efter at den  

 eksisterende belægning var fjernet, burde have opdaget, at der var tale om et  

 undergulv, hvorpå det ikke ville være forsvarligt at udlægge belægning uden  

 fuger.
Adciterede er derfor  uanset det tagne  

 forbehold  erstatningsansvarlig for, at gulvbelægningen ikke er udført  

 korrekt.
Som følge heraf skal adciterede friholde indklagede for de beløb,  

 inklusive renter og omkostninger, som denne har betalt til klageren og  

 yderligere  

 betale 42.275 kr., svarende til forskellen mellem de resterende  

 udbedringsomkostninger og adciteredes ubestridte tilgodehavende.
 I øvrigt forholdes med  

 sagsomkostningerne som nedenfor bestemt.
 Thi  

 bestemmes:
 Indklagede betaler klageren 385.850 kr.  

 med tillæg af procesrenter fra den 23. marts 2001 og sagsomkostninger med  

 68.000 kr.
 Adciterede friholder indklagede  

 (adcitanten) for ethvert beløb, inklusive renter og omkostninger, som denne  

 har  

 betalt til klageren og betaler yderligere til indklagede (adcitanten)  

  

  42.275 kr. samt  

 sagsomkostninger med 30.000 kr.
 De omkostninger, der har været forbundet  

 med voldgiftsrettens behandling af sagen, betales af adciterede efter  

 opgørelse  

 og påkrav fra Voldgiftsnævnet.
 Berigtiget fra klageren til indklagede (adcitanten).
