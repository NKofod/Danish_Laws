Nr BTL 25 Betænkning over Forslag til lov om ændring af lov om individuel  

 boligstøtte og af lov om boliger for ældre og personer med handicap  

 (Fremrykning af egenbetalingen for boligydelse.
Harmonisering af  

 tilskudsreglerne vedrørende ældreboliger uden selvstændigt køkken)   

 Nr L 25 1988-89, 1. samling Afgivet af Boligudvalget Afgivet: 19890223 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Udvalget har modtaget skriftlige henvendelser fra Boligselskabernes  

 Landsforening og Ældre Sagen.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af boligministeren stillede ændringsforslag.
Ændringsforslag Af boligministeren, tiltrådt af udvalget:
Til titlen 1) Titlen affattes således:
» Forslag til lov om ændring af lov om boliger for ældre og  

 personer med handicap (Harmonisering af tilskudsreglerne vedrørende ældreboliger uden  

 selvstændigt køkken)».
Til § 1 2)  Paragraffen udgår.
Bemærkninger Til nr. 1 og 2 Det foreslås, at lovforslagets bestemmelser om individuel boligstøtte,  

 fremrykning af egenbetalingen for boligydelse, udgår.
