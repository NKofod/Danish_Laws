Fremsat den 29. november 2006 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om arbejdsmiljø (Justering af  

 screening, rådgivning og smiley-ordningen m.v.) § 1 I lov om arbejdsmiljø, jf. lovbekendtgørelse nr. 268 af  

 18. marts 2005, som ændret ved lov nr. 300 af 19. april 2006, foretages  

 følgende ændringer:
 1.  

  

 I  

  

 § 13 b  

  

 ændres »§ 72 a« til: »§ 72  

 a, stk. 1«.
 2.  

  

 I  

  

 § 13 c  

  

 ændres »§ 77 a« til: »§ 77  

 a, stk. 1«.
 3.  

  

 I  

  

 § 15 a, stk. 1, 2. pkt.,  

  

 indsættes  

 efter »Arbejdstilsynet«: », som fører tilsyn med arbejdspladsvurderingen«.
 4.  

  

 I  

  

 § 21  

  

 indsættes som stk. 2:
»  

 Stk. 2.  

  

 Beskæftigelsesministeren  

 kan fastsætte nærmere regler om, at undersøgelser m.v., der er forlangt af  

 Arbejdstilsynet efter stk. 1, skal foretages af en autoriseret  

 arbejdsmiljørådgiver.« 5.  

  

 I  

  

 § 67, stk. 4, nr. 3,  

  

 ændres »Arbejdsmiljøinstituttet«  

 til: »Det Nationale Forskningscenter for Arbejdsmiljø«.
 6.  

  

 I  

  

 § 70  

  

 ændres »et direktorat« til: »en  

 styrelse«.
 7.  


  

 § 72 a  

  

 affattes således:
»  

 § 72 a.  

  

 Arbejdstilsynet  

 gennemfører screening af arbejdsmiljøet i virksomheder med ansatte for at  

 afklare, hvilke virksomheder der har behov for tilsyn.
Samtidig danner  

 screening udgangspunkt for dette tilsyn.
Stk. 2.  

  

 Beskæftigelsesministeren kan fastsætte nærmere regler om, at virksomheder,  

 der  

 kan dokumentere et godt arbejdsmiljø, fritages for screening.« 8.  

  

 I  

  

 § 75  

  

 indsættes efter stk. 2 som nyt  

 stykke:
»  

 Stk. 3.  

  

 Inspektionsorganer, der er akkrediteret til  

 kontrol, periodiske undersøgelser, prøvninger eller lignende, skal underrette  

 Arbejdstilsynet, hvis de vurderer, at et teknisk hjælpemiddel eller dele af  

 et  

 teknisk hjælpemiddel er til fare, hvis der ikke gribes ind.  

 Beskæftigelsesministeren kan fastsætte nærmere regler herom.« Stk. 3 bliver herefter stk. 4.
 9.  


  

 § 77 a  

  

 affattes således:
»§ 77 a.
Arbejdstilsynet kan påbyde, at modtageren af påbud  

 skal indhente bistand fra en autoriseret arbejdsmiljørådgiver, bl.a. med  

 henblik på, at det forebyggende arbejdsmiljøarbejde i virksomheden styrkes.
Stk. 2.  

  

 Beskæftigelsesministeren  

 fastsætter nærmere regler om rådgivningspåbuddets indhold, omfang, varighed  

 og  

 de nærmere vilkår herfor.« 10.  


  

 § 78 a  

  

 affattes således:
»  

 § 78 a.  

  

 Beskæftigelsesministeren  

 kan fastsætte nærmere regler om offentliggørelse af den enkelte virksomheds  

 arbejdsmiljø ved navns nævnelse på grundlag af resultatet af tilsynet,  

 herunder  

 om offentliggørelse af de arbejdsmiljøproblemer, der ligger til grund for  

 Arbejdstilsynets afgørelser.
I forbindelse hermed kan  

 beskæftigelsesministeren  

 beslutte at indføre en ordning med offentliggørelse af arbejdsmiljøet i  

 virksomheder, hvor Arbejdstilsynet ikke har konstateret overtrædelser.
Stk. 2.  

  

 Beskæftigelsesministeren kan fastsætte nærmere regler om på hvilken måde, i  

 hvilken form og med hvilken varighed virksomhedens arbejdsmiljø skal gøres  

 tilgængeligt  

 for offentligheden.« 11.  

  

 Overskriften  

 til  

  

 kapitel  

 13 a  

  

 affattes således:
 »Det Nationale Forskningscenter for Arbejdsmiljø«.
 12.  


  

 § 80 a  

  

 affattes således:
»  

 § 80 a.  

  

 Det  

 Nationale Forskningscenter for Arbejdsmiljø er et forskningscenter under  

 Beskæftigelsesministeriet.« 13.  

  

 I  

  

 § 82, stk. 1, nr. 1,  

  

 ændres »§ 21«  

 til: »§ 21, stk. 1«, og »§ 75, stk. 3,« ændres til:  

 »§ 75,  

 stk. 4«.
 14.  

  

 I  

  

 § 82, stk. 1, nr. 3,  

  

 ændres »77 a «  

 til: »77 a, stk. 1«.
§ 2 Stk. 1.  

  

 Loven  

 træder i kraft den 1. april 2007.
 Stk. 2.  

  

 Bekendtgørelse  

 nr. 554 af 17. juni 2004 om brug af autoriserede arbejdsmiljørådgivere til  

 løsning af bestemte arbejdsmiljøproblemer (Problempåbud) og bekendtgørelse  

 nr.  

 553 af 17. juni 2004 om brug af autoriserede arbejdsmiljørådgivere for en  

 periode (Periodepåbud), finder fortsat anvendelse for påbud udstedt inden  

 lovens ikrafttræden.
 Stk. 3.  

  

 Beskæftigelsesministeren fastsætter nærmere regler om, hvordan virksomheder,  

 der i medfør af § 78 a i lov nr. 425 af 9. juni 2004 har været omfattet  

 af  

 symboler tildelt efter de hidtil gældende regler om offentliggørelse af  

 virksomhedernes arbejdsmiljø, bliver omfattet af denne lov.
Bemærkninger til lovforslaget Almindelige bemærkninger Lov nr. 681 af 23. december 1975 om arbejdsmiljø er senest bekendtgjort  

 ved lovbekendtgørelse nr. 268 af 18. marts 2005, som ændret ved lov nr. 300  

 af  

 19. april 2006.
1. Indholdsfortegnelse side 1.
 Indholdsfortegnelse  

 	  

 ;............................................................................  

 .......
3 2.
 Indledning  

 	  

 ;............................................................................  

 .....................
3 2.1.
 Lovforslagets hovedindhold  

 	..............................................................
4 2.2.
 Den overordnede  

 baggrund for lovforslaget  

 	.......................................
4 3.
 Hovedpunkterne i  

 lovforslaget  

 	....................................................................
4 3.1.
 Justering af reglerne  

 om screening  

 	....................................................
4 3.2.
 Justering af reglerne  

 om rådgivning  

 	...................................................
6 3.3.
 Justering af smiley-ordningen  

 	...........................................................
8 3.4.
 Brug af autoriseret  

 arbejdsmiljørådgiver til undersøgelse af arbejdsmiljøforhold  

 	  

 ;............................................................................  

 .........
9 3.5.
 Præcisering af regler  

 om arbejdspladsvurdering (APV)  

 	......................
10 3.6.
 Underretningspligt for  

 akkrediterede inspektionsorganer  

 	.....................
11 3.7.
 Arbejdstilsynets  

 benævnelse m.v.  

 	.....................................................
12 3.8 Navneændring m.v. for  

 Arbejdsmiljøinstituttet  

 	...................................
12 4.
 De økonomiske og  

 administrative konsekvenser for det offentlige  

 	................
12 5.
 De økonomiske og  

 administrative konsekvenser for erhvervslivet m.v.  

 	.........
14 6.
 De administrative  

 konsekvenser for borgerne  

 	..............................................
14 7.
 De miljømæssige  

 konsekvenser  

 	..................................................................
14 8.
 Forholdet til EU  

 retten  

 	  

 ;............................................................................  

 ...
14 9.
 Hørte myndigheder og  

 organisationer  

 	.........................................................
15 10.
 Sammenfattende skema  

 	 ;........................................................................  

 ....
16 2. Indledning Regeringen indgik i februar 2004 en aftale om en  

 arbejdsmiljøreform med Dansk Folkeparti og Det Radikale Venstre.
 Som led i forligsaftalen om arbejdsmiljøreformen var  

 regeringen, Dansk Folkeparti og Det Radikale Venstre enige om, at reformens  

 elementer  

 løbende skulle vurderes, således at der kunne tages stilling til, om de  

 forskellige virkemidler i reformen skulle justeres.
Siden arbejdsmiljøreformens vedtagelse er der endvidere  

 truffet politisk beslutning om prioriteringen af de kommende års  

 arbejdsmiljøindsats.
Det skete på baggrund af regeringens »Redegørelse om  

 fremtidens arbejdsmiljø 2010  ny prioritering af arbejdsmiljøindsatsen«  

 fra  

 december 2005. De prioriterede arbejdsmiljøproblemer frem til og med 2010 er  

 arbejdsulykker, psykisk arbejdsmiljø, støj samt muskel- og skeletbesvær.
 Disse nye prioriteringer er blevet taget med i de  

 betragtninger, der ligger til grund for vurderingen af behovet for  

 justeringer  

 af arbejdsmiljøreformen.
 Forligspartierne bag reformen og Socialdemokraterne har i  

 oktober 2006 indgået en aftale om justering af arbejdsmiljøreformen, som  

 bl.a.  

 indebærer, at screeningsmetoden, rådgivningspåbuddene og smiley-ordningen  

 justeres.
2.1. Lovforslagets hovedindhold 2.1.1. Screening Den foreslåede § 1, nr. 7, medfører, at  

 screeningsbestemmelsen ændres således, at et screeningsbesøg gennemføres med  

 henblik på at afklare, hvilke virksomheder, der har behov for et  

 efterfølgende  

 tilsyn, herunder med henblik på at danne udgangspunkt for dette tilsyn.
2.1.2. Rådgivning Den foreslåede § 1, nr. 9, indebærer, at  

 bemyndigelsesbestemmelsen udvides således, at der fremover kan meddeles påbud  

 til andre end arbejdsgiveren.
2.1.3. Smiley-ordningen Der foreslås i § 1, nr. 10, en ændring af  

 bemyndigelsesbestemmelsen med henblik på, at beskæftigelsesministeren kan  

 indføre en særlig ordning for virksomheder med et godt arbejdsmiljø. Samtidig  

 er det hensigten med bestemmelsen at revidere den gældende smiley-ordning.
2.1.4. Brug af autoriseret arbejdsmiljørådgiver  

 til undersøgelse af arbejdsmiljøforhold Den foreslåede § 1, nr. 4, indebærer, at ministeren  

 får bemyndigelse til at fastsætte nærmere regler om, at Arbejdstilsynet kan  

 kræve, at undersøgelsespåbud efter § 21 skal foretages af en autoriseret  

 arbejdsmiljørådgiver.
2.1.5. Arbejdspladsvurdering (APV) Det præciseres i den foreslåede § 1, nr. 3, at  

 Arbejdstilsynet har hjemmel til at håndhæve alle dele af bestemmelsen om APV,  

 herunder de enkelte indholdsmæssige elementer, som er identifikation og  

 kortlægning, beskrivelse og vurdering, opstilling af en handlingsplan og  

 retningslinjer for opfølgning samt inddragelse af arbejdsrelateret  

 sygefravær.
2.1.6. Underretningspligt for akkrediterede  

 inspektionsorganer I begyndelsen af 2007 privatiseres opgaverne med  

 opstillingskontrol og periodiske undersøgelser på trykbærende udstyr (kedler  

 og  

 trykbeholdere m.v.). Med den foreslåede ændring i § 1, nr. 8, pålægges  

 akkrediterede inspektionsorganer i særlige situationer en underretningspligt  

 til Arbejdstilsynet om udstyr, der udgør en fare.
Bestemmelsen er generel for  

 alle tekniske hjælpemidler.
Bestemmelsen vil blive udmøntet nærmere i en  

 bekendtgørelse.
 2.1.7. Arbejdstilsynets benævnelse m.v.
 Arbejdstilsynets benævnelse ændres fra direktorat til  

 styrelse.
2.1.8. Navneændring m.v. for  

 Arbejdsmiljøinstituttet Arbejdsmiljøinstituttet skifter navn den 1. januar 2007 til  

 Det Nationale Forskningscenter for Arbejdsmiljø og bliver et forskningscenter  

 under Beskæftigelsesministeriet.
Derfor foreslås det i § 1, nr. 5, 11 og  

 12, at arbejdsmiljøloven ændres i overensstemmelse hermed.
2.2. Den overordnede baggrund for lovforslaget Formålet med arbejdsmiljøreformen er at understøtte den  

 enkelte virksomhed med udgangspunkt i de arbejdsmiljøinitiativer, som den  

 enkelte virksomhed iværksætter.
Hensigten er, at virksomhederne løbende  

 motiveres til at sikre et godt arbejdsmiljø. For at sikre dette formål er der  

 behov for at justere enkelte af arbejdsmiljøreformens elementer, således at  

 det  

 forebyggende arbejde i den enkelte virksomhed i højere grad understøttes.
Det  

 drejer sig om screening, rådgivning og smiley-ordning.
Herudover er der behov  

 for ændringer i arbejdsmiljøloven på enkelte andre områder.
Det er bl.a.  

 fundet  

 hensigtsmæssigt at etablere mulighed for at stille krav om brug af  

 autoriserede  

 arbejdsmiljørådgivere til undersøgelse af arbejdsmiljøforhold inden for det  

 psykiske område.
3. Hovedpunkterne i lovforslaget 3.1. Justering af reglerne om screening 3.1.1. Gældende ret På baggrund af arbejdsmiljøreformen blev screeningen af alle  

 virksomheder med ansatte påbegyndt den 1. januar 2005, jf. lovens § 72  

 a.  

 Et screeningsbesøg er et uanmeldt besøg fra Arbejdstilsynet.
Formålet med  

 screeningen er at gennemgå virksomhedernes arbejdsmiljø med henblik på at  

 prioritere virksomheder, der overtræder arbejdsmiljøloven, til et  

 efterfølgende  

 tilsyn.
 Arbejdstilsynet træffer som udgangspunkt ikke afgørelser  

 ved screening, bortset fra forbud eller strakspåbud, hvis Arbejdstilsynet  

 konstaterer fare for de ansatte.
 Screening er i dag en såkaldt stopprøve, som medfører, at  

 Arbejdstilsynet afbryder screeningen, når den første overtrædelse af  

 arbejdsmiljøloven konstateres, hvorefter virksomheden prioriteres til tilsyn.
 Ved det efterfølgende tilsyn foretages en niveauplacering,  

 hvor virksomhederne indplaceres på 3 niveauer ud fra en samlet vurdering af  

 virksomhedens arbejdsmiljø med henblik på, at Arbejdstilsynet målretter  

 tilsynet  

 mod de virksomheder, der har behov herfor.
 Arbejdstilsynet kan alene i enkelte tilfælde, hvor det  

 efter en konkret vurdering af praktiske grunde kan være nødvendigt, tage  

 kontakt til virksomheden forud for screeningen, f.eks. hvor der udføres  

 arbejde  

 på skiftende arbejdssteder udenfor virksomheden.
 Virksomheder, der har dokumentation for at gøre en  

 ekstraordinær indsats for et godt arbejdsmiljø, er fritaget for screening.  

 Det  

 drejer sig om virksomheder, der har opnået arbejdsmiljøcertifikat efter lov  

 nr.  

 442 af 7. juni 2001 om arbejdsmiljøcertifikat til virksomheder (med senere  

 ændringer), og virksomheder, der har opnået et certifikat efter  

 bekendtgørelse  

 nr. 87 af 31. januar 2005 om anerkendelse af DS/OHSAS 18001 mv. som  

 dokumentation for et godt arbejdsmiljø.
3.1.2. Overvejelser Det har vist sig, at mange virksomheder ved screening  

 prioriteres til et efterfølgende tilsyn, fordi virksomheden overtræder regler  

 om APV.
Imidlertid har mange virksomheder ikke haft andre overtrædelser ved  

 det  

 efterfølgende tilsyn.
Der er derfor behov for at sikre, at Arbejdstilsynet  

 kan  

 gennemgå virksomhedens væsentlige arbejdsmiljøforhold allerede ved  

 screeningen,  

 således at tilsynet kan afsluttes på dette tidspunkt, når virksomheden  

 generelt  

 set har orden i arbejdsmiljøet, uden at skulle bruge både virksomhedens og  

 Arbejdstilsynets tid på et unødigt efterfølgende tilsyn.
Det kan være vanskeligt at finde frem til virksomheder med  

 skiftende eller midlertidige arbejdssteder.
Dette er særlig aktuelt i forhold  

 til screening i bygge- og anlægsbranchen.
Der er derfor behov for en lidt  

 videre adgang for Arbejdstilsynet til, når det er nødvendigt, at kunne  

 kontakte  

 virksomhederne inden screeningen med henblik på at få oplyst, hvor  

 virksomhederne udfører arbejde for øjeblikket.
Der er endelig fundet behov for i bestemmelsen at give  

 beskæftigelsesministeren hjemmel til at fastsætte nærmere regler om, at  

 virksomheder,  

 der kan dokumentere et godt arbejdsmiljø, fritages for screening.
Tilsvarende  

 fremgår allerede af lovbemærkningerne til lov nr. 425 af 9. juni 2004 om  

 ændring af lov om arbejdsmiljø.
3.1.3. Den ordning, som lovforslaget lægger  

 op til Forslaget indebærer, at Arbejdstilsynet får mulighed for at  

 tilrettelægge tilsynet mere fleksibelt, således at tilsynet kan indrettes  

 mere  

 efter de faktiske forhold.
Hensigten er at tilrettelægge tilsynet således, at screeningen  

 både har til formål at afklare, om der er behov for et efterfølgende tilsyn,  

 og  

 at danne udgangspunkt for dette tilsyn.
Screeningen og det efterfølgende  

 tilsyn  

 vil derved udgøre et samlet tilsynsforløb.
Arbejdstilsynet vil ved  

 screeningen i  

 alle tilfælde se på både det formelle arbejdsmiljø, det vil sige elementer i  

 egenindsatsen som f.eks.
APV og sikkerhedsorganisation, og det materielle  

 arbejdsmiljø. Herved skabes en bedre sammenhæng mellem screeningen og det  

 eventuelle  

 efterfølgende tilsyn.
 Det er hensigten med ordningen, at Arbejdstilsynet i  

 forbindelse med screeningen også skal kunne afgive påbud med frist på  

 virksomheder med få overtrædelser af arbejdsmiljøloven som f.eks. manglende  

 APV  

 og manglende sikkerhedsorganisation.
 Arbejdstilsynet vil fortsat kontrollere efterkommelsen af de  

 påbud, der afgives ved screeningen, idet virksomheden som hidtil skal melde  

 tilbage til Arbejdstilsynet, når problemet er blevet løst.
 Endvidere indebærer forslaget, at det psykiske arbejdsmiljø  

 fremover medtages ved samtlige screeninger.
Arbejdstilsynet vil fortsat følge op med tilsyn på  

 virksomheder, hvor screening og tilsyn viser, at virksomheden ikke selv evner  

 at løfte arbejdsmiljøarbejdet.
Det er dog hensigten, at det efterfølgende  

 tilsyn justeres således, at niveauplaceringen, hvor virksomhederne inddeles  

 på  

 3 niveauer, bliver overflødig.
Dette sker som følge af, at prioriteringen af  

 virksomheder til efterfølgende tilsyn allerede bliver foretaget ved  

 screeningsbesøget.  

 Derfor er det hensigten, at niveauplaceringen afskaffes.
 Prioriteringen af virksomhederne til et efterfølgende  

 tilsyn er som hidtil en procesledende beslutning, og der vil således fortsat  

 ikke være tale om en afgørelse, som kan indbringes for  

 Arbejdsmiljøklagenævnet.
Arbejdstilsynets tilsyn, herunder screening, skal kunne  

 tilpasses og tage højde for arbejdsmiljøforholdene på tværs af  

 virksomhedsstørrelser og brancher, f.eks. særlige forhold i bygge- og  

 anlægsbranchen.
Herudover er der behov for fleksibilitet i tilgangen til  

 screening i relation til atypiske arbejdsforhold såsom frivilligt arbejde,  

 løsarbejde  

 m.v.
Det er ikke tiltænkt, at der skal ændres ved, at Arbejdstilsynet  

 foretager stikprøvevise screeningsbesøg, indtil arbejdsmiljøreformen fra 2004  

 er fuldt ud gennemført i 2012. Således vil ingen virksomheder kunne føle sig  

 fredet for Arbejdstilsynets kontrol og dermed udskyde nødvendige  

 arbejdsmiljøinitiativer.
Herved sikres, at den enkelte virksomhed løbende har  

 fokus på arbejdsmiljøet.
Ordningen med screening af virksomhederne tænkes udmøntet  

 således, at Arbejdstilsynet i lidt flere tilfælde end forudsat ved  

 arbejdsmiljøreformen får mulighed for inden screeningen at kontakte  

 virksomheder,  

 hvis arbejde udføres fra midlertidige og skiftende arbejdssteder for at få  

 oplyst, hvor der udføres arbejde for øjeblikket.
Dette vil være tilfældet  

 f.eks.  

 inden for bygge- og anlægsområdet, hvor det kan være nødvendigt for, at  

 Arbejdstilsynet kan finde de virksomheder, der som udgangspunkt ikke udfører  

 arbejde på virksomhedsadressen og hele tiden skifter arbejdssted.
Dette vil  

 ikke medføre nogen ændring i forhold til varslingen af screening.
Der vil  

 således fortsat være tale om et uvarslet screeningsbesøg.
 Det foreslås endvidere, at beskæftigelsesministeren  

 bemyndiges til at kunne fastsætte nærmere regler om, at virksomheder, der kan  

 dokumentere et godt arbejdsmiljø, fritages for screening.
 Der kan dog i fremtiden vise sig behov for visse  

 justeringer i den foreslåede screeningsordning på baggrund af bl.a. ændret  

 erhvervsstruktur og indhøstede erfaringer m.v. med ordningen om screening og  

 tilsyn, som således vil kunne gennemføres administrativt inden for rammerne  

 af  

 den foreslåede bestemmelses anvendelsesområde.
 Der henvises til lovforslagets § 1, nr. 7.
3.2. Justering af reglerne om rådgivning 3.2.1. Gældende ret Med gennemførelsen af arbejdsmiljøreformen blev der fastsat  

 en ny bemyndigelsesbestemmelse i § 77 a for beskæftigelsesministeren til  

 at fastsætte regler om, at Arbejdstilsynet kan give arbejdsgiveren påbud om  

 brug af en autoriseret arbejdsmiljørådgiver, herunder i en nærmere bestemt  

 periode.
Bestemmelsen giver endvidere bemyndigelse til at fastsætte nærmere  

 regler om rådgivningspåbuddenes indhold, omfang og varighed og de nærmere  

 vilkår herfor, herunder arbejdsgiverens pligter.
 Når Arbejdstilsynet ved tilsynsbesøg på en virksomhed  

 konstaterer overtrædelser, der er nærmere fastsat i bekendtgørelse, som  

 medfører reaktioner i form af afgørelser efter arbejdsmiljøloven, kan  

 Arbejdstilsynet afgive rådgivningspåbud.
 Der findes i dag 2 typer af rådgivningspåbud.
 Påbud om rådgivning til løsning af et eller flere konkrete  

 arbejdsmiljøproblemer inden for bestemte områder afgives, når Arbejdstilsynet  

 konstaterer væsentlige, materielle overtrædelser af arbejdsmiljølovgivningen,  

 hvor det er nødvendigt at anvende rådgivning til løsning af problemet  

 (problempåbud). Reglerne herom er fastsat i bekendtgørelse nr. 554 af 17.  

 juni  

 2004 om brug af rådgivere til løsning af bestemte arbejdsmiljøproblemer  

 (Problempåbud).
 Påbud om rådgivning for en periode på 1 eller 2 år afhængig  

 af virksomhedens størrelse afgives, når Arbejdstilsynet konstaterer  

 væsentlige,  

 materielle overtrædelser af arbejdsmiljølovgivningen samtidig med, at  

 virksomhedens arbejdsmiljøindsats  egenindsats  er mangelfuld  

 (periodepåbud).  

 Reglerne herom følger af bekendtgørelse nr. 553 af 17. juni 2004 om brug af  

 autoriserede arbejdsmiljørådgivere for en periode (Periodepåbud).
 Virksomhedens  

 egenindsats er mangelfuld, hvis virksomhedens APV ikke er udarbejdet eller er  

 mangelfuld, eller hvis virksomheden, der har pligt til at have en  

 sikkerhedsorganisation, enten ikke har en sikkerhedsorganisation, eller  

 reglerne om sikkerhedsorganisationens arbejde er tilsidesat.
 En virksomhed, der  

 har fået et rådgivningspåbud, har pligt til at bruge en autoriseret rådgiver.  

 Der er ved bekendtgørelse fastsat minimumskrav til indholdet af den aftale,  

 arbejdsgiveren  

 skal indgå med rådgiveren.
 Den autoriserede  

 rådgiver påtegner alle virksomhedens tilbagemeldinger til Arbejdstilsynet,  

 såfremt rådgiveren vurderer, at påbuddet, herunder pligten til at bruge en  

 autoriseret arbejdsmiljørådgiver, er efterkommet.
3.2.2. Overvejelser Det var en forudsætning, at det nye rådgivningssystem  

 skulle sikre, dels at Arbejdstilsynet afgiver rådgivningspåbud til  

 virksomheder, hvor der er konstateret et konkret behov for rådgivning, og  

 dels,  

 at den påbudte rådgivning har den ønskede effekt på virksomhedens  

 arbejdsmiljø  

 og arbejdsmiljøarbejde.
Der er i dag ikke mulighed for at afgive rådgivningspåbud  

 til andre end arbejdsgiveren.
Nogle rådgivningsegnede arbejdsmiljøproblemer  

 udspringer imidlertid af pligter, der påhviler andre aktører, som f.eks.  

 bygherrer, og dette rådgivningsbehov bør også dækkes af rådgivningspåbud.
 Endvidere har der vist sig behov for, at virksomheder, der  

 har mange materielle arbejdsmiljøproblemer, kan modtage rådgivningspåbud,  

 selv om  

 virksomheden opfylder de formelle krav til APV og sikkerhedsorganisation.
Endelig er der behov for, at der kan afgives  

 rådgivningspåbud til juridiske enheder med flere produktionsenheder, når den  

 juridiske enhed ikke i tilstrækkeligt omfang kan løfte sit  

 arbejdsmiljøarbejde  

 på tværs af de forskellige arbejdssteder.
Dette vil f.eks. være tilfældet,  

 når  

 der igen og igen må afgives påbud inden for samme emne, som f.eks. ergonomi,  

 til en virksomheds forskellige arbejdssteder.
 Der er således behov for en justering, der giver mulighed  

 for, at der i videre omfang end efter de gældende regler kan afgives  

 rådgivningspåbud.  

 På baggrund heraf bør en række begrænsninger i de nuværende rammer for  

 rådgivningspåbud justeres.
Det er vigtigt, at virksomheden ved rådgiverens hjælp bliver  

 i stand til at forebygge de konkrete arbejdsmiljøproblemer, så problemerne  

 ikke  

 gentager sig.
Rådgivningen skal således ikke alene fokusere på at løse det  

 konkrete problem nu og her.
Den skal samtidig sikre, at et lignende problem  

 ikke opstår på virksomheden på et senere tidspunkt.
Efter de gældende regler  

 er  

 det primære fokus i rådgivningspligten at få løst de konstaterede  

 arbejdsmiljøproblemer.
Der er på den baggrund behov for at justere  

 rådgivningspligten, så den i højere grad også forpligter virksomheden til at  

 modtage rådgivning, der sigter på at forebygge, at lignende  

 arbejdsmiljøproblemer opstår på et senere tidspunkt.
3.2.3. Den ordning, som lovforslaget lægger  

 op til Den foreslåede ændring af bestemmelsen har til hensigt, at  

 rådgivningsordningen gives mere fleksible rammer.
Det fastsættes samtidig  

 direkte i bestemmelsen, at der kan gives rådgivningspåbud til andre end  

 arbejdsgiveren.
 Bestemmelsen om rådgivning tænkes på nuværende tidspunkt  

 udnyttet, således som det nærmere er beskrevet nedenfor.
Det er hensigten at fastsætte regler om, at de gældende  

 problem-  

 og  

 periodepåbud  

 erstattes af 3 typer af  

 rådgivningspåbud: Rådgivningspåbud ved komplekse og alvorlige  

 arbejdsmiljøproblemer, rådgivningspåbud ved mange arbejdsmiljøproblemer og  

 rådgivningspåbud  

 ved gentagne arbejdsmiljøproblemer.
Det er endvidere hensigten, at der  

 indføres  

 en mere målrettet rådgivningspligt for modtagerne af rådgivningspåbud,  

 således  

 at det forebyggende arbejdsmiljøarbejde i virksomheden styrkes.
Rådgivningspåbud ved  

 komplekse og alvorlige arbejdsmiljøproblemer  

 vil  

 dække de samme  

 områder, som de gældende problemområder.
Det vil sige, at rådgivningspåbuddet  

 vil blive afgivet til løsning af et eller flere konkrete  

 arbejdsmiljøproblemer,  

 når Arbejdstilsynet konstaterer væsentlige, materielle overtrædelser af  

 arbejdsmiljølovgivningen.
Det er endvidere hensigten, at der fremover også  

 kan  

 afgives rådgivningspåbud, når der konkret konstateres formelle mangler, der  

 har  

 stor arbejdsmiljømæssig betydning for forebyggelse af de materielle  

 arbejdsmiljøproblemer.
Formålet er bl.a. i højere grad at sikre, at flere  

 arbejdsmiljøproblemer inden for bygge- og anlægsområdet og inden for de  

 særligt  

 prioriterede arbejdsmiljøproblemer omfattes af påbud om rådgivning.
Der er  

 således tale om en udvidelse i forhold til det nuværende område for  

 problempåbud.
Når  

 Arbejdstilsynet afgiver mange påbud om arbejdsmiljøproblemer på en  

 virksomhed,  

 til trods for at virksomheden opfylder arbejdsmiljølovens krav vedrørende APV  

 og sikkerhedsorganisation, kan dette være udtryk for, at der er generelle  

 problemer med at løfte det forebyggende arbejdsmiljøarbejde i virksomheden.  

 Med  

 bemyndigelsen åbnes der mulighed for, at det ved bekendtgørelse fastsættes,  

 at  

 der kan afgives rådgivningspåbud til virksomheder, der har modtaget et  

 bestemt  

 antal afgørelser fra Arbejdstilsynet, uanset om der er tale om formelle eller  

 materielle overtrædelser.
Det vil således ikke være en betingelse, at der  

 samtidig er afgivet påbud om udvalgte formelle overtrædelser omkring APV  

 eller  

 sikkerhedsorganisation.
Herved adskiller denne type rådgivningspåbud sig fra  

 det nuværende periodepåbud.
Periodepåbuddet bliver således erstattet af en ny  

 type rådgivningspåbud ved mange arbejdsmiljøproblemer.
Bemyndigelsen tænkes endvidere anvendt til i bekendtgørelse  

 at fastsætte regler om, at virksomheder (juridiske enheder), der ikke i  

 tilstrækkelig grad har taget ansvar for at løse tilsvarende  

 arbejdsmiljøproblemer på tværs af de enkelte afdelinger eller arbejdssteder  

 (produktionsenhederne), påbydes at bruge en autoriseret arbejdsmiljørådgiver.  

 Det vil f.eks. være tilfældet, når flere af de underliggende  

 produktionsenheder  

 under samme juridiske enhed over en nærmere fastsat periode gang på gang  

 modtager afgørelser fra Arbejdstilsynet vedrørende væsentlige  

 arbejdsmiljøproblemer.
Rådgivningspåbuddet tænkes afgivet til juridiske  

 enheder  

 med flere underliggende produktionsenheder, når der er afgivet et nærmere  

 fastsat antal afgørelser over en vis periode.
Denne type af rådgivningspåbud  

 vil således primært være aktuel for store virksomheder.
Rådgivningen skal fortsat målrettes løsningen af de  

 konkrete arbejdsmiljøproblemer, der ligger til grund for rådgivningspåbuddet.  

 Dette skal dokumenteres ved, at rådgiveren påtegner, at påbuddet er  

 efterkommet.
Som det er fastsat i de gældende bekendtgørelser, er det fortsat  

 en betingelse for, at rådgiveren kan påtegne, at rådgivningspåbuddet er  

 efterkommet, at rådgiveren har udarbejdet en redegørelse over  

 rådgivningsforløbet,  

 og at sikkerhedsorganisationen har været inddraget.
Pligten til at benytte en rådgiver skal desuden tilpasses  

 de nye typer af rådgivningspåbud.
Derfor tænkes bemyndigelsesbestemmelsen  

 udmøntet således, at rådgivningen skal understøtte virksomhedens forebyggende  

 egenindsats gennem rådgiverens bistand i forbindelse med APV-processen og  

 gennem rådgiverens støtte til sikkerhedsarbejdet i virksomheden.  

 Rådgivningspligten udvides dermed til ikke kun at sigte på at løse det  

 konkrete  

 arbejdsmiljøproblem.
Det foreslås, at rådgivningspligten koncentreres om en  

 revision af virksomhedens APV med henblik på at forebygge, at de samme  

 problemer opstår igen.
Det vil f.eks. ikke være tilstrækkeligt at løse  

 problemer med ulykkesrisici her og nu uden samtidig at indarbejde i  

 virksomhedens arbejdsgange, hvordan virksomheden undgår ulykkesrisici i  

 fremtiden.
 Endvidere tænkes bemyndigelsen udmøntet således, at  

 rådgivningspligten ved gentagne påbud skal fokusere på at få opbygget  

 arbejdsgange i sikkerhedsorganisationen, der gør, at virksomheden fremover  

 bliver bedre til at løse de problemer, der har udløst rådgivningspåbuddet.  

 Ved  

 de øvrige rådgivningspåbud skal der også være fokus på  

 sikkerhedsorganisationens arbejde, hvor det er relevant.
 Endvidere skal rådgivningspligten tilpasses, så andre end  

 arbejdsgiveren, der har pligter efter loven, også kan få rådgivningspåbud.  

 Udmøntningen af bemyndigelsesbestemmelsen tænkes således at lægge vægt på, at  

 den nye rådgivningspligt skal have et forebyggende og fremadrettet sigte.
 Med indførelsen af den nye rådgivningspligt afskaffes de  

 faste rådgivningsperioder på 1 eller 2 år i tilknytning til periodepåbud.
Det skal dog fremhæves, at der kan være behov for  

 fremtidige justeringer i rådgivningspligten og fastsættelse af nye typer  

 rådgivningspåbud, som følge af bl.a. ændrede erhvervsstrukturer og indhøstede  

 erfaringer.
Disse ændringer vil i givet fald kunne foretages inden for  

 rammerne  

 af den foreslåede bestemmelses anvendelsesområde, herunder i bekendtgørelse.
 Der henvises til lovforslagets § 1, nr. 9.
3.3. Justering af smiley-ordningen 3.3.1. Gældende ret Med gennemførelsen af arbejdsmiljøreformen blev der indført  

 en bemyndigelsesbestemmelse i § 78 a til at fastsætte regler om  

 offentliggørelse af virksomhedernes arbejdsmiljø og derved synliggørelse af  

 den  

 enkelte virksomheds arbejdsmiljø.
 De nærmere rammer for offentliggørelse af virksomhedernes  

 arbejdsmiljø på Arbejdstilsynets hjemmeside via en smiley-ordning er udmøntet  

 i  

 bekendtgørelse nr.  

 1497 af 20.  

 december 2004  

 om offentliggørelse af virksomhedernes  

 arbejdsmiljø mv. (Smiley-ordning).
 Der er således etableret 3 smileyer samt et  

 screeningssymbol, der oplyser, hvornår virksomheden sidst blev screenet.  

 Smileyerne offentliggøres på grundlag af afgørelser truffet ved  

 Arbejdstilsynets besøg på virksomhederne.
 Smiley-ordningen har følgende symboler:
   

 	  

 Positiv, grøn  

 smiley, der viser, at virksomheden har opnået arbejdsmiljøcertifikat.
   

 	  

 Negativ, gul  

 smiley, der viser, at Arbejdstilsynet har truffet afgørelse (påbud, herunder  

 problempåbud, m.v.) om overtrædelse af arbejdsmiljøloven med en vis frist for  

 efterkommelse.
   

 	  

 Mest negativ, rød  

 smiley, der viser, at virksomheden har fået påbud om rådgivning for en  

 periode  

 (periodepåbud).
   

 	  

 Screeningssymbol,  

 der oplyser om dato for, hvornår virksomheden er blevet screenet.
 Offentliggørelse af den enkelte virksomheds arbejdsmiljø  

 ved navns nævnelse via tildelte smileyer og oplysning om tidspunktet  

 for den  

 seneste screening sker alene på Arbejdstilsynets hjemmeside.
3.3.2. Overvejelser Der er fundet behov for at styrke smiley-ordningen.  

 Ordningen skal fortsat motivere virksomhederne til at styrke  

 arbejdsmiljøarbejdet og fastholde et godt arbejdsmiljø. Derudover er det  

 nødvendigt at tilpasse smiley-ordningen til de foreslåede justeringer af  

 rammerne for screening og rådgivning.
Virksomheder, der har orden i  

 arbejdsmiljøet, bør endvidere tilgodeses ved tildeling af en positiv smiley.
De mest alvorlige og akutte overtrædelser af  

 arbejdsmiljøloven er ikke omfattet af smiley-ordningen.
Dette skyldes, at  

 problemer, der medfører forbud og strakspåbud, skal løses med det samme.  

 Disse  

 overtrædelser af arbejdsmiljøloven bør også synliggøres via smiley-ordningen.
 Den røde og mest negative smiley bør endvidere i højere  

 grad end i dag tilknyttes alvorlige arbejdsmiljøproblemer.
 Endelig bør det tydeliggøres med et særligt symbol, der er  

 adskilt fra de smileyer, som Arbejdstilsynets tilsyn og afgørelser  

 medfører,  

 hvilke virksomheder der har dokumenteret en særlig høj indsats på  

 arbejdsmiljøområdet.
Der bør endvidere gives mulighed for, at smiley-ordningen  

 kan offentliggøres andre steder end på Arbejdstilsynets hjemmeside, hvor det  

 findes relevant.
Herudover bør emnerne for de enkelte påbud offentliggøres i  

 tilknytning til smileyen, således at offentligheden får indblik i  

 karakteren  

 af de problemer, der har udløst smileyen.
3.3.3. Den ordning, som lovforslaget lægger  

 op til Forslaget indebærer, at bemyndigelsesbestemmelsen om  

 offentliggørelse af virksomhedernes arbejdsmiljø gøres mere fleksibel.
Det er hensigten, at bemyndigelsesbestemmelsen udmøntes  

 ved, at der indføres en  

 positiv grøn smiley.  

 Den positive smiley tildeles screenede virksomheder, som ikke har, eller ikke  

 længere har, et udestående med Arbejdstilsynet.
Tildelingen af en positiv  

 smiley skal således signalere, at der er tale om en virksomhed, der ikke har  

 modtaget  

 påbud eller andre afgørelser fra Arbejdstilsynet om  

 overtrædelser af arbejdsmiljøloven.
Den positive smiley vil som  

 udgangspunkt indeholde en dato.
Det er dermed tydeligt, på hvilket tidspunkt  

 virksomheden er blevet screenet uden at modtage afgørelser om overtrædelser  

 af  

 arbejdsmiljøloven fra Arbejdstilsynet.
Tilsvarende vil gælde for en screenet  

 virksomhed, der har efterkommet påbud og derfor er ophørt med at have en  

 negativ smiley.
 Hensigten med den positive smiley er løbende at motivere  

 virksomhederne til at fastholde det gode arbejdsmiljø. For at styrke denne  

 motivation er det tiltænkt, at alle afgørelser med frist, herunder rapport om  

 psykisk arbejdsmiljø og strakspåbud, skal udløse en negativ gul smiley, og at  

 offentliggørelsen af denne smiley vil blive fastholdt i en minimumsperiode.  

 Såfremt virksomheden ikke har løst arbejdsmiljøproblemet inden for  

 minimumsperioden, vil den negative smiley blive fastholdt, på samme måde som  

 i  

 dag, indtil arbejdsmiljøproblemet er blevet løst.
Alle virksomheder, der får rådgivningspåbud ved  

 overtrædelser af arbejdsmiljøloven  

 og  

 afgørelser, der medfører forbud, vil blive offentliggjort med den mest  

 negative,  

 røde smiley.
Den mest negative smiley vil, ligesom den negative smiley, blive  

 vist i en minimumsperiode.
Hvis arbejdsmiljøproblemet ikke er løst inden for  

 minimumsperioden, vil dette medføre, at den mest negative smiley fastholdes,  

 indtil problemet er løst.
Der tiltænkes indført en ordning, hvorefter virksomheder,  

 der af egen drift har gjort en ekstraordinær indsats for at sikre et højt  

 arbejdsmiljøniveau, f.eks. certificerede virksomheder, skal tilgodeses med et  

 nyt  

 særligt anerkendende symbol.
Det særligt anerkendende symbol er ikke  

 nødvendigvis en smiley, men kan være et symbol, der adskiller sig fra de  

 smileyer,  

 som udløses på baggrund af Arbejdstilsynets tilsyn eller afgørelser.
 Bemyndigelsen tænkes endvidere anvendt til offentliggørelse  

 af emnet for arbejdsmiljøproblemet, der danner grundlag for de gule og røde  

 smileyer.
 Det er tiltænkt, at  

 alle virksomheder, der i dag har en grøn smiley på Arbejdstilsynets  

 hjemmeside  

 og fortsat opfylder betingelserne herfor, automatisk vil få tildelt det nye  

 særligt anerkendende symbol.
Med den foreslåede udmøntning af bestemmelsen mister screeningssymbolet  

 gradvist sin betydning, fordi den positive smiley både synliggør, at  

 virksomheden er blevet screenet, og at virksomheden ikke har noget udestående  

 med Arbejdstilsynet.
Som følge heraf vil screeningssymbolet blive udfaset i  

 takt med, at virksomheder, der allerede er screenet, screenes på ny.
Det er hensigten, at offentliggørelse af tildelte smileyer  

 som hidtil først og fremmest vil ske på Arbejdstilsynets hjemmeside.
Med  

 henblik på at give smiley-ordningen en så bred tilgangsflade som muligt, er  

 det  

 hensigten, at bemyndigelsen også kan anvendes til, at offentliggørelse af  

 virksomhedernes arbejdsmiljø kan finde sted f.eks. på virksomhedsportalen,  

 www.Virk.dk.
 Bemyndigelsesbestemmelsen tænkes endelig anvendt til at  

 fastsætte nærmere regler om, at anden dokumentation kan give virksomheder ret  

 til at få deres arbejdsmiljøniveau offentliggjort med det særligt  

 anerkendende  

 symbol, hvis der i fremtiden etableres nye former for dokumentation for et  

 godt  

 arbejdsmiljø.
 Det skal dog fremhæves, at der i forhold til, hvordan  

 ordningen tænkes udmøntet på nuværende tidspunkt, kan være behov for  

 fremtidige  

 justeringer i den foreslåede smiley-ordning bl.a. for at tage højde for  

 ændrede  

 erhvervsstrukturer og indhøstede erfaringer m.v. med ordningen.
 Offentliggørelse af virksomhedernes arbejdsmiljø på andre  

 måder og i andre former end den foreslåede smiley-ordning vil således kunne  

 gennemføres ved bekendtgørelse inden for rammerne af den foreslåede  

 bemyndigelsesbestemmelse.
 Der henvises til lovforslagets § 1, nr. 10.
3.4. Brug af autoriseret arbejdsmiljørådgiver  

 til undersøgelse af arbejdsmiljøforhold 3.4.1. Gældende ret Arbejdsmiljøloven fastsætter i § 21, at når Arbejdstilsynet  

 forlanger det, eller forholdene i øvrigt giver anledning dertil, skal  

 arbejdsgiveren lade foretage undersøgelser, prøver og besigtigelser,  

 eventuelt  

 ved særligt sagkyndige, for at konstatere, om arbejdsmiljøforholdene er  

 sikkerheds- og sundhedsmæssigt forsvarlige.
Bestemmelsen giver hjemmel til at kræve undersøgelser foretaget,  

 både i tilfælde af konkret mistanke vedrørende forholdene i en virksomhed og  

 som led i en mere generel undersøgelse eller løbende kontrol af forholdene i  

 en  

 branche eller lignende.
Bestemmelsen giver endvidere hjemmel til at kræve, at  

 undersøgelser skal ske ved særligt sagkyndige.
Arbejdstilsynet kan ikke i dag  

 stille krav om, at undersøgelser skal foretages af en autoriseret  

 arbejdsmiljørådgiver.
Udgifterne til undersøgelser m.v. skal afholdes af  

 arbejdsgiveren.
Undersøgelser i tilfælde af konkret mistanke har særligt  

 været  

 benyttet inden for områderne indeklima og støj, hvor Arbejdstilsynet har  

 henvist virksomhederne til f.eks. at rette henvendelse til  

 bedriftssundhedstjenesterne for at få bistand til undersøgelserne.
 Arbejdsgiveren har endvidere, selv om der ikke foreligger  

 noget krav herom fra Arbejdstilsynet, pligt til, eventuelt efter samråd med  

 sikkerhedsorganisationen, at lade undersøgelser foretage på eget initiativ på  

 områder,  

 hvor de sikkerheds- eller sundhedsmæssige forhold gør det påkrævet.  

 Undersøgelsespligten gælder planlægningen, tilrettelæggelsen og udførelsen af  

 arbejdet.
3.4.2. Overvejelser Nogle arbejdsmiljøproblemer kan være vanskelige at  

 dokumentere, eksempelvis psykiske arbejdsmiljøproblemer som komplicerede  

 mobningssager eller komplekse psykiske arbejdsmiljøforhold, hvor der er  

 uenighed  

 om problemerne på virksomheden, samt sager, hvor der er kendskab til gener  

 hos  

 medarbejdere, men hvor arbejdsgiver afviser, at generne kan skyldes arbejdet.
 Med arbejdsmiljøreformen er der etableret en ordning, hvor  

 Arbejdstilsynet autoriserer arbejdsmiljørådgivere til at bistå  

 virksomheder, som modtager et rådgivningspåbud fra Arbejdstilsynet.
 Disse rådgivere er autoriserede, fordi de besidder en  

 særlig arbejdsmiljømæssig kompetence, både vedrørende forebyggelse af  

 arbejdsmiljøproblemer og vedrørende processen frem til løsningen heraf.
Der er behov for, at også undersøgelse af  

 arbejdsmiljøforholdene, når Arbejdstilsynet har en konkret mistanke f.eks.  

 vedrørende psykiske arbejdsmiljøproblemer i en virksomhed, kan ske ved at  

 anvende autoriserede rådgivere.
Dermed opnås, at virksomheden får den bedst  

 mulige kvalificerede tilgang ved undersøgelsen af, hvorvidt  

 arbejdsmiljøforholdene er sikkerheds- og sundhedsmæssigt forsvarlige.
3.4.3. Den ordning, som lovforslaget lægger  

 op til Formålet med forslaget om at indføre en  

 bemyndigelsesbestemmelse til at fastsætte nærmere regler om, at undersøgelse  

 af  

 arbejdsmiljøforholdene skal ske ved hjælp af autoriserede  

 arbejdsmiljørådgivere, er at sikre, at alle relevante faktorer ud fra en  

 arbejdsmiljømæssig vinkel inddrages i undersøgelser af den karakter, som  

 bestemmelsen i øvrigt lægger op til, nemlig om arbejdsmiljøforholdene i en  

 virksomhed er forsvarlige.
 Det foreslås i den forbindelse, at de almindelige regler om  

 brug af autoriserede arbejdsmiljørådgivere finder anvendelse, jf. den  

 foreslåede bestemmelse herom i lovforslagets § 1, nr. 9, om ændring af  

 § 77 a.
 Herudover vil forslaget betyde, at der sker en  

 kvalificering af kravene til arbejdsgiveren om den undersøgelse, der skal  

 foretages af den autoriserede arbejdsmiljørådgiver vedrørende  

 arbejdsmiljøproblemet, til brug for Arbejdstilsynets vurdering af dette.
 Bemyndigelsen til at stille krav om anvendelse af en  

 autoriseret rådgiver i denne forbindelse tænkes alene på nuværende tidspunkt  

 anvendt  

 ved undersøgelser, som Arbejdstilsynet kræver udført vedrørende det psykiske  

 arbejdsmiljø. Regler, der udstedes i medfør af bemyndigelsesbestemmelsen, kan  

 strafsanktioneres  

 efter § 84.
Hvis undersøgelsen af de psykiske arbejdsmiljøforhold  

 medfører, at Arbejdstilsynet efterfølgende afgiver rapport om, at der er  

 problemer med det psykiske arbejdsmiljø, vil virksomheden modtage en  

 vilje-evne-høring i overensstemmelse med de rammer, der er fastlagt af  

 Metodeudvalget.
I Metodeudvalget er det præciseret, hvornår Arbejdstilsynet  

 går  

 ind i konkrete sager om psykisk arbejdsmiljø.
 Afgørelser om undersøgelser i medfør af § 21, stk. 2,  

 er ikke omfattet af smiley-ordningen, da der ikke på dette tidspunkt er  

 konstateret en overtrædelse af arbejdsmiljøloven.
 Der henvises til lovforslagets § 1, nr. 4.
3.5. Præcisering af regler om  

 arbejdspladsvurdering (APV) 3.5.1. Gældende ret Kravet om, at virksomhederne skal udarbejde en  

 arbejdspladsvurdering (APV), stammer fra Rådets direktiv 89/391/EØF af 12.  

 juni  

 1989 (det såkaldte rammedirektiv) om iværksættelse af foranstaltninger til  

 forbedring af arbejdstagernes sikkerhed og sundhed under arbejdet.
APV-kravet  

 blev via de dagældende regler om arbejdets udførelse gennemført i den danske  

 arbejdsmiljølovgivning med virkning fra den 1. januar 1993 for visse  

 brancher.
Med gennemførelsen af handlingsprogrammet »Rent Arbejdsmiljø  

 År 2005« og vedtagelsen af § 15 a i lov nr. 379 af 10. juni 1997 blev  

 det  

 fastsat, at alle virksomheder med ansatte fremover skal udarbejde en  

 skriftlig  

 APV.
Kravet om udarbejdelse af en skriftlig APV blev dermed omfattet af de  

 almindelige pligter, som arbejdsgiveren har efter loven.
Det fremgår af bemærkningerne til § 15 a, at det vil  

 være naturligt, at Arbejdstilsynet i sin tilsynsvirksomhed tager udgangspunkt  

 i  

 virksomhedernes APVer.
Arbejdstilsynet vil påse, om der er udarbejdet  

 en skriftlig  

 APV, jf. lovens krav, og påtale, hvis det ikke er tilfældet.
APVen er  

 imidlertid ikke et selvstændigt tilsynsobjekt, men må ses i sammenhæng med de  

 faktiske arbejdsmiljøforhold på virksomheden.
 De indholdsmæssige elementer af APVen følger af § 15  

 a, stk. 2, samt de udstedte bekendtgørelser og udgør identifikation og  

 kortlægning af virksomhedens arbejdsmiljøforhold, beskrivelse og vurdering af  

 virksomhedens arbejdsmiljøproblemer, inddragelse af virksomhedens  

 arbejdsrelaterede sygefravær, prioritering og opstilling af en handlingsplan  

 til løsning af virksomhedens arbejdsmiljøproblemer samt retningslinjer for  

 opfølgning af handlingsplanen.
 De nærmere regler om APV, der udmønter lovens § 15 a,  

 er fastsat i bestemmelserne om APV i §§ 6 a-c i bekendtgørelse nr. 559  

 af  

 17. juni 2004 om arbejdets udførelse.
Arbejdsmiljøklagenævnet har imidlertid ophævet et påbud om  

 APV fra Arbejdstilsynet.
Arbejdstilsynet havde givet påbud om udarbejdelse af  

 APV med henvisning til, at virksomhedens APV var indholdsmæssigt mangelfuld,  

 fordi den ikke indeholdt en handlingsplan med tidsangivelse for løsning af  

 virksomhedens arbejdsmiljøproblemer.
Arbejdsmiljøklagenævnet ophævede påbuddet med den  

 begrundelse, at når virksomhedens APV opfyldte de såkaldte formelle krav,  

 hvilket vil sige, at virksomheden havde en APV, som var skriftlig og  

 tilgængelig, og sikkerhedsorganisationen herudover havde været inddraget ved  

 udarbejdelsen af APVen, kunne Arbejdstilsynet ikke afgive påbud om  

 indholdsmæssigt mangelfuld APV.
Arbejdsmiljøklagenævnet lagde vægt på, at en  

 APV ikke er et selvstændigt tilsynsobjekt, og at de indholdsmæssige mangler  

 ikke var så væsentlige, at der i realiteten ikke forelå en APV.
 Afgørelsen fra Arbejdsmiljøklagenævnet har givet anledning  

 til tvivl om rækkevidden af Arbejdstilsynets mulighed for håndhævelse af de  

 indholdsmæssige krav til udarbejdelse af APV.
3.5.2. Overvejelser Den administrative håndhævelse af kravet om en skriftlig APV  

 har ændret sig gennem de senere år.
Tilsynet hermed omfatter i dag ikke blot  

 tilsyn med, om de såkaldte formelle krav om skriftlighed m.v. er opfyldt, men  

 også om de indholdsmæssige elementer er opfyldt.
Arbejdstilsynet kan dog ikke  

 afgive påbud herom efter den gældende praksis.
 For at sikre at virksomhederne ikke blot formelt set  

 udarbejder en skriftlig APV, men også aktivt inddrager og løser deres  

 arbejdsmiljøproblemer gennem APVen og sammen med  

 sikkerhedsorganisationen, er  

 der behov for, at de enkelte indholdsmæssige elementer hver for sig kan  

 håndhæves.
 Med Arbejdsmiljøklagenævnets afgørelse er der opstået  

 usikkerhed om, hvorvidt rammerne for de gældende regler i tilstrækkelig grad  

 sikrer, at der kan føres tilsyn med, at virksomhedernes APV opfylder de  

 enkelte  

 krav i arbejdsmiljøloven, således at intentionerne bag arbejdsmiljøreformen  

 kan  

 opfyldes.
3.5.3. Den ordning, som lovforslaget lægger  

 op til Formålet med forslaget er at tydeliggøre og præcisere, at  

 APV i sin helhed, jf. lovens krav i § 15 a, stk. 1-3, er et  

 selvstændigt tilsynsobjekt, der er omfattet af Arbejdstilsynets sædvanlige  

 tilsynsbeføjelser, jf. lovens § 72 og § 77.
 Forslaget har til formål at fjerne den fortolkningstvivl,  

 der er opstået omkring rækkevidden af Arbejdstilsynets håndhævelse i forhold  

 til virksomhedernes APV-arbejde.
 Forslaget tilsigter ingen ændringer i, at en APV fortsat er  

 virksomhedernes eget redskab med henblik på tilrettelæggelse af deres  

 APV-indsats, og at der er metodefrihed med hensyn til APVens  

 udarbejdelse.
 Der henvises til lovforslagets § 1, nr. 3.
3.6. Underretningspligt for akkrediterede  

 inspektionsorganer 3.6.1. Gældende ret Det er i dag Arbejdstilsynet, der varetager opgaverne med  

 opstillingskontrol og med periodiske undersøgelser af trykbærende udstyr og  

 elevatorer.
Ved udførelse af disse arbejdsopgaver har Arbejdstilsynet hidtil  

 fået kendskab til udstyret og har kunnet gribe ind med påbud, hvis der har  

 været fare.
3.6.2. Overvejelser Regeringen har besluttet, at opgaverne med  

 opstillingskontrol og periodiske undersøgelser af trykbærende udstyr og  

 elevatorer skal privatiseres.
Fra begyndelsen af 2007 vil opgaven derfor  

 blive  

 varetaget af akkrediterede inspektionsorganer.
Et akkrediteret  

 inspektionsorgan  

 er en privat virksomhed uden myndighedskompetence.
Det kan f.eks. ikke påbyde  

 ejeren af et teknisk hjælpemiddel at tage udstyret ud af brug, hvis udstyret  

 udgør en fare.
Dette kan alene Arbejdstilsynet.
Når Arbejdstilsynet ikke  

 varetager disse opgaver mere, er der behov for at fastsætte, at  

 Arbejdstilsynet  

 skal have kendskab til det udstyr, der udgør en fare, således at  

 Arbejdstilsynet kan afgive påbud om at tage udstyret ud af brug, indtil  

 fejlen  

 er afhjulpet.
3.6.3. Den ordning, som lovforslaget lægger  

 op til Bemyndigelsen tænkes udmøntet således, at det i en bekendtgørelse  

 fastsættes, at de akkrediterede inspektionsorganer, der fremover jævnligt  

 skal  

 undersøge tekniske hjælpemidler, pålægges at indberette det tekniske  

 hjælpemiddel til Arbejdstilsynet, når inspektionsorganet vurderer, at  

 udstyret  

 er til fare for omgivelser eller personer.
Det foreslås, at de akkrediterede inspektionsorganer vil  

 skulle indberette de tekniske hjælpemidler, hvor organets kontrol eller  

 undersøgelse ikke kan afsluttes med en påtegning eller lignende, hvoraf det  

 fremgår, at det tekniske hjælpemiddel opfylder arbejdsmiljølovgivningens  

 regler.
Aktuelt vil bestemmelsen finde anvendelse på de tekniske  

 hjælpemidler,  

 som udgør en fare, der vil kunne medføre akut personskade, hvis der ikke  

 gribes  

 ind.
Der kan fremover vise sig behov for, at  

 inspektionsorganerne underretter i andre faresituationer end den nævnte,  

 således at Arbejdstilsynet kan gribe ind.
Dette vil også være omfattet af  

 bestemmelsen.
 Regler, der udstedes i medfør af bemyndigelsesbestemmelsen,  

 kan strafsanktioneres efter § 84.
 Der henvises til forslagets § 1, nr. 8.
 3.7. Arbejdstilsynets benævnelse m.v.
3.7.1. Gældende ret I § 70 i lov nr. 379 af 10. juni 1997 om ændring af  

 arbejdsmiljøloven (Gennemførelse af handlingsprogrammet »Rent Arbejdsmiljø År  

 2005« m.v.) fremgår, at Arbejdstilsynet er et direktorat under  

 Arbejdsministeriet,  

 der består af en central afdeling og et antal lokale afdelinger.
Direktøren  

 for  

 Arbejdstilsynet fastlægger opgavernes fordeling mellem afdelingerne, og den  

 nærmere fastlæggelse af Arbejdstilsynets organisationsform forudsættes  

 fastlagt  

 i en bekendtgørelse fra direktøren for Arbejdstilsynet.
3.7.2. Overvejelser Det er fundet hensigtsmæssigt at ændre formuleringen af  

 § 70 om Arbejdstilsynets organisationsform, idet Arbejdstilsynet bør  

 benævnes en styrelse under Beskæftigelsesministeriet.
 Der er endvidere behov for, at offentliggørelse af  

 Arbejdstilsynets organisationsform kan ske på flere måder end blot i  

 bekendtgørelsesform.
3.7.3. Den ordning, som lovforslaget lægger  

 op til Ændringsforslaget indebærer, at Arbejdstilsynets benævnelse  

 ændres fra direktorat til styrelse.
Endvidere foreslås det, at  

 Arbejdstilsynets  

 organisatoriske struktur kan offentliggøres i bekendtgørelsesform på  

 Arbejdstilsynets  

 hjemmeside eller på andre måder, der er let tilgængelige for offentligheden.
 Der henvises til lovforslagets § 1, nr. 6.
3.8. Navneændring m.v. for  

 Arbejdsmiljøinstituttet 3.8.1. Gældende ret I § 80 a i lov nr. 379 af 10. juni 1997 om ændring af  

 lov om arbejdsmiljø (Gennemførelse af handlingsprogrammet »Rent Arbejdsmiljø  

 År  

 2005« m.v.) blev det fastsat, at Arbejdsmiljøinstituttet er en  

 sektorforskningsinstitution  

 under Arbejdsministeriet.
3.8.2. Overvejelser Som led i regeringens beslutning af 4. oktober 2006 om et nyt  

 danmarkskort på universitets- og forskningsområdet reorganiseres  

 Arbejdsmiljøinstituttet  

 (AMI) til et forskningscenter under Beskæftigelsesministeriet.
 Som konsekvens heraf skifter Arbejdsmiljøinstituttet navn den  

 1. januar 2007 til Det Nationale Forskningscenter for Arbejdsmiljø. Det er  

 derfor nødvendigt at ændre arbejdsmiljølovens § 80 a.
 Det Nationale Forskningscenter for Arbejdsmiljø vedbliver  

 at fungere inden for sektorforskningslovens rammer.
3.8.3. Den ordning, som lovforslaget lægger  

 op til Forslaget indebærer, at der foretages de nødvendige  

 ændringer i arbejdsmiljøloven som følge af, at Arbejdsmiljøinstituttet  

 skifter  

 navn til Det Nationale Forskningscenter for Arbejdsmiljø og bliver et  

 forskningscenter  

 under Beskæftigelsesministeriet  

.
 Der henvises til lovforslagets § 1, nr. 5, 11 og 12.
4. De økonomiske og administrative konsekvenser  

 for det offentlige De økonomiske konsekvenser af lovændringerne er knyttet til  

 § 21, stk. 2, om, at undersøgelser efter krav fra Arbejdstilsynet  

 skal foretages af en autoriseret arbejdsmiljørådgiver, samt til § 77 a  

 om ændringer  

 i kriterierne for at give rådgivningspåbud og indholdet af rådgivningen.
De  

 nye  

 kriterier i § 77 a vil medføre et større antal rådgivningspåbud end  

 hidtil.
Eventuelle merudgifter påhviler det offentlige som arbejdsgiver, men  

 kun i det omfang offentlige arbejdsgivere modtager § 21-påbud om  

 undersøgelser eller rådgivningspåbud efter § 77 a, som følge af  

 overtrædelser af gældende lovgivning.
Krav om § 21-undersøgelser ved særligt sagkyndige  

 stilles i dag hovedsageligt ved konkret mistanke om problemer med hensyn til  

 støjniveauet og indeklimaet samt i stigende omfang inden for det psykiske  

 arbejdsmiljø.  

 Den økonomiske konsekvens af, at der kan stilles krav om, at arbejdsgiveren  

 skal vælge en autoriseret arbejdsmiljørådgiver til undersøgelsen, er  

 eventuelt,  

 at undersøgelsen bliver dyrere.
Det vurderes, at ændringen i § 21 kan  

 sikre en kvalificering af undersøgelser med klarere resultater på det  

 psykiske  

 område, og at Arbejdstilsynet derfor vil benytte muligheden i et omfang, der  

 formentlig vil være langt under 100 påbud årligt til det offentlige på det  

 psykiske område.
 Da de indholdsmæssige kriterier for  

 § 21-undersøgelserne på det psykiske område først vil blive fastlagt ved  

 bekendtgørelse, er det ikke muligt at skønne over omfanget af merudgifter for  

 det offentlige.
Merudgiften pr. rådgivningspåbud afhænger dels af de  

 minimumskrav for indholdet, der vil blive fastlagt ved bekendtgørelse, dels  

 af  

 de konkrete rådgivningsbehov for de virksomheder, der modtager  

 rådgivningspåbud.  

 Det er i sagens natur yderst vanskeligt at forudsige det faktiske  

 rådgivningsbehov  

 for de enkelte virksomheder.
Derfor er det ikke muligt at give et bud på det  

 samlede omfang af den rådgivning, som er nødvendig for virksomhederne.
I stedet bliver der taget udgangspunkt i minimumskrav til  

 indholdet af rådgivningen.
Disse vurderes foreløbigt til et omfang af:
   

 	  

 minimum 15 timer  

 for rådgivningspåbud ved komplekse og alvorlige arbejdsmiljøproblemer og  

 rådgivningspåbud  

 på grund af mange arbejdsmiljøproblemer.
   

 	  

 minimum 25 timer  

 for rådgivning til juridiske enheder med rådgivningspåbud ved gentagne  

 arbejdsmiljøproblemer.
Antallet af rådgivningspåbud til det offentlige som  

 arbejdsgiver forventes at stige med 25 % til 100 % i forhold til  

 det  

 niveau, man ville få uden lovændringen.
Der må forventes ret store  

 variationer  

 fra år til år bl.a. afhængigt af, hvilke offentlige brancher med mange  

 produktionsenheder, der bliver screenet.
 Ud fra en stigning på 25 % til 100 % i antallet af  

 rådgivningspåbud med en skønnet pris pr. rådgivningstime på 900 kr. kan  

 meromkostningerne knyttet til de nye kriterier for rådgivningspåbud for den  

 offentlige sektor derfor beregnes til mellem 0,8 mio. kr. og 2,5 mio. kr.
Meromkostninger i forbindelse med rådgivningspåbud  

 2007-2008 i det offentlige Mio. kr. årligt 2007 2008 Kommuner 0,5 mio. til 1,7 mio. kr.
 0,5 mio. til 1,7 mio. kr.
Staten 0,3 mio. til 0,8 mio. kr.
 0,3 mio. til 0,8 mio. kr.
Regioner 0,0 mio. kr.
 0,0 mio. kr.
Sektorfordelingen af rådgivningspåbud påvirkes af  

 fordelingen af alle de typer af tilsynsbesøg, som påbuddene gives på,  

 screening  

 med efterfølgende tilsynsbesøg, plus detailtilsyn og eventuelt særlige  

 aktioner.
Ovenstående er baseret på beregningerne til arbejdsmiljøreformen i  

 2004. De offentlige arbejdspladser, der er med i screeningsplanen for  

 2005-2008,  

 blev hovedsageligt besøgt i 2005, hvorfor det offentlige har en relativt  

 lille  

 vægt i screeningsplanen og i det samlede billede i 2007-2008. Der skal i  

 2009-2011  

 screenes et betydeligt antal virksomheder i brancher, der mangler screening,  

 herunder en række offentlige brancher, men fordelingen af tilsyn justeres  

 løbende, for at Arbejdstilsynets ressourcer prioriteres der, hvor der er  

 behov.  

 Der må forventes et lidt højere niveau for det offentlige efter 2008, men det  

 er umuligt at skønne mere præcist over omfanget.
Der må i alle tilfælde  

 forventes betydelige udsving i antallet af rådgivningspåbud i det offentlige  

 fra år til år.
Merudgifterne ved rådgivningspåbud påhviler kun  

 virksomheder, der overtræder gældende arbejdsmiljøregler.
Merudgifterne er  

 derfor ikke omfattet af DUT-reguleringen.
Da princippet om rådgivningspåbud  

 blev indført fra 2005, var ændringen heller ikke omfattet af  

 DUT-reguleringen.
Eventuelle merudgifter knyttet til § 21-påbud er  

 knyttet til konkret mistanke om overtrædelse af gældende arbejdsmiljøregler,  

 men en eventuel overtrædelse kan først vurderes, når resultatet af  

 undersøgelsen foreligger.
Det vil være op til en konkret forhandling, i  

 hvilket  

 omfang der skal DUT-kompenseres.
 Flere rådgivningspåbud og § 21-påbud vil betyde en  

 lille administrativ belastning i form af indgåelse af kontrakter med  

 autoriserede arbejdsmiljørådgivere, hvis offentlige virksomheder modtager  

 påbud  

 som konsekvens af overtrædelse af gældende arbejdsmiljøbestemmelser.
 5. De økonomiske og administrative  

 konsekvenser for erhvervslivet m.v.
De økonomiske konsekvenser af lovændringerne er knyttet til  

 § 21, stk. 2, om, at undersøgelser efter krav fra Arbejdstilsynet  

 skal foretages af en autoriseret arbejdsmiljørådgiver, samt til § 77 a  

 om ændringerne  

 i kriterierne for at give rådgivningspåbud og indholdet af rådgivningen.
De  

 nye  

 kriterier vil medføre et større antal rådgivningspåbud end hidtil.
Krav om § 21-undersøgelser stilles i dag hovedsageligt  

 ved konkret mistanke om problemer med hensyn til støjniveauet, indeklimaet og  

 det psykiske arbejdsmiljø. Den økonomiske konsekvens af, at der kan stilles  

 krav om, at undersøgelsen gennemføres af en autoriseret arbejdsmiljørådgiver,  

 er eventuelt, at undersøgelsen bliver dyrere.
Det vurderes, at ændringen i  

 § 21 kan sikre en kvalificering af undersøgelser med klarere resultater  

 på  

 det psykiske område, og at Arbejdstilsynet derfor vil benytte muligheden i  

 større omfang.
Dette vil medføre visse merudgifter.
 Da kriterierne for, hvad undersøgelserne på det psykiske  

 område skal indeholde, ikke er fastlagt, er det imidlertid ikke muligt at  

 skønne over omfanget af merudgifter for erhvervslivet.
 I forhold til det hidtidige niveau for rådgivningspåbud forventes  

 justeringerne at medføre en stigning på 25 % til 100 %. Der må forventes  

 ret store variationer fra år til år bl.a. afhængigt af, hvilke brancher med  

 mange produktionsenheder der bliver screenet.
 Ud fra stigningen i antallet af rådgivningspåbud samt  

 prisforudsætninger m.v. (se afsnittet om det offentlige) beregnes  

 meromkostningerne  

 for den private sektor til mellem 9 og 31 mio. kr., som det fremgår af  

 nedenstående  

 tabel.
Meromkostninger i forbindelse med rådgivningspåbud  

 2007-2008 til erhvervslivet Mio. kr. årligt 2007 2008 Privat sektor 9-31 mio. kr.
 9-31 mio. kr.
Sektorfordelingen afhænger af fordelingen af antallet af  

 tilsynsbesøg, i første omgang screening med efterfølgende tilsynsbesøg, men  

 også detailtilsyn samt eventuelt særlige aktioner.
Ovenstående er baseret på  

 beregningerne  

 til arbejdsmiljøreformen i 2004. Det private erhvervsliv forventes at få en  

 relativt stor del af de rådgivningspåbud, der vil blive givet 2007-2008,  

 fordi  

 screeningsplanen i denne periode omfatter ret få offentlige virksomheder.
Der skal i 2009-2011 screenes et betydeligt antal  

 virksomheder i brancher, der mangler screening, og hertil kommer genbesøg på  

 en  

 del virksomheder, der har haft problemer.
Som det er nævnt i beregningen for  

 det offentlige, er det ikke fastlagt, i hvilke brancher og hvornår  

 tilsynsbesøgene vil blive udført, da udfasningen af BST-pligten på det  

 tidspunkt  

 er afsluttet.
Det samlede billede af tilsynsbesøgenes fordeling er derfor  

 ukendt, og derfor kan der ikke skønnes over omfanget af rådgivningspåbud  

 efter  

 2008.
Merudgifterne til nye typer af rådgivningspåbud påhviler  

 kun virksomheder, der overtræder gældende arbejdsmiljøregler.
Eventuelle  

 merudgifter til § 21-undersøgelser er knyttet til konkret mistanke om  

 arbejdsmiljøproblemer, men ikke altid til overtrædelse af gældende regler.
 Reglerne skønnes ikke at medføre administrative  

 konsekvenser på over 10.000 timer i den private sektor, og, som nævnt  

 ovenfor,  

 vil de alene påhvile virksomheder, der overtræder gældende regler, og som  

 derfor skal indgå kontrakter med autoriserede arbejdsmiljørådgivere.
Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges Økonomi- og Erhvervsministeriets virksomhedspanel.  

 Styrelsen vurderer ikke, at forslaget indeholder administrative konsekvenser  

 for erhvervslivet i et omfang, der berettiger, at det bliver forelagt  

 virksomhedspanelet.
Forslaget bør derfor ikke forelægges Økonomi- og  

 Erhvervsministeriets virksomhedspanel.
6. De administrative konsekvenser for  

 borgerne Forslaget vurderes ikke at have administrative konsekvenser  

 for borgerne.
7. De miljømæssige konsekvenser Forslaget vurderes ikke at have miljømæssige konsekvenser.
8. Forholdet til EU-retten Forslaget indeholder enkelte bestemmelser, der via  

 lovgivning berører dele af Rådets direktiv 89/391/EØF af 12. juni 1989 om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet (rammedirektivet) som offentliggjort i EF-tidende  

 den  

 29. juni 1989, som blev implementeret i den danske arbejdsmiljølovgivning den  

 1. januar 1993.
9. Hørte myndigheder og organisationer Finansministeriet Forsvarsministeriet Indenrigs- og  

 Sundhedsministeriet Justitsministeriet Kirkeministeriet Kulturministeriet Miljøministeriet Ministeriet for  

 Familie og Forbrugeranliggender Ministeriet for  

 Flygtninge, Indvandrere og Integration Ministeriet for  

 Fødevarer, Landbrug og Fiskeri Ministeriet for  

 Videnskab, Teknologi og Udvikling Socialministeriet Skatteministeriet Statsministeriet Transport- og  

 Energiministeriet Udenrigsministeriet Undervisningsministeriet Økonomi- og  

 Erhvervsministeriet Erhvervs- og  

 Selskabsstyrelsen Søfartsstyrelsen Energistyrelse Statens  

 Luftfartsvæsen Konkurrencestyrelsen Arbejdsmiljørådet Arbejdsmiljøklagenævnet Rigsadvokaten Foreningen af  

 Politimestre i Danmark Politidirektøren  

 i København Certificerede  

 Organers Forum DANAK Landsorganisationen  

 i Danmark Funktionærernes  

 og Tjenestemændenes Fællesråd Akademikernes  

 Centralorganisation Dansk  

 Arbejdsgiverforening Sammenslutningen  

 af Landbrugets arbejdsgivere (SALA) og Landbrugsrådet Finanssektorens  

 Arbejdsgiverforening Ledernes  

 Hovedorganisation Kommunernes  

 Landsforening Amtsrådsforeningen Københavns  

 Kommune Frederiksberg  

 Kommune 10. Sammenfattende skema Positive konsekvenser /mindreudgifter Negative konsekvenser /merudgifter Økonomiske konsekvenser for stat, regioner og kommuner Ingen § 21-påbud: Visse merudgifter Rådgivningspåbud: 0,8-2,5 mio. kr. årligt Merudgifter ikke omfattet af DUT, da det kun vedrører  

 arbejdsgivere, der overtræder gældende regler Administrative konsekvenser for stat, regioner og  

 kommuner Ingen Kun virksomheder, der får § 21-påbud og rådgivningspåbud:  

 Lille administrativ byrde (samlet set langt under 10.000 timer) i forbindelse  

 med indgåelse af kontrakt med rådgiver Økonomiske konsekvenser for erhvervslivet Ingen § 21-påbud: Visse merudgifter Rådgivningspåbud: 9-31 mio. kr. årligt Administrative konsekvenser for erhvervslivet Ingen Kun virksomheder, der får § 21-påbud og rådgivningspåbud:  

 Lille administrativ byrde i forbindelse med indgåelse af kontrakt med  

 rådgiver Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Ingen Bemærkninger til lovforslagets enkelte bestemmelser Til § 1 Til nr. 1 (§ 13 b) Den foreslåede ændring er en konsekvens af, at § 72 a  

 deles op i 2 stykker, jf. forslagets § 1, nr. 7.
Til nr. 2 (§ 13 c) Den foreslåede ændring er en konsekvens af, at § 77 a  

 deles op i 2 stykker, jf. forslagets § 1, nr. 9.
Til nr. 3  

 (§ 15 a, stk.1, 2. pkt.) Forslaget  

 indebærer, at det tydeliggøres og præciseres, at en arbejdspladsvurdering  

 (APV)  

 er et selvstændigt tilsynsobjekt, der er omfattet af Arbejdstilsynets  

 sædvanlige kontrol- og tilsynsbeføjelser efter loven, jf. § 72 og  

 § 77. Arbejdstilsynets tilsyn med virksomhedernes udarbejdelse af APV  

 indgår  

 således som et grundlæggende element i det sædvanlige tilsynsarbejde ved den  

 nærmere vurdering af og stillingtagen til den enkelte virksomheds  

 arbejdsmiljø.  

 Det betyder, at tilsynet med virksomhedernes APV-arbejde omfatter såvel  

 overholdelse af de såkaldte formelle krav som de indholdsmæssige krav, dvs.  

 de  

 indholdsmæssige elementer, der efter arbejdsmiljøreglerne skal indgå i  

 udarbejdelsen  

 af en APV.
Det understreges, at forslaget ikke indebærer nogen  

 ændringer i, at en APV fortsat er virksomhedens arbejdsredskab til afdækning  

 og  

 løsning af arbejdsmiljøproblemer med udgangspunkt i egne forudsætninger og  

 muligheder.
Virksomheden kan fortsat vælge, efter hvilken metode en APV skal  

 udarbejdes.
Arbejdstilsynet fører således f.eks. ikke tilsyn med, hvordan en  

 handlingsplan nærmere er udformet, men vil føre tilsyn med, om der foreligger  

 en handlingsplan for uløste væsentlige arbejdsmiljøproblemer, som  

 virksomheden  

 selv har konstateret, og om f.eks. virksomhedens sygefravær er inddraget i  

 APVen,  

 eller om sikkerhedsorganisationen er inddraget i arbejdet med APVen.
 I øvrigt henvises til de almindelige bemærkninger punkt  

 3.5.
Til nr. 4 (§ 21, stk. 2) Med indførelse af bemyndigelsesbestemmelsen i § 21,  

 stk. 2, gives der hjemmel til i en bekendtgørelse at fastsætte, at  

 virksomheden skal benytte en autoriseret arbejdsmiljørådgiver til  

 undersøgelse  

 m.v., som Arbejdstilsynet stiller krav om skal iværksættes som følge af en  

 konkret mistanke vedrørende arbejdsmiljøforholdene i en virksomhed.
Brug af autoriserede arbejdsmiljørådgivere skal særligt ses  

 i lyset af mulige arbejdsmiljøproblemer, som kan skyldes belastninger i det  

 psykiske arbejdsmiljø, der umiddelbart kan være vanskelige at konstatere  

 eller  

 få konkretiseret nærmere.
Kvalificerede og mere grundige undersøgelser vil  

 her  

 være nødvendige, for at der kan tages stilling til, om der er grundlag for at  

 træffe en afgørelse.
 I øvrigt henvises til de almindelige bemærkninger punkt  

 3.4.
Til nr. 5 (§ 67, stk. 4, nr. 3) Der er tale om en konsekvensændring som følge af ændringen  

 i § 80 a, jf. forslagets § 1, nr. 12.
Til nr. 6 (§ 70) Forslaget indebærer, at Arbejdstilsynet benævnes en  

 styrelse.
Arbejdstilsynets organisationsform og struktur kan offentliggøres i  

 bekendtgørelsesform, men også på anden vis, f.eks. på Arbejdstilsynets  

 hjemmeside.
 I øvrigt henvises til de almindelige bemærkninger punkt  

 3.7.
Til nr. 7 (§ 72 a) Til § 72 a, stk. 1 I bestemmelsen fastsættes, at Arbejdstilsynet gennemfører  

 screening af arbejdsmiljøet i virksomheder med ansatte for at afklare, hvilke  

 virksomheder der har behov for tilsyn og med henblik på at danne udgangspunkt  

 for dette tilsyn.
Bestemmelsen indebærer, at virksomhederne allerede ved  

 screeningen får gennemgået de væsentligste områder af det materielle  

 arbejdsmiljø, herunder altid det psykiske arbejdsmiljø. De virksomheder, der  

 ved screeningen udtages til et efterfølgende tilsyn, vil få et tilsyn, der  

 tager udgangspunkt i resultatet af screeningen.
Derved skabes der en større  

 sammenhæng mellem screeningen og det efterfølgende tilsyn.
Forslaget vil  

 således  

 medføre, at screeningen og det efterfølgende tilsyn fremstår som et samlet  

 tilsynsforløb.
 Den foreslåede ændring indebærer, at der ved screening gives  

 mulighed for at afgive  

 påbud med  

 frist, hvis der kun er få arbejdsmiljøproblemer på virksomheden.
Den foreslåede ændring indebærer, at Arbejdstilsynet  

 fremover, udover strakspåbud og forbud, også i forbindelse med screeningen  

 kan  

 afgive få påbud med frist ved overtrædelse af arbejdsmiljøloven, som f.eks.  

 påbud om APV og sikkerhedsorganisation.
Dette betyder, at virksomheder, der  

 kun  

 har nogle få overtrædelser af arbejdsmiljøloven, får Arbejdstilsynets  

 afgørelser  

 om disse forhold allerede ved screeningsbesøget.
Herved får virksomheden kun  

 ét  

 tilsynsbesøg, idet tilsynet afsluttes ved screeningen.
Arbejdstilsynet får en lidt videre adgang til at kontakte  

 virksomheder inden screening med henblik på at få oplyst, hvor virksomheden  

 udfører arbejde for øjeblikket.
Forslaget vil navnlig være relevant i forhold  

 til små virksomheder inden for bygge- og anlægsområdet.
Der er fortsat tale  

 om  

 et uvarslet screeningsbesøg, da tidspunktet for tilsynet stadig ikke bliver  

 meddelt til virksomheden på forhånd.
 I øvrigt henvises til de almindelige bemærkninger punkt  

 3.1.
Til § 72 a, stk. 2 Med forslaget indføres en bemyndigelsesbestemmelse, der  

 giver beskæftigelsesministeren hjemmel til at fastsætte nærmere regler om, at  

 virksomheder,  

 der har dokumenteret et godt arbejdsmiljø, kan fritages for screening.
Der  

 åbnes således mulighed for, at det ved bekendtgørelse nærmere kan fastsættes,  

 hvilke dokumentationskrav for et godt arbejdsmiljø, herunder form og indhold,  

 en virksomhed skal opfylde for at kunne blive fritaget for screening.
Det fremgår af de oprindelige bemærkninger til § 72 a,  

 at virksomheder, der har opnået et arbejdsmiljøcertifikat efter lov nr. 442  

 af  

 7. juni 2001 om arbejdsmiljøcertifikat til virksomheder (med senere  

 ændringer)  

 eller et certifikat efter bekendtgørelse nr. 87 af 31. januar 2005 om  

 anerkendelse af DS/OHSAS 18001 mv. som dokumentation for et godt  

 arbejdsmiljø,  

 er fritaget for screening.
Disse virksomheder vil fortsat være fritaget for  

 screening.
 I øvrigt henvises til de almindelige bemærkninger punkt  

 3.1.
Til nr. 8 (§ 75, stk. 3) Bestemmelsen betyder, at det pålægges akkrediterede  

 inspektionsorganer at indberette et teknisk hjælpemiddel, f.eks. et  

 trykbærende  

 anlæg eller en elevator, til Arbejdstilsynet, når organet vurderer, at det  

 tekniske hjælpemiddel udgør en fare, hvis der ikke gribes ind.
Med  

 inspektionsorganernes indberetning orienteres Arbejdstilsynet, så  

 Arbejdstilsynet kan afgive påbud eller nedlægge forbud efter § 77 mod  

 brugen af det tekniske hjælpemiddel.
 I øvrigt henvises til de almindelige bemærkninger punkt  

 3.6.
Til nr. 9 (§ 77 a) Til § 77 a, stk. 1 Bestemmelsen indebærer, at Arbejdstilsynet kan afgive påbud  

 om brug af en autoriseret arbejdsmiljørådgiver til løsning af konstaterede  

 arbejdsmiljøproblemer, bl.a. med henblik på, at det forebyggende  

 arbejdsmiljøarbejde  

 i virksomheden styrkes.
Bestemmelsen udvider Arbejdstilsynets adgang til at afgive rådgivningspåbud  

 til andre end arbejdsgiveren, der har pligter efter arbejdsmiljøloven.
Påbud  

 vil herefter også kunne gives til f.eks. bygherrer ved konstaterede  

 overtrædelser  

 inden for bygge- og anlægsområdet.
Til § 77 a, stk. 2 Den foreslåede ændring af bestemmelsen indebærer, at der  

 indføres en bemyndigelsesbestemmelse, der giver hjemmel til, at der i  

 bekendtgørelse  

 indføres 3 typer rådgivningspåbud: R  

 ådgivningspåbud  

 ved komplekse og alvorlige arbejdsmiljøproblemer, rådgivningspåbud ved mange  

 arbejdsmiljøproblemer  

 og rådgivningspåbud ved gentagne arbejdsmiljøproblemer.
Det er hensigten med forslaget, at der med r  

 ådgivningspåbud ved komplekse og alvorlige  

 arbejdsmiljøproblemer  

 skal ske en justering og udvidelse af emneområderne,  

 der efter de gældende regler udløser et problempåbud.
Det betyder, at der  

 også  

 vil kunne blive afgivet rådgivningspåbud i relation til enkeltstående  

 formelle  

 overtrædelser, når disse har stor betydning for forebyggelse af alvorlige  

 arbejdsmiljøproblemer.
Der kan f.eks. være tale om afgivelse af  

 rådgivningspåbud til bygherrer som følge af manglende plan for byggepladsens  

 sikkerhed og sundhed.
 Herudover tænkes bemyndigelsen anvendt således, at det nye  

 rådgivningspåbud ved  

 mange arbejdsmiljøproblemer  

 afgives til en virksomhed, når Arbejdstilsynet konstaterer et vist antal  

 overtrædelser, f.eks. 5 overtrædelser, uanset om der er tale om formelle  

 eller  

 materielle arbejdsmiljøproblemer.
Rådgivningspåbud ved komplekse og alvorlige arbejdsmiljøproblemer  

 og rådgivningspåbud ved mange arbejdsmiljøproblemer vil kunne afgives ved et  

 enkeltstående tilsyn, som f.eks. et såkaldt detailtilsyn, eller på baggrund  

 af  

 et samlet tilsynsforløb bestående af såvel screeningsbesøget som det  

 efterfølgende tilsyn.
Det vil således ikke være anledningen til tilsynet, der  

 afgør, om virksomheden får et rådgivningspåbud, men virksomhedens behov for  

 rådgivning.
Endelig vil bemyndigelsen blive anvendt således, at det nye  

 rådgivningspåbud til virksomheder (juridiske enheder), der har underliggende  

 produktionsenheder, afgives, når virksomheden får gentagne afgørelser om  

 arbejdsmiljøproblemer, f.eks. 15 påbud, fordelt over flere produktionsenheder  

 over en vis periode.
Påbuddene skal vedrøre samme emne, f.eks. ergonomi,  

 psykisk arbejdsmiljø eller ulykkesrisiko.
 Disse gentagne afgørelser vil blive talt sammen over flere  

 tilsyn over en periode på f.eks. 1 år, uanset anledningen til det enkelte  

 tilsyn.
Rådgivningspligten vil bl.a. være koncentreret om revision  

 af virksomhedens APV med henblik på at forebygge, at de samme problemer  

 opstår  

 igen.
Ved gentagne arbejdsmiljøproblemer skal rådgivningspligten fokusere på  

 at  

 få opbygget arbejdsgange i sikkerhedsorganisationen.
 I øvrigt henvises til de almindelige bemærkninger punkt  

 3.2.
Til nr. 10 (§ 78 a) Til § 78 a, stk. 1 Med forslaget gives hjemmel til at fastsætte nærmere regler  

 om offentliggørelse af virksomhedernes arbejdsmiljø, aktuelt ved en  

 smiley-ordning  

 m.v., hvor den enkelte virksomheds arbejdsmiljø ved navns nævnelse  

 offentliggøres  

 på Arbejdstilsynets hjemmeside.
Samtidig fastsættes, at  

 beskæftigelsesministeren kan beslutte at indføre en ordning med  

 offentliggørelse af arbejdsmiljøet i virksomheder, hvor Arbejdstilsynet ikke  

 har konstateret overtrædelser.
Bestemmelsen indebærer, at der indføres en positiv smiley for  

 virksomheder, der screenes efter de nye retningslinjer for screening, når  

 virksomheden ikke har et udestående med Arbejdstilsynet.
Smileyen vil  

 indeholde  

 en dato, der viser, hvornår virksomheden er blevet screenet.
For  

 virksomheder,  

 der er blevet screenet efter lovens ikrafttræden, og som på et senere  

 tidspunkt  

 modtager afgørelser fra Arbejdstilsynet, der medfører en negativ smiley, vil  

 den positive smiley være tilknyttet en dato, der viser, hvornår virksomheden  

 er  

 ophørt med at have en negativ smiley.
 Forslaget indebærer endvidere, at virksomheder, der af egen  

 drift har investeret i løbende at sikre et højt arbejdsmiljøniveau, efter  

 anmodning får ret til at få dette offentliggjort ved et særligt anerkendende  

 symbol.
Det er alene dokumentation anerkendt efter regler fastsat  

 af beskæftigelsesministeren, der giver adgang til at få offentliggjort det  

 nye  

 symbol.
For indeværende er det virksomheder, der har opnået  

 arbejdsmiljøcertifikat  

 efter lov nr. 442 af 7. juni 2001 om arbejdsmiljøcertifikat til virksomheder  

 (med senere ændringer). Herudover har virksomheder, der har opnået certifikat  

 efter bekendtgørelse nr. 87 af 31. januar 2005 om anerkendelse af DS/OHSAS  

 18001 mv. som dokumentation for et godt arbejdsmiljø, ret til at få  

 offentliggjort det nye symbol.
 Som konsekvens af den foreslåede ordning konverteres de  

 nuværende grønne smileyer, som er tildelt certificerede virksomheder,  

 automatisk til det nye anerkendende symbol ved lovforslagets ikrafttræden.
 Det er hensigten, at alle afgørelser med frist, der ikke er  

 tilknyttet rådgivning, samt alle strakspåbud fremover medfører en negativ gul  

 smiley,  

 der offentliggøres, indtil påbuddet er efterkommet  dog altid i en  

 minimumsperiode  

 på 6 måneder.
Bestemmelsen indebærer endvidere, at alle rådgivningspåbud  

 medfører, at virksomheden tildeles den mest negative røde smiley.
Denne vil  

 blive offentliggjort, indtil påbuddet er efterkommet  dog altid i en  

 minimumsperiode  

 på 6 måneder.
Det foreslås endvidere, at alle forbud ligeledes offentliggøres  

 med den røde smiley i 6 måneder.
 Det nuværende screeningssymbol vil blive udfaset i takt  

 med, at virksomheder, der har modtaget dette symbol, screenes igen.
 Det vil som udgangspunkt være emnerne for de problemer, der  

 har udløst afgørelsen fra Arbejdstilsynet, der tænkes offentliggjort, som  

 f.eks. emner inden for støj, ulykkesrisiko, ergonomi, psykisk arbejdsmiljø.
 I øvrigt henvises til de almindelige bemærkninger punkt  

 3.3.
Til § 78 a, stk. 2 Bestemmelsen giver hjemmel til i bekendtgørelse at  

 fastsætte nærmere regler om indhold og form, samt omfang og varighed for  

 offentliggørelse af den enkelte virksomheds arbejdsmiljø ved navns nævnelse.
 Bemyndigelsen vil blive udmøntet via den smiley-ordning  

 m.v., som er beskrevet i bemærkningerne til § 78 a, stk. 1.
 Det er hensigten, at offentliggørelse af tildelte smileyer  

 først og fremmest vil ske på Arbejdstilsynets hjemmeside.
 I øvrigt henvises til de almindelige bemærkninger punkt  

 3.3.
Til nr. 11 (Overskriften til kapitel  

 13 a  

 ) Overskriften ændres som konsekvens af, at  

 Arbejdsmiljøinstituttet skifter navn til Det Nationale Forskningscenter for  

 Arbejdsmiljø.
Til nr. 12 (§ 80 a) Bestemmelsen ændres som konsekvens af, at  

 Arbejdsmiljøinstituttet skifter navn til Det Nationale Forskningscenter for  

 Arbejdsmiljø og bliver et forskningscenter under Beskæftigelsesministeriet.
 I øvrigt henvises til de almindelige bemærkninger punkt 3.8.
Til nr. 13 (§ 82, stk. 1, nr. 1) Bestemmelsen ændres som følge af, at der tilføjes et nyt  

 stykke i § 21.
 Samtidig ændres bestemmelsen som konsekvens af, at de  

 akkrediterede inspektionsorganers indberetningspligt indsættes i § 75,  

 som  

 stk. 3, og lægers indberetningspligt herefter bliver stk. 4.
Til nr. 14 (§ 82, stk. 1, nr. 3) Bestemmelsen ændres som følge af, at § 77 a deles op i  

 2 stykker, hvor den foreslåede bemyndigelsesbestemmelse er indsat i  

 stk. 2.
Til § 2 Til stk. 1 Det foreslås i  

  

 § 2,  

 stk. 1  

  

 , at loven træder i kraft den 1. april 2007.
Til stk. 2 Det foreslås i  

  

 § 2,  

 stk. 2  

  

 , at bekendtgørelse nr. 554 af 17. juni 2004 om brug af rådgivere til  

 løsning af bestemte arbejdsmiljøproblemer (Problempåbud) og bekendtgørelse  

 nr.  

 553 af 17. juni 2004 om brug af autoriserede arbejdsmiljørådgivere for en  

 periode (Periodepåbud), opretholdes, indtil de efter disse bekendtgørelser  

 afgivne påbud er efterkommet, herunder at rådgivningsperioden på 1-2 år er  

 udløbet.
 Problem- og periodepåbud, der er udstedt i medfør af  

 ovenstående regler, bevarer således deres gyldighed og behandles efter de  

 hidtil gældende regler i § 77 a i lov nr. 425 af 9. juni 2004, herunder  

 de  

 nævnte bekendtgørelser og administrativ praksis.
Til stk. 3 Forslaget i  

  

 § 2, stk.  

 3,  

  

 indebærer, at beskæftigelsesministeren får bemyndigelse til, at der i  

 bekendtgørelse fastsættes en overgangsordning for virksomheder, der i medfør  

 af  

 § 78 a i lov nr. 425 af 9. juni 2004 om arbejdsmiljø var omfattet af de  

 hidtil tildelte symboler efter gældende regler om offentliggørelse af  

 virksomhedernes  

 arbejdsmiljø, jf. bekendtgørelse nr. 1497 af 20. december 2004 om  

 offentliggørelse af virksomhedernes arbejdsmiljø mv. (Smiley-ordning).
 Bemyndigelsen tænkes navnlig udmøntet således, at alle  

 virksomheder, der før lovens ikrafttræden er blevet offentliggjort med en  

 grøn  

 smiley, fordi de har erhvervet et arbejdsmiljøcertifikat og har anmodet om at  

 få dette offentliggjort, ved lovens ikrafttræden automatisk vil få tildelt et  

 nyt og særligt anerkendende symbol som erstatning for deres grønne smiley.
Det foreslås, at alle virksomheder, der før lovens  

 ikrafttræden er blevet screenet, beholder det hidtidige screeningssymbol,  

 indtil virksomhederne screenes igen.
Såfremt disse virksomheder ønsker en  

 gennemgang efter de nye retningslinjer for screening og dermed mulighed for  

 tildeling af en grøn smiley, vil Arbejdstilsynet screene disse virksomheder  

 efter anmodning fra den enkelte virksomhed.
Denne screening udføres  

 uafhængigt  

 af den sædvanlige screeningskadence.
 Som led i overgangsordningen foreslås endvidere, at alle  

 virksomheder, der før lovens ikrafttræden har fået et påbud med frist,  

 herunder  

 periodepåbud, bliver synliggjort med en gul smiley, indtil påbuddet er  

 efterkommet  

  uanset påbuddets karakter.
Bilag Lovforslaget sammenholdt med gældende lov Gældende formulering Lovforslaget § 13 b.  

  

 Virksomhederne ophører med at være omfattet  

 af pligten til at oprette bedriftssundhedstjeneste samtidig med  

 Arbejdstilsynets screeningsbesøg, jf. § 72 a.
Beskæftigelsesministeren  

 fastsætter nærmere regler herom.
 § 13 b.  

  

 Virksomhederne ophører med at være omfattet  

 af pligten til at oprette bedriftssundhedstjeneste samtidig med  

 Arbejdstilsynets screeningsbesøg, jf. § 72 a, stk. 1.  

 Beskæftigelsesministeren  

 fastsætter nærmere regler herom.
 § 13 c.  

  

 Beskæftigelsesministeren fastsætter regler  

 om autorisation af arbejdsmiljørådgivere, herunder om pligt til at benytte en  

 autoriseret arbejdsmiljørådgiver, når Arbejdstilsynet påbyder rådgivning, jf.  

 § 77 a.
 § 13 c.  

  

 Beskæftigelsesministeren fastsætter regler  

 om autorisation af arbejdsmiljørådgivere, herunder om pligt til at benytte en  

 autoriseret arbejdsmiljørådgiver, når Arbejdstilsynet påbyder rådgivning, jf.  

 § 77 a, stk. 1.
§ 15 a.  

  

 Arbejdsgiveren skal sørge for, at der  

 udarbejdes en skriftlig arbejdspladsvurdering af sikkerheds- og  

 sundhedsforholdene  

 på arbejdspladsen under hensyntagen til arbejdets art, de arbejdsmetoder og  

 arbejdsprocesser, der anvendes, samt virksomhedens størrelse og organisering.  

 Arbejdspladsvurderingen skal forefindes i virksomheden og være tilgængelig  

 for virksomhedens ledelse, de ansatte og Arbejdstilsynet.
En  

 arbejdspladsvurdering skal revideres, når der sker ændringer i arbejdet,  

 arbejdsmetoder  

 og arbejdsprocesser m.v. og disse ændringer har betydning for sikkerhed og  

 sundhed under arbejdet, dog senest hvert tredje år.
§ 15 a.  

  

 Arbejdsgiveren skal sørge for, at der  

 udarbejdes en skriftlig arbejdspladsvurdering af sikkerheds- og  

 sundhedsforholdene  

 på arbejdspladsen under hensyntagen til arbejdets art, de arbejdsmetoder og  

 arbejdsprocesser, der anvendes, samt virksomhedens størrelse og organisering.  

 Arbejdspladsvurderingen skal forefindes i virksomheden og være tilgængelig  

 for virksomhedens ledelse, de ansatte og Arbejdstilsynet, som fører tilsyn  

 med arbejdspladsvurderingen.
En arbejdspladsvurdering skal revideres, når der  

 sker ændringer i arbejdet, arbejdsmetoder og arbejdsprocesser m.v. og disse  

 ændringer har betydning for sikkerhed og sundhed under arbejdet, dog senest  

 hvert tredje år.
§ 21. - - - § 21. - - - Stk. 2.  

  

 Beskæftigelsesministeren  

 kan fastsætte nærmere regler om, at undersøgelser m.v., der er forlangt af  

 Arbejdstilsynet  

 efter stk. 1, skal foretages af en autoriseret arbejdsmiljørådgiver.
§ 67.  

  

 - - - Stk. 4.  

  

 Følgende deltager med hver 1 repræsentant  

 uden stemmeret i rådet:
§ 67.  

  

 - - - Stk. 4.  

  

 Følgende deltager med hver 1 repræsentant  

 uden stemmeret i rådet:
 1)  

 	  

 Beskæftigelsesministeriet.
 2)  

 	  

 Arbejdstilsynet.
 3)  

 	  

 Arbejdsmiljøinstituttet.
 4)  

 	  

 Arbejdsskadestyrelsen.
 5)  

 	  

 Indenrigs- og  

 Sundhedsministeriet.
 1)  

 	  

 Beskæftigelsesministeriet.
 2)  

 	  

 Arbejdstilsynet.
 3)  

 	  

 Det Nationale  

 Forskningscenter for Arbejdsmiljø.
 4)  

 	  

 Arbejdsskadestyrelsen.
 5)  

 	  

 Indenrigs- og  

 Sundhedsministeriet.
§ 70.  

  

 Arbejdstilsynet  

 er et direktorat under Beskæftigelsesministeriet og består af en central  

 afdeling samt et antal lokale afdelinger.
Direktøren for Arbejdstilsynet  

 fastlægger opgavernes fordeling mellem afdelingerne.
§ 70.  

  

 Arbejdstilsynet  

 er en styrelse under Beskæftigelsesministeriet og består af en central  

 afdeling samt et antal lokale afdelinger.
Direktøren for Arbejdstilsynet  

 fastlægger opgavernes fordeling mellem afdelingerne.
 § 72 a.  

  

 Arbejdstilsynet gennemfører screeningsbesøg  

 med henblik på at afklare, hvilke virksomheder, der har behov for tilsyn.
§ 72 a.  

  

 Arbejdstilsynet  

 gennemfører screening af arbejdsmiljøet i virksomheder med ansatte for at  

 afklare, hvilke virksomheder der har behov for tilsyn.
Samtidig danner  

 screening udgangspunkt for dette tilsyn.
 Stk. 2.  

  

 Beskæftigelsesministeren kan fastsætte nærmere regler om, at virksomheder,  

 der kan dokumentere et godt arbejdsmiljø, fritages for screening.
§ 75.  

  

 - - - § 75.  

  

 - - - Stk. 3.  

  

 Inspektionsorganer, der er akkrediteret til  

 kontrol, periodiske undersøgelser, prøvninger eller lignende, skal underrette  

 Arbejdstilsynet, hvis de vurderer, at et teknisk hjælpemiddel eller dele af  

 et teknisk hjælpemiddel er til fare, hvis der ikke gribes ind.  

 Beskæftigelsesministeren  

 kan fastsætte nærmere regler herom.
Stk. 3.  

  

 En læge, der konstaterer eller får mistanke  

 om, at en person har været udsat for skadelige påvirkninger på sin  

 arbejdsplads, skal underrette Arbejdstilsynet.
Beskæftigelsesministeren kan  

 fastsætte nærmere regler herom.
Stk. 4.  

  

 En læge, der konstaterer eller får mistanke  

 om, at en person har været udsat for skadelige påvirkninger på sin  

 arbejdsplads, skal underrette Arbejdstilsynet.
Beskæftigelsesministeren kan  

 fastsætte nærmere regler herom.
 § 77 a.  

  

 Beskæftigelsesministeren fastsætter regler  

 om, at Arbejdstilsynet kan påbyde arbejdsgiveren at indhente bistand fra en  

 autoriseret arbejdsmiljørådgiver, herunder i en nærmere bestemt periode, samt  

 om rådgivningspåbuddets indhold, omfang og varighed og de nærmere vilkår  

 herfor, herunder om arbejdsgivers pligter.
 § 77 a.  

  

 Arbejdstilsynet kan påbyde, at modtageren af påbud skal indhente bistand fra  

 en autoriseret arbejdsmiljørådgiver, bl.a. med henblik på, at det  

 forebyggende arbejdsmiljøarbejde i virksomheden styrkes.
 Stk. 2.  

  

 Beskæftigelsesministeren fastsætter nærmere regler om rådgivningspåbuddets  

 indhold, omfang, varighed og de nærmere vilkår herfor.
 § 78 a.  

  

 Beskæftigelsesministeren fastsætter nærmere  

 regler om offentliggørelse og derved synliggørelse af den enkelte virksomheds  

 arbejdsmiljø på grundlag af afgørelser, som Arbejdstilsynet har truffet i  

 forbindelse med tilsynsbesøg på virksomheden.
§ 78 a.  

  

 Beskæftigelsesministeren kan fastsætte  

 nærmere regler om offentliggørelse af den enkelte virksomheds arbejdsmiljø  

 ved navns nævnelse på grundlag af resultatet af tilsynet, herunder om  

 offentliggørelse af de arbejdsmiljøproblemer, der ligger til grund for  

 Arbejdstilsynets afgørelser.
I forbindelse hermed kan  

 beskæftigelsesministeren  

 beslutte at indføre en ordning med offentliggørelse af arbejdsmiljøet i  

 virksomheder, hvor Arbejdstilsynet ikke har konstateret overtrædelser.
 Stk. 2.  

  

 Beskæftigelsesministeren kan fastsætte  

 regler om, på hvilken måde og i hvilken form den enkelte virksomheds  

 arbejdsmiljø ved navns nævnelse skal gøres tilgængeligt for offentligheden,  

 herunder at offentliggørelsen skal ske i elektronisk form.
 Stk. 2.  

  

 Beskæftigelsesministeren kan fastsætte nærmere regler om på hvilken måde, i  

 hvilken form og med hvilken varighed virksomhedens arbejdsmiljø skal gøres  

 tilgængeligt for offentligheden.
Kapitel  

 13 a Arbejdsmiljøinstituttet Kapitel  

 13 a Det Nationale Forskningscenter for Arbejdsmiljø § 80 a.  

  

 Arbejdsmiljøinstituttet er en  

 sektorforskningsinstitution under Beskæftigelsesministeriet.
 § 80 a.  

  

 Det Nationale Forskningscenter for Arbejdsmiljø  

 er et forskningscenter under Beskæftigelsesministeriet.
§ 82.  

  

 Medmindre højere straf er forskyldt efter den  

 øvrige lovgivning, straffes med bøde eller fængsel indtil 1 år den, der § 82.  

  

 Medmindre højere straf er forskyldt efter den  

 øvrige lovgivning, straffes med bøde eller fængsel indtil 1 år den, der 1)  

 	  

 overtræder  

 § 15, § 15 a, § 16, § 17, stk. 1 og 2, § 18,  

 § 19, § 20, stk. 1, § 21, § 23, §§ 25-34,  

 § 37, stk. 1 og 4, § 38, stk. 1, § 42, stk. 1,  

 § 45, stk. 1, § 48, stk. 1, § 63, stk. 5,  

 § 75, stk. 3, eller § 76, stk. 1, 2)  

 	  

 lader arbejde  

 udføre i strid med kapitel 9 og 10, leder eller fører tilsyn med sådant  

 arbejde eller udfører arbejde i strid med kapitel 9, 3)  

 	  

 ikke efterkommer  

 påbud efter § 77, § 77 a, eller 4)  

 	  

 undlader at meddele  

 oplysninger efter § 22, stk. 2.
1)  

 	  

 overtræder  

 § 15, § 15 a, § 16, § 17, stk. 1 og 2, § 18,  

 § 19, § 20, stk. 1, § 21, stk. 1, § 23,  

 §§ 25-34, § 37, stk. 1 og 4, § 38, stk. 1,  

 § 42, stk. 1, § 45, stk. 1, § 48, stk. 1,  

 § 63, stk. 5, § 75, stk. 4, eller § 76, stk. 1, 2)  

 	  

 lader arbejde  

 udføre i strid med kapitel 9 og 10, leder eller fører tilsyn med sådant  

 arbejde eller udfører arbejde i strid med kapitel 9, 3)  

 	  

 ikke efterkommer  

 påbud efter § 77, § 77 a, stk. 1, eller 4)  

 	  

 undlader at meddele  

 oplysninger efter § 22, stk. 2.
