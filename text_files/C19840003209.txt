(Til samtlige ministerier m.v.) I forbindelse med aftaleforhandlingerne pr. 1. april 1983 mellem  

 finansministeriet og tjenestemændenes centralorganisationer blev aftalt, at §  

 8, stk. 1, 1. punktum, i aftale af 7. juli 1979 om betaling m.v. til  

 tjenestemænd i staten, folkeskolen og folkekirken under midlertidig tjeneste  

 i højere stilling med virkning fra 1. april 1984 ændres til følgende:
»Under fortsat midlertidig tjeneste i højere stilling ud over 6 måneder oppebærer tjenestemanden betaling under fravær på grund af ferie eller som følge af sygdom i indtil 28 dage.« Samtidig skal man meddele, at en revideret aftale om betaling m.v. til  

 tjenestemænd i staten, folkeskolen og folkekirken under midlertidig tjeneste  

 i højere stilling er under udarbejdelse, samt at foranstående ændring af § 8,  

 stk. 1, 1. punktum, vil blive indarbejdet i denne aftale.
P.
M.
V.
E.
B.
