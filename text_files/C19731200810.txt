 I forbindelse med ministeriets skrivelse til stiftøvrighederne af 12.  

 august 1970 skal man meddele, at ministeriet herved bemyndiger  

 stiftøvrighederne til ud over de i nævnte skrivelse under afsnit V, pkt. 3  

 nævnte oversigtsservitutter og servitutter i anledning af rør- og  

 ledningsanlæg at godkende aftaler, der indgås af menighedsrådene om  

 etablering af begrænsede brugsrettigheder, særligt færdselsrettigheder, for  

 private over kirkers og præsteembeders faste ejendomme.
 Det er forudsat, at der ikke er spørgsmål om etablering af rettigheder  

 over kirkegårde eller arealer, der er erhvervet eller udset til anvendelse  

 som begravelsesplads, at brugsrettens indhold ikke efterlader nogen tvivl og  

 at dens økonomiske konsekvenser er begrænsede.
 Endvidere bemyndiges stiftsøvrighederne til at godkende de i  

 overensstemmelse med de godkendte aftaler udfærdigede deklarationer.
Vederlag, der udredes for indrømmede rettigheder, skal fordres indbetalt  

 blandt stiftsmidlerne som kirken, respektive præsteembedet tilhørende  

 kapitaler.
Hvor rettigheden indrømmes over arealer under præstegårdshaver kan  

 stiftsøvrigheden efter menighedsrådets indstilling og provstiudvalgets  

 anbefaling godkende, at renten af kapitalen udbetales til embedsindehaveren  

 for hans embedstid.
 P.M.V.
Aug.
Roesen /N.
Holm Til stiftsøvrighederne.
