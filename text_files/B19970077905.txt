(mælkekvoter) I medfør af § 1, stk. 1 og 2, § 4, §§ 20 - 22, § 24 og § 27, i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v. (bemyndigelsesloven), jf. lovbekendtgørelse nr. 65 af  

 9. februar 1996, fastsættes:
Indledende bestemmelser § 1.  I denne bekendtgørelse fastsættes regler og  

 foranstaltninger, som er nødvendige for anvendelse af Rådets forordning (EØF)  

 nr. 3950/92 af 28. december 1992 om en tillægsafgift for mælk og  

 mejeriprodukter med senere ændringer.
 § 2.  Hver bedrift råder over en individuel  

 referencemængde (mælkekvote) i overensstemmelse med reglerne i stk. 3.
 Stk. 2.  Mælkekvoten udgør den mængde mælk justeret i  

 henhold til § 26, stk. 1, 2. og stk. 4, 1. pkt. af egen produktion, som  

 producenten har ret til at levere til en opkøber uden afgift.
 Stk. 3 .  Mælkekvoten er den individuelle  

 referencemængde, der var til rådighed på bedriften den 31. marts 1993, dog  

 eksklusive den foretagne justering med henblik på forlængelse af afgiftsåret  

 1992/93, multipliceret med koefficienten 1,006, tillagt eventuelle  

 individuelle tildelinger.
 § 3.  Ved opkøber forstås Danske Mejeriers  

 Mælkeudvalg, Frederiks Alle 22, 8000 Århus C.
 Stk. 2.  Opkøber bemyndiges til at varetage tildeling og  

 omfordeling af mælkekvoter i Danmark og til at træffe afgørelse i første  

 instans i henhold til de for mælkekvoteordningen gældende regler, jf. dog §  

 28.
Overdragelse af mælkekvote § 4.  Enhver overdragelse af mælkekvote uden samtidig  

 overdragelse af landbrugsareal er ikke tilladt, jf. dog kapitel 4 og 5. Ved  

 beregning af landbrugsarealet fradrages arealer uden dyrkningsmæssig værdi,  

 jf. § 13, stk. 6 i lov om landbrugsejendomme (landbrugsloven), jf.  

 lovbekendtgørelse nr. 769 af 24. august 1994.
 Stk. 2.  Ved gensidig forpagtning af landbrugsareal  

 mellem bedrifter med mælkekvote skal der ved begge arealoverdragelser  

 overdrages samme mængde mælkekvote pr. ha landbrugsareal.
 § 5.  Ved salg, herunder som led i en jordfordeling,  

 bortforpagtning, arv eller anden overdragelse i sin helhed af en bedrift,  

 hvortil der er tildelt en mælkekvote, overføres kvoten til erhververen, jf.  

 dog §§ 6 og 22.
 Stk. 2.  Ved salg, herunder som led i en jordfordeling,  

 bortforpagtning, arv eller anden overdragelse af en del af en bedrift,  

 hvortil der er tildelt en mælkekvote, registrerer opkøber efter ansøgning fra  

 parterne, hvilken del af kvoten, der skal anses for overført til erhververen.
Stk. 3.  Forpagtningsaftaler vedrørende en hel bedrift  

 eller en del heraf skal for at kunne danne grundlag for overdragelse af  

 mælkekvote mellem bedrifter have en varighed af mindst et helt afgiftsår.
Ved  

 ophør af forpagtningsaftaler indgået efter 1. april 1984 skal den ved  

 forpagtning overdragne mælkekvote tilbageføres.
Stk. 4.  Ved forpagtning af en hel bedrift eller en del  

 heraf kan mælkekvote ikke overdrages, hvis vejafstanden mellem bedriften og  

 det tilforpagtede areal overstiger 10 km, medmindre der er tale om  

 forlængelse af forpagtningsaftaler indgået før den 26. juli 1995, og  

 mælkekvoteoverdragelsen ikke øges.
Vejafstanden beregnes efter reglerne i §  

 9, stk. 1, nr. 1, i landbrugsloven.
 § 6.  Ved overdragelse af en hel bedrift eller en del  

 af en bedrift som nævnt i § 5 reduceres den medfølgende mælkekvote med 33  

 pct. hvis erhververen, dennes ægtefælle eller samlever på  

 overdragelsestidspunktet har en mælkekvote.
 Stk. 2.  Ved overdragelse i henhold til landbrugslovens  

 § 17 og § 17a reduceres den medfølgende mælkekvote dog kun, hvis den  

 overdragne bedrift og den på overtagelsestidspunktet ejede bedrift kan drives  

 sammen efter lovens § 9.
 Stk. 3.  Indgår en bedrift i et landbrugsfællesskab  

 efter § 19, reduceres den medfølgende mælkekvote kun, hvis fællesskabet  

 opløses inden femårsdagen for dets stiftelse.
 Stk. 4.  Forpagtningsaftaler indgået før den 6. juli  

 1997 kan forlænges eller ændres til aftale om køb uden, at der sker reduktion  

 af den medfølgende mælkekvote, hvis den overdragne mælkekvote ikke forøges.
§ 7.  Ved overdragelse af en del af en bedrift kan der  

 maksimalt overdrages 10.000 kg pr. ha landbrugsareal.
Der kan dog overdrages  

 en forholdmæssig andel af mælkekvoten, hvis bedriftens gennemsnitlige  

 mælkekvote er større end 10.000 kg pr. ha.
 Stk. 2.  Forøges den gennemsnitlige mælkekvote på det  

 tilbageværende landbrugsareal efter overdragelsen til mere end 10.000 kg pr.  

 ha eller til mere end den forholdmæssige mælkekvote, bliver forøgelsen  

 overført til den nationale reserve.
 § 8.  Ved overdragelse af areal, der er købt med  

 mælkekvote, skal de i § 7 nævnte betingelser overholdes ved særskilt  

 beregning af arealet, hvis arealet overdrages inden to år efter, at det er  

 købt.
Stk. 2.  Det i stk. 1, nævnte areal kan dog som led i en  

 jordfordeling i henhold til lov om jordfordeling om landejendomme overdrages  

 inden to år efter det er købt.
Landbrugsareal op til 5 ha kan ved salg sammen  

 med bygninger eller i henhold til reglerne i kapitel 4 i landbrugsloven  

 overdrages uden kvote, hvis kvoten på den samlede bedrift ikke forøges ud  

 over 10.000 kr pr. ha.
 § 9.  Ansøgning om overdragelse, som nævnt i § 5, stk.  

 1, skal inden 4 uger efter overdragelsestidspunktet og senest 2 uger efter  

 udløbet af et afgiftsår indsendes til opkøber af overdrager og erhverver på  

 en formular, der rekvireres hos opkøber.
Stk. 2.  Ansøgning om overførsel af mælkekvote mellem  

 bedrifter, som nævnt i § 5, stk. 2, skal være opkøber i hænde senest den 10.  

 i måneden forud for den måned, hvor overdragelsen skal have virkning.
Ligger  

 overdragelsestidspunktet efter begyndelsen af et afgiftsår, kan der for dette  

 afgiftsår kun overføres en forholdsmæssig andel af mælkekvoten, dog maksimalt  

 den ikke udnyttede del af kvoten.
Stk. 3.  Der overføres ikke mælkekvote, hvis der ikke  

 foreligger dokumentation for aftale om overdragelse.
Parterne kan afkræves  

 dokumentation for den faktiske iværksættelse af aftalen om overdragelse.
Tildeling af mælkekvote § 10.  Mælkekvoter fra den nationale reserve tildeles  

 gratis til følgende formål i prioriteret rækkefølge; Til det i nr. 2) nævnte formål tildeles op til 33 pct. af mælkekvoten  

 gratis, og den resterende del af mælkekvoten købes til den i § 17, stk. 2,  

 fastsatte ligevægtspris.
Retablering af mælkekvote § 11.  Retablering af mælkekvote kan ske på bedrifter,  

 hvorfra der inden for en periode på tre år før tvangsauktion er sket  

 reduktion af mælkekvote efter § 6 eller solgt mælkekvote efter § 17. I  

 perioden fra reduktionen eller salget indtil tvangsauktionen må der ikke være  

 sket ejerskifte med gældsovertagelse og tinglyst endeligt anmærkningsfrit  

 skøde.
Retablering kan ikke ske, hvis den ufyldestgjorte panthaver tidligere  

 har meddelt samtykke til reduktion i eller salg af mælkekvoten.
Stk. 2.  Tildeling kan ske til ansøgere, der har  

 landbrug som hovederhverv, og som har erhvervet ejendommen fra en panthaver,  

 der har overtaget ejendommen på tvangsauktion som ufyldestgjort panthaver.
En  

 ansøger kan ikke komme i betragtning, hvis ansøger eller dennes nærtstående,  

 jf. konkurslovens § 2, har solgt bedriftens mælkekvote.
En bedrift med en  

 retableret mælkekvote kan sammenlægges med en anden bedrift, hvis den samlede  

 mælkekvote herefter ikke udgør mere end standardleverancen fra 80 køer ved  

 bedriftens basisfedtprocent jf. bilag I.
Stk. 3.  Ansøgning om retablering skal være opkøber i  

 hænde senest den 31. marts i det efterfølgende afgiftsår.
Ved ansøgning om  

 større mængder, end der er til rådighed, imødekommes ansøgningerne i den  

 rækkefølge, de indkommer.
Stk. 4.  Mælkekvote kan ikke uden ubetinget samtykke fra  

 samtlige panthavere og afkald på retablering sælges fra en bedrift, hvor der  

 er eller inden for 5 måneder efter fristen for udbud til salg jf. § 17 ,  

 bliver begæret tvangsauktion eller anmeldt betalingsstandsning.
Bedriften må  

 i samme periode heller ikke være under behandling som insolvent bo, under  

 konkurs, taget til brugelig pant eller på anden måde være under  

 administration.
Genuddeling af mælkekvote § 12.  En mælkekvote der er overgået til den nationale  

 reserve efter 1. april 1993 som følge af produktionsophør, jf. den i § 1  

 nævnte forordnings artikel 5, 2. afsnit, kan genuddeles til producenten eller  

 dennes arvinger senest tre år efter overførslen.
Ved tvangsauktion inden for  

 tre år efter inddragelsen til den nationale reserve kan genuddeling i øvrigt  

 ske, hvis betingelserne i § 11, stk. 1, er opfyldt.
Ansøgning om genuddeling  

 skal være opkøber i hænde senest den 1. februar forud for afgiftsårets  

 begyndelse.
Tildeling af mælkekvote ved etablering § 13.  Ved etablering på en bedrift, hvortil der er  

 tildelt en mælkekvote, kan der maksimalt tildeles mælkekvote svarende til  

 standardleverancen fra 80 køer ved bedriftens basisfedtprocent jf. bilag I.  

 Tildelingen kan ske trinvis, hvis en ansøgning herom er godkendt i 1994-1995  

 eller senere.
Stk. 2.  Tildeling på grundlag af etablering kan ske ved  

 køb eller forpagtning af en bedrift, hvorfra hele mælkekvoten overtages.
Er  

 mælkekvoten overdraget fra en anden bedrift, skal denne og det tilhørende  

 landbrugsareal være overtaget senest den 1. april i det foregående afgiftsår.
 Stk. 3.  Foretages etablering ved køb af en bedrift  

 eller en andel heraf jf. § 20, stk. 3, skal overdragelsen være sket efter den  

 1. april 1984 og senest den 31. marts i det afgiftsår, hvor etableringen  

 finder sted.
Stk. 4.  Foretages etablering ved forpagtning, skal hele  

 bedriften være omfattet.
Forpagtningen skal have en varighed af mindst fem  

 hele afgiftår og være påbegyndt senest den 31. marts i det afgiftsår, hvor  

 etableringen finder sted.
 Stk. 5.  Overdragelse til ægtefælle eller samlever anses  

 som etablering, hvis den overtagende ægtefælle eller samlever ikke har ejet  

 eller forpagtet nogen del af bedriften, og i mindst to kalenderår forud for  

 ansøgningsfristen ikke har haft over halvdelen af sin arbejdsindtægt fra  

 bedriften.
 Stk. 6.  Ved dødsfald anses overdragelse til ægtefælle,  

 samlever, børn, børnebørn, søskende eller søskendes børn over 18 år, men  

 under 26 år, for etablering som 26-årig jf. § 16 stk. 1.
 § 14.  Ved etablering på en bedrift, hvortil der ikke  

 er tildelt en mælkekvote, kan der maksimalt tildeles mælkekvote svarende til  

 standardleverancen fra 43 køer ved bedriftens basisfedtprocent jf. bilag I.
Stk. 2.  Ved etablering af økologisk mælkeproduktion på  

 en bedrift, hvortil der ikke er tildelt en mælkekvote, kan der maksimalt  

 tildeles mælkekvote svarende til standardleverancen fra 80 køer ved  

 bedriftens basisfedtprocent, jf. bilag I.
Der skal inden udløbet af tre hele  

 afgiftsår efter tildelingen opnås tilladelse til salg af økologisk mælk fra  

 bedriften, jf.
Plantedirektoratets bekendtgørelse om økologisk  

 jordbrugsproduktion.
 § 15.  Ansøgere om etablering efter §§ 13 og 14, stk.  

 2, skal efter etableringen have landbrug som hovederhverv eller have en  

 jordbrugsmæssig produktion, der kræver en arbejdsindsats af ansøger på mindst  

 1.200 timer årligt jf. bilag II.
 Stk. 2.  Ansøgere, der modtager godtgørelse for ophør,  

 eller som har udbudt mælkekvoten til salg i henhold § 17, kan ikke tildeles  

 mælkekvote efter §§ 13 og 14.
Stk. 3.  Etablering i henhold til §§ 13 og 14 kan ikke  

 foretages på en bedrift, hvortil der i afgiftsårene 1995-1996 og 1996-1997 er  

 accepteret godtgørelse for ophør med levering af mælk.
Etablering kan heller  

 ikke fortages på en bedrift, hvor samme producent tidligere er tildelt  

 mælkekvote på grundlag af etablering.
§ 16.  Ansøgning om tildeling af mælkekvote ved  

 etablering prioriteres efter ansøgerens alder, idet den yngre ansøger  

 foretrækkes frem for den ældre.
Ansøgere, der er fyldt 26 år inden  

 afgiftsåret begyndelse, kan komme i betragtning.
Stk. 2.  Ansøgning om etablering i det følgende  

 afgiftsår indsendes til opkøber på en formular, der rekvireres hos denne og  

 skal være opkøber i hænde senest den 17. november i ansøgningsåret.
Er den  

 17. november en søn- eller helligdag, er fristen den følgende hverdag.
Køb og salg af mælkekvote § 17.  Tilbud om køb og udbud til salg af mælkekvote  

 pr. 1. april i det efterfølgende afgiftsår indgives til opkøber.
Budene skal  

 være opkøber i hænde senest den 16. januar.
Er den 16. januar en søn- eller  

 helligdag, er fristen den følgende hverdag.
Tilbud om køb eller udbud til  

 salg er bindende, når det er kommet opkøber i hænde.
Budene skal indgives på  

 en formular, der rekvireres hos opkøber.
Stk. 2.  Ligevægtsprisen er den pris, der opnås når den  

 udbudte salgsmængde enten er lig med den efterspurgte købsmænge eller lig med  

 den laveste pris, hvortil ligevægtsmængden kan sælges.
Ligevægtsmængden er  

 den mængde, der opnås når hele den udbudte mængde kan opkøbes og sælges.  

 Prisen for en mælkekvote fastsættes som ligevægtsprisen ved en  

 basisfedtprocent på 4,36. Denne pris justeres i forhold til bedriftens  

 fedtprocent, jf. bilag III.
Ligevægtsmængden fordeles proportionalt i forhold  

 til den mængde den enkelte producent har efterspurgt af den samlede  

 efterspurgte mængde til ligevægtsprisen eller derover.
Tilbud om køb, hvor  

 den angivne maksimumspris ligger under ligevægtsprisen, afvises og udbud til  

 salg over ligevægtsprisen afvises.
 Stk. 3.  Opkøber kan i de i §§ 13, 14 og § 32 nævnte  

 tilfælde afgive tilbud om køb på producentens vegne til følgende formål i  

 prioriteret rækkefølge:
 Stk. 4.  Ved salg af mælkekvote udbetales  

 ligevægtsprisen til sælger i juli kvartal.
 § 18.  Producenter, der ikke er tildelt en mælkekvote,  

 og producenter der er tildelt indtil 150.000 kg mælkekvote inklusive  

 forpagtet kvote, kan maksimalt købe 300.000 kg mælkekvote på en gang eller i  

 løbet af fem år.
 Stk. 2.  Producenter, der er tildelt en mælkekvote, kan  

 maksimalt købe kvote svarende til to pct. pr. år af den hidtidige kvote, hvis  

 mælkekvoten inklusive forpagtet kvote pr. 1. april i afgiftsåret overstiger  

 følgende:
 Dette køb kan foregå hvert år eller opsamles over flere år.
Stk. 3.  Øvrige producenter, der er tildelt en  

 mælkekvote, kan afgive tilbud om køb af mælkekvote på maksimalt 150.000 kg  

 pr. år, dog kan der maksimalt købes 300.000 kg i løbet af fem år.
Kvoten må  

 efter køb maksimalt udgøre de i stk. 2, nævnte grænser plus 2 pct.
 Stk. 4.  Ved ophør af et forpagtningsforhold uden  

 mulighed for at videreføre forpagtningen kan producenten indgive tilbud om  

 køb af en tilsvarende mælkekvote.
 Stk. 5.  En købt mælkekvote får den basisfedtprocent,  

 som den pågældende bedrift havde pr. 1 april i det foregående afgiftsår.
Landbrugsfællesskaber § 19.  Et landbrugsfællesskab i henhold til reglerne i  

 bekendtgørelse om landbrugsfællesskaber kan etableres med ansvar for  

 mælkeproduktionen.
Deltagere med mælkekvote skal have landbrug som  

 hovederhverv i tilknytning til fællesskabet.
Har fællesskabet det økonomiske  

 ansvar for driften af arealer med mælkekvote, skal ejeren eller forpagteren  

 af arealerne have det økonomiske ansvar for mælkeproduktionen.
Forpagter  

 fællesskabet arealer, skal afstandskravet i § 5, stk. 4, overholdes for  

 arealer, der ejes af den enkelte deltager i fællesskabet.
 § 20.  Ved etablering i et landbrugsfællesskab efter §  

 19 kan deltagere ansøge om tildeling af mælkekvote efter §§ 13 og 14.  

 Etablering kan ikke ske ved indskud af en bedrift, hvortil ansøger tidligere  

 har fået tildelt mælkekvote.
Stk. 2.  Ved aftaler om helt eller delvis at drive  

 bedrifter i fællesskab kan den enkelte deltager ansøge om etablering på  

 baggrund af egen bedrift.
Tildelingen beregnes på grundlag af suppleringstal,  

 der er forskellen mellem bedriftens hidtidige mælkekvote og  

 standardleverancen fra 80 køer ved bedriftens basisfedtprocent jf. bilag I.
Stk. 3.  Ved sameje af en eller flere bedrifter kan  

 ansøger få tildelt en forhøjelse af mælkekvoten, der svarer til forskellen  

 mellem bedriftens hidtidige mælkekvote og standardleverancen fra 80 køer ved  

 bedriftens basisfedtprocent, jf. bilag I.
Fællesskabets samlede mælkekvote  

 kan fordeles ligeligt mellem deltagerne ved beregning af deres hidtidige  

 mælkekvote.
Dette gælder dog ikke for fællesskaber dannet af forældre, børn  

 og svigerbørn på grundlag af en enkelt mælkeproducerende bedrift, eller for  

 ansøgers ægtefælle, samlever og børn under 18 år.
Stk. 4.  Hele den beregnede forhøjelse tildeles  

 ansøgeren, hvis denne ejer mindst samme andel af bedriftens samlede aktiver  

 eller af fællesskabet som de øvrige deltagere.
Ved en lavere ejerandel, dog  

 mindst 20 pct., multipliceres forhøjelsen med denne.
 Stk. 5.  Ved etablering i et fællesskab ved forpagtning,  

 hvor ingen af forpagterne er ejere eller medejere af det forpagtede, beregnes  

 forhøjelsen på baggrund af ansøgers tegningsandel af forpagtningen efter  

 reglerne i stk. 2 og 3.
§ 21.  Ved opløsning af et landbrugsfællesskab kan en  

 mælkekvote flyttes fra en bedrift til en anden bedrift.
Bedrifterne skal i  

 mindst tre hele afgiftsår være indgået i samme fællesskab med både mælkekvote  

 og mælkekvotebærende landbrugsarealer.
Flytningen kan kun ske inden for en  

 afstandsgrænse på 10 km jf. § 5, stk. 4.
Flytning af mælkekvote § 22.  En producent, der i mindst tre hele afgiftsår  

 har været ejer eller forpagter af en bedrift, og som stiller sin mælkekvote  

 til rådighed for den nationale reserve med samtykke fra panthavere i den  

 pågældende bedrift, kan få tildelt en tilsvarende mælkekvote til en anden  

 senere erhvervet eller forpagtet bedrift.
Hvis ansøger er forpagter, skal  

 bortforpagters samtykke foreligge.
Der kan maksimalt tildeles op til 10.000  

 kg mælkekvote pr. ha ved flytning af en mælkekvote.
 Stk. 2.  Ved ekspropriation eller afståelse af en  

 bedrift eller en del af en bedrift som led i en jordfordeling mellem  

 landejendomme, samt ved udløb af en forpagtningskontrakt indgået før den 1.  

 april 1984 uden mulighed for at videreføre forpagtningen på tilsvarende  

 betingelser kan den mælkekvote, som er tilknyttet den del af bedriften, som  

 afstås, stilles til rådighed for den producent, som afstår jorden, hvis denne  

 har til hensigt at fortsætte mælkeproduktionen.
Krav til udnyttelse af mælkekvote § 23.  En tildelt mælkekvote efter §§ 11-14 kan ikke  

 overdrages eller sælges efter § 17 inden for de fem første år efter  

 tildelingen, medmindre mælkekvoten udnyttes med mindst 95 pct. i et af  

 afgiftsårene.
Udnyttelsen beregnes som forholdet mellem bedriftens totale  

 mælkekvote eksklusive mælkekvote, der er tilført bedriften ved forpagtning af  

 landbrugsareal eller ved køb af et tilsvarende areal efter indsendelse af  

 ansøgningen, og bedriftens mælkeleverance efter regulering for fedtindhold.  

 Udnyttelse skal ske på bedriftens eller fællesskabets staldanlæg.
Ansøger  

 eller landbrugsfællesskabet skal være økonomisk ansvarlig for  

 mælkeproduktionen.
 Stk. 2.  Hvis bedriften eller en del af denne sælges  

 eller bortforpagtes, før den i stk. 1, nævnte udnyttelsesgrad er opnået,  

 inddrages maksimalt den ikke udnyttede del af den tildelte mælkekvote til  

 ligevægtsprisen ved førstkommende tilbud om køb og udbud til salg, jf. § 17.
Stk. 3.  Den i stk. 1 nævnte udnyttelsesgrad skal ved  

 overdragelse til et landbrugsfællesskab, hvor ansøger er deltager, opnås for  

 hele fællesskabets mælkekvote.
Ved overdragelse efter ansøgers død eller ved  

 tvangsauktion kan udnyttelsesgraden dokumenteres af erhverver, hvis  

 eventuelle tidligere mælkekvote omfattes af udnyttelsen.
Ved overdragelse ved  

 tvangsauktion skal hele tildelingen være overført til bedriften før begæring  

 om afholdelse af tvangsauktion.
Erhververen må ikke være nærtstående til  

 ansøger, jf. konkurslovens § 2.
 Stk. 4.  Den i stk. 1, nævnte frist kan forlænges i de  

 stk. 3, 1. og 2. pkt. nævnte tilfælde samt ved betydelig brandskade på  

 bedriftens kostald.
 § 24.  Ved tildeling af gratis mælkekvote efter §§  

 11-14 skal leverance af mælk påbegyndes inden seks måneder efter tildelingen.
Indberetning og betaling af tillægsafgift § 25.  Indberetning om de mængder mælk eller  

 mælkeækvivalenter, som opkøbes, skal af opkøber indsendes til  

 EU-direktoratet, Kampmannsgade 3, 1780 København V.
 Stk. 2.  Afgiftspligtige opkøbere skal indbetale det  

 skyldige tillægsafgiftsbeløb ved overførsel til EU-direktoratets konto i  

 Danmarks Nationalbank, reg.nr. 1005, konto-nr. 8313-7, inden 1. september i  

 det følgende afgiftsår.
 Stk. 3.  Overskrides fristen for betaling, tillægges  

 rente i overensstemmelse med § 20 i bemyndigelsesloven.
§ 26.  Beregningsgrundlaget for afgiftsbeløbet, som  

 producenten er pligtig til at betale, er den af producenten til opkøber i et  

 afgiftsår leverede mængde mælk, eventuelt justeret under hensyntagen til  

 mælkefedtindholdet og med tillæg af mælkeækvivalenter for de til opkøber  

 leverede mængder af andre mejeriprodukter.
Leverer producenten mælk og  

 mejeriprodukter til opkøber, som ikke er af egen produktion, skal dette  

 samtidig skriftligt meddeles til opkøber med angivelse af mængde.
Stk. 2.  Har producenten modtaget produkter, som kan  

 være indgået i leverancerne til opkøber, anses produkterne for leveret til  

 opkøber, medmindre andet godtgøres.
Leverede mængder mælk og  

 mælkeækvivalenter, som ikke er af egen produktion, indgår ikke i  

 beregningsgrundlaget og belægges forlods med afgift.
 Stk. 3.  Indgår der i bedriftens leverance mælk fra  

 køer, der ikke er producentens egne, anses denne del af leverancen ikke for  

 at være af egen produktion.
Stk. 4.  Producenten skal betale afgift af den del af  

 beregningsgrundlaget, som overstiger mælkekvoten med tillæg af den i § 27  

 nævnte frimængde.
Afgiftsbetaling påhviler den producent, som havde seneste  

 leverance af mælk fra bedriften inden udløbet af afgiftsåret.
 Stk. 5.  Leverer producenten inden afgiftsårets udløb  

 mængder, der overstiger den i § 2, stk. 2, tildelte mælkekvote, kan opkøber  

 fra tidspunktet for overskridelsens konstatering opkræve et beløb fra  

 betalingen svarende til tillægsafgiften som forskud på betaling af denne.
Stk. 6.  De mælkeleverancer, der danner grundlag for  

 afregning til producenten, opgøres som ugeleverancer.
Hvis afregningen for  

 den første uge i afgiftsåret omfatter leverancer fra det forrige afgiftsår,  

 registreres en forholdsmæssig del af ugeleverancerne i dette afgiftsår.
 Stk. 7.  Har en producent leverance fra flere  

 produktionsenheder, er der mulighed for at få en samlet afgiftsopgørelse.  

 Producenten er ansvarlig for, at opkøber får meddelelse om, hvilke  

 produktionsenheder opgørelsen skal omfatte.
§ 27.  Den frimængde, som i et afgiftsår er til  

 rådighed under opkøber, svarer til summen af de ikke udnyttede dele af  

 producenternes mælkekvoter.
EU-direktoratet kan fastsætte, at en andel af den  

 nationale reserve skal indgå i frimængden.
 Stk. 2.  Den i stk. 1, nævnte frimængde anvendes  

 således, at hver enkelt producent tildeles en frimængde svarende til en fast  

 procentdel af producentens mælkekvote.
Salg direkte til forbrug § 28.  EU-direktoratet varetager administrationen af  

 afgiftsordningen for producenter, som sælger mælk eller mejeriprodukter  

 direkte til forbrug.
Stk. 2.  Producenter, som sælger mælk eller  

 mejeriprodukter direkte til forbrug, skal lade sig registrere hos  

 EU-direktoratet.
EU-direktoratet tildeler efter ansøgning nævnte producenter  

 en mælkekvote, hvis der er ledige mængder til rådighed.
Stk. 3.  Producenter, der i henhold til den i § 1 nævnte  

 forordnings artikel 4, stk. 2, ønsker omflytning mellem de to typer kvoter,  

 skal meddele dette til EU-direktoratet senest den 31. december i det  

 afgiftsår, hvor omflytningen skal have virkning.
Der kan foretages en  

 omflytning mellem de to typer kvoter pr. afgiftsår.
Stk. 4.  EU-direktoratet opkræver tillægsafgift hos  

 producenter, hvis salg af mælk eller mejeriprodukter direkte til forbrug i  

 det pågældende afgiftsår overstiger vedkommendes mælkekvote med tillæg af  

 eventuel frimængde.
Afgiftsbeløb skal indbetales til EU-direktoratets konto i  

 Danmarks Nationalbank, reg.nr. 1005, kontonr. 8313-7, inden 1. september i  

 det følgende afgiftsår.
Hvis fristen for indbetaling overskrides, tillægges  

 rente i overensstemmelse med § 20 i bemyndigelsesloven.
Stk. 5.  For producenter, som sælger mælk eller  

 mejeriprodukter direkte til forbrug, finder reglerne i kapitel 2 tilsvarende  

 anvendelse, idet de pågældende meddelelser og ansøgninger indsendes til  

 EU-direktoratet.
Alle leverancer, som ikke sker til opkøber, og som ikke  

 anses for videreleveret til opkøber i medfør af § 2, stk. 2, anses for  

 leverancer til direkte forbrug.
Almindelige bestemmelser § 29.  Plantedirektoratet, Skovbrynet 20, 2800 Lyngby,  

 fører kontrol med overholdelse af bestemmelserne vedrørende ordningen om  

 tillægsafgift for mælk og mejeriprodukter.
 § 30.  Afgørelser efter denne bekendtgørelse eller den  

 i § 1 nævnte forordning, som er meddelt på grundlag af ansøgers urigtige  

 eller vildledende oplysninger eller fortielser af betydning for afgørelsen,  

 kan tilbagekaldes.
 Stk. 2.  En mælkekvote, der er tildelt gratis efter §§  

 11-14, inddrages til den nationale reserve, hvis den overdrages, eller hvis  

 den sælges i henhold til § 17 inden fem år efter tildelingen.
 Stk. 3.  En mælkekvote der er tildelt efter §§ 11-14 og  

 ved køb i henhold til § 18 kan inddrages, hvis vilkårene fastsat ved  

 tildelingen ikke er opfyldt.
 Stk. 4.  En mælkekvote kan tilbageføres til  

 overdrageren, hvis vilkårene for overførsel af kvoten ikke er opfyldt.
 Stk. 5.  Ved inddragelse af mælkekvote tilbagebetales  

 ligevægtsprisen på salgstidspunktet, når opkøber har solgt den inddragne  

 mælkekvote.
 § 31.  Afgørelser truffet af opkøber i henhold til  

 denne bekendtgørelse kan af vedkommende producent indbringes for  

 EU-direktoratet inden 4 uger efter, afgørelsen er meddelt klageren.  

 EU-direktoratets afgørelser i klagesager kan ikke indbringes for anden  

 administrativ myndighed.
Stk. 2.  Andre afgørelser truffet af EU-direktoratet i  

 henhold til denne bekendtgørelse kan af vedkommende producent indbringes for  

 ministeren for fødevarer, landbrug og fiskeri inden 4 uger efter, at  

 afgørelsen er meddelt klageren.
Klager over EU-direktoratets afgørelser skal  

 indsendes til EU-direktoratet.
 § 32.  Ved imødekommelse af en klage om tildeling af  

 mælkekvote efter §§ 11, 13 og § 14, samt ved køb af mælkekvote i henhold til  

 § 18 tildeles producenten en opkøbt kvote i det følgende afgiftsår.
 § 33.  Overtrædelse af § 4, § 25, stk. 1 og 2, § 26,  

 stk. 4, 1. pkt. og § 28, stk. 2, 1. pkt. straffes med bøde, medmindre højere  

 straf er forskyldt i henhold til § 23 i bemyndigelsesloven.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3.  Den, der til brug for afgørelser, der træffes i  

 henhold til denne bekendtgørelse eller den i § 1 nævnte forordninger, afgiver  

 urigtige eller vildledende oplysninger eller fortier oplysninger af betydning  

 for sagens afgørelse, straffes med bøde, medmindre højere straf er forskyldt  

 efter straffeloven.
 § 34.  Bekendtgørelsen træder i kraft den 24. oktober  

 1997.
 Stk 2.  § 13, stk. 2. 2. pkt. har virkning for bedrifter  

 med tilhørende landbrugsareal, der overtages efter den 31. marts 1998.
Stk. 3.  Bekendtgørelse nr. 700 af 22. juli 1996 om  

 tillægsafgift for mælk og mejeriprodukter ophæves.
Bekendtgørelsens § 11 har  

 fortsat virkning for ansøgning om tildeling ved brand, som er opkøber i hænde  

 senest den 31. marts 1998.
Ministeriet for Fødevarer, Landbrug og Fiskeri, den 14. oktober  

 1997 Henrik Dam Kristensen / Bente Wantzin Bilag I Standardleverancer Bilag III Pris-justeringstabel Tabel til regulering af prisen i forhold til bedriftens basisfedtprocent.
 Ved udregning af ligevægtsprisen skal prisen svare til en basisfedtprocen  

 på 4,36%.
