 I henhold til § 55, stk. 10, i lov om arbejdsløshedsforsikring m.v., jf.  

 lov nr. 436 af 30. juni 1993, fastsættes efter forhandling med  

 Landsarbejdsrådet:
Overgang til ordningen § 1.  Et fuldtidsforsikret medlem, der modtager  

 dagpenge efter § 55, stk. 1, i lov om arbejdsløshedsforsikring m.v., og som  

 inden for 65 uger har modtaget dagpenge eller feriedagpenge i et omfang, der  

 sammenlagt svarer til mindst 52 uger, har i een sammenhængende periode på 52  

 uger ret til at have arbejdsindtægter på op til 27.500 kr. uden fradrag i  

 dagpengene.
Beløbet reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
 Stk. 2.  Dagpenge kan i den pågældende periode udbetales  

 med 80% af medlemmets hidtidige dagpenge efter § 51, jf. § 47 i lov om  

 arbejdsløshedsforsikring m.v.
§ 2.  Et fuldtidsforsikret medlem, der modtager  

 dagpenge efter § 55, stk. 2, eller § 55, stk. 4, i lov om  

 arbejdsløshedsforsikring m.v., har i een sammenhængende periode på 52 uger  

 ret til at have arbejdsindtægter på op til 27.500 kr. uden fradrag i  

 dagpengene.
Beløbet reguleres en gang årligt den 1. januar med  

 satsreguleringsprocenten, jf. lov om en satsreguleringsprocent.
 Stk. 2.  Dagpenge kan i den pågældende periode udbetales  

 med 80% af højeste dagpenge, jf. § 47 i lov om arbejdsløshedsforsikring m.v.
 § 3.  Et medlem er i perioderne efter § 1 og § 2 ikke  

 omfattet af arbejdsløshedsforsikringslovens § 63. Afslag på formidlet arbejde  

 samt arbejdsophør medfører derfor, uanset årsagen, ikke karantæne.
 § 4.  Et medlem har i perioderne efter § 1 og § 2 ikke  

 pligt til at overtage eller søge arbejde og skal i perioden ikke være  

 tilmeldt arbejdsformidlingen.
 Stk. 2.  Medlemmet kan, uanset den pågældende er  

 omfattet af et opsigelsesvarsel, få dagpenge i 52-ugers-perioden, uden at der  

 foreligger en frigørelsesattest.
 Stk. 3.  Medlemmet skal, bortset fra undtagelserne i  

 stk. 1 og stk. 2, i øvrigt kunne anses for at stå til rådighed for  

 arbejdsmarkedet, jf. bekendtgørelse om rådighed og selvforskyldt ledighed,  

 for at kunne få dagpenge i 52-ugers-perioden.
 § 5.  Et medlem kan kun tilmelde sig de i § 1 og § 2  

 omhandlede ordninger, hvis der ved ydelsesperiodens start er mindst 52 uger  

 tilbage af medlemmets dagpengeperiode.
 Stk. 2.  Tilmeldingen til ordningen skal ske skriftligt.
 Stk. 3.  Et medlem, der har tilmeldt sig ordningerne i §  

 1 eller § 2, kan ikke i ydelsesperioden udtræde af ordningen bortset fra det  

 tilfælde, hvor medlemmet ønsker at overgå til efterløn.
 Stk. 4.  Et medlem kan i ydelsesperioden modtage  

 feriedagpenge.
 § 6.  Et medlem, som har erhvervet ret til at begynde  

 en ny periode med dagpenge, jf. § 55, stk. 1, i lov om  

 arbejdsløshedsforsikring m.v., kan på ny tilmelde sig ordningen i § 1, når  

 betingelsen i § 1, stk. 1, er opfyldt inden for den nye dagpengeperiode.
 Opgørelsen af de 27.500 kr.
 § 7.  Ved opgørelse af de fradragsfri indtægter  

 medregnes alle lønindtægter, reduceret med arbejdsmarkedsbidraget, der  

 medfører fradrag efter de almindelige regler.
 Stk. 2.  Hvis indtægten ikke er kendt på det tidspunkt,  

 hvor medlemmet skal afgive oplysningerne til arbejdsløshedskassen, indgår der  

 et beløb i opgørelsen af den fradragsfri indtjening, der svarer til antallet  

 af beskæftigede timer multipliceret med omregningssatsen.
Stk. 3.  Udøvelsen af selvstændig virksomhed indgår ved  

 opgørelsen af de fradragsfri indtægter.
Ved opgørelsen indgår et beløb, der  

 svarer til de på virksomheden anvendte timer multipliceret med  

 omregningssatsen.
 § 8.  Indtægter, der i henhold til § 7 kan indgå i  

 opgørelsen af de 27.500 kr., er ikke omfattet af denne bekendtgørelse, hvis  

 det faktiske eller omregnede timetal, der knytter sig til indtjeningen, har  

 haft et sådant omfang, at mindsteudbetalingsreglen udelukker udbetalingen af  

 dagpenge.
 Fradrag efter optjeningen af de 27.500 kr.
 § 9.  Når et medlem har indtægter fra lønarbejde, der  

 overstiger det fradragsfrie beløb, jf. §§ 1 og 2, modregnes indtægterne i  

 dagpengene.
 Stk. 2.  Andre skattepligtige indtægter der medfører  

 fradrag efter de almindelige regler, herunder indtægter fra borgerlige ombud,  

 offentlige og private hverv, skal ligeledes modregnes i dagpengene.
Stk. 3.  Udøvelsen af selvstændig virksomhed som  

 bibeskæftigelse medfører modregning i dagpengene.
Modregningen svarer til de  

 på virksomheden anvendte timer multipliceret med omregningssatsen.
 Stk. 4.  Indtægter, der efter stk. 1 og stk. 2 skal  

 modregnes i dagpengene, skal forinden reduceres med arbejdsmarkedsbidraget.
§ 10.  I uger hvor dagpengekortet i henhold til §§  

 9-14 i bekendtgørelsen om udbetaling af supplerende dagpenge skal belægges,  

 indgår de belagte timer ved opgørelsen af, hvor stort et beløb der skal  

 modregnes i dagpengene.
En belagt time indgår i opgørelsen med en værdi, der  

 svarer til 1/37 af medlemmets dagpenge for en uge.
§ 11.  Hvis et medlem forud for, at udbetaling af  

 dagpenge skal finde sted, har haft beskæftigelse mv. i et omfang, der vil  

 betyde, at der skal overføres overskydende timer, skal den del af indtægten,  

 der knytter sig til de overskydende timer, overføres.
Medlemmet vil ikke være  

 dagpengeberettiget, førend det overførte beløb er modregnet fuldt ud i  

 dagpengene eller beløbet er bortfaldet.
 Stk. 2.  Indtægter, der efter stk. 1 skal overføres og  

 modregnes i følgende uger, skal reduceres med arbejdsmarkedsbidraget.
 § 12.  Hvis indtægter, der skal medføre modregning i  

 henhold til § 9, stk. 1, eller indgå i opgørelsen efter § 11, ikke er kendt  

 på det tidspunkt, hvor medlemmet skal afgive oplysningerne til  

 arbejdsløshedskassen, skal der i de pågældende situationer indgå et beløb,  

 der svarer til antallet af beskæftigede timer multipliceret med  

 omregningssatsen.
Andre bestemmelser § 13.  Arbejde, der efter reglerne i denne  

 bekendtgørelse ikke medfører fradrag i dagpengene, medregnes ikke ved  

 opgørelse af arbejdskravet efter § 53 i lov om arbejdsløshedsforsikring m.v.
 § 14.  Under ophold i udlandet har medlemmet ikke ret  

 til dagpenge efter denne bekendtgørelse.
 § 15.  Arbejdsløshedskasserne skal vejlede om  

 mulighederne for og konsekvenserne af at tilmelde sig ordningen, herunder  

 særligt, at tilmeldingen til ordningen er bindende for hele  

 52-ugers-perioden.
 Stk. 2.  Vejledning skal gives senest samtidig med, at  

 medlemmet opfylder kravet om tilmelding til ordningen, jf. § 1, stk. 1.
 § 16.  Medlemmet skal på dagpengekortet uge for uge  

 oplyse om såvel antallet af arbejdstimer som arbejdsindtægtens størrelse.
 § 17.  Bekendtgørelsen træder i kraft ved  

 offentliggørelsen i Lovtidende og har virkning fra den 1. januar 1994.
 § 18.  Der udarbejdes en vejledning til denne  

 bekendtgørelse.
