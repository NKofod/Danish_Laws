 Finansministeriet og Foreningen af Yngre Læger har indgået vedlagte  

 overenskomst af 26. september 1990, der træder i stedet for overenskomsten af  

 2. august 1984.
 Ændringer i forhold til de hidtidige bestemmelser er markeret med streger  

 i margenen.
I.
Almindelige bemærkninger Man skal, for så vidt angår bemærkninger til overenskomsten som sådan samt  

 til overenskomstens enkelte bestemmelser, henvise til de til overenskomsten  

 om løn- og øvrige ansættelsesvilkår for underordnede sygehuslæger knyttede  

 relevante bemærkninger, jf.
Finansministeriets cirkulæreskrivelse af 13.  

 august 1990.
 1. Vedrørende ansættelsesformer for ansættelse i statens tjeneste  

 henvises til den herom udsendte cirkulæreskrivelse nr. 35 af 26. februar 1973  

 (j.nr. 1.L. 115/73).
 2. Hvor intet andet er nævnt, er tillæg i overenskomsten og i  

 denne skrivelse anført med de pr. 1. oktober 1984 gældende grundbeløb.
 3. Vedrørende  opslag af stillinger henvises til kap. 17,  

 pkt. 35 i den personaleadministrative vejledning.
 Det henstilles til Statens Seruminstitut, at der ved opslag af stillinger  

 gives en nærmere beskrivelse af det til stillingen knyttede arbejds- og  

 ansvarsområde, i tilfælde hvor stillingsbetegnelsen i sig selv ikke giver  

 tilstrækkelig oplysning herom.
 4. Det henstilles til Statens Seruminstitut, at der i forbindelse  

 med en  ansættelse i henhold til denne overenskomst gives hurtig  

 meddelelse herom til Foreningen af Yngre Læger.
 5. Det henstilles til Statens Seruminstitut, at reservelæger, der  

 er blevet afskediget på grund af sygdom, genansættes , når de  

 pågældende på ny er blevet tjenstdygtige, og forholdene i øvrigt tillader  

 det.
 6. Kan en reservelæge i en længere periode ikke varetage sin  

 stilling, f.eks. på grund af ekstraordinær tjenestefrihed uden løn, sygdom  

 eller barselorlov, og skønner Statens Seruminstitut, at fraværet vil give  

 anledning til merarbejde af betydeligt omfang, henstilles det til Statens  

 Seruminstitut at overveje at ansætte vikar fremfor at yde godtgørelse for  

 overarbejde.
 7. Det henstilles til styrelserne, at personalereduktioner, der  

 agtes gennemført i forbindelse med større rationaliseringsforanstaltninger og  

 omlægning af virksomheder/institutioner samt strukturrationaliseringer, der  

 berører de i virksomheden/institutionen ansatte, drøftes mellem vedkommende  

 virksomhed/institution og repræsentanter for de berørte faglige  

 organisationer, forinden de pågældende foranstaltninger besluttes og  

 iværksættes, jf. herom tillige Finansministeriets cirkulære af 21. november  

 1979 om samarbejde og samarbejdsudvalg i statens virksomheder og  

 institutioner.
 8. Opmærksomheden henledes på Finansministeriets cirkulære af 28.  

 september 1983 om genbeskæftigelsestilbud til ledigtblivende  

 ikke-tjenestemandsansat personale i staten.
 9. Med virkning fra overenskomstens udsendelse gælder de for  

 tjenestemænd fastsatte regler om lønfradrag og lønberegning, for tiden  

 cirkulære af  24. maj 1985 om lønfradrag/-beregning for tjenestemænd  

(LP.nr. 029/85) . Der indbetales dog sædvanlige pensionsbidrag af  

 årsbruttolønnen, hvor en ansat afholder ferie med feriegodtgørelse fra en  

 tidligere arbejdsgiver eller afholder ferie uden ret til ferie med løn eller  

 feriegodtgørelse.
II.
Bemærkninger til de enkelte bestemmelser ad § 4. Opsigelsesregler 10. Det henstilles, at meddelelse til Foreningen af Yngre Læger  

 om opsigelse så vidt muligt fremsendes samtidig med, at opsigelsen meddeles  

 til reservelægen.
 Meddelelse til Foreningen af Yngre Læger skal gives, selv om reservelægen  

 har fremsat anmodning om, at en sådan meddelelse ikke gives.
 Meddelelse til vedkommende tillidsmand kan ikke træde i stedet for  

 meddelelse til Foreningen af Yngre Læger.
ad § 6. Løn under sygdom 11. En ansats anmodning om  tjenestefrihed til pasning af  

 sygt, mindreårigt, hjemmeværende barn kan imødekommes, når hensynet til  

 barnets forhold gør dette nødvendigt, og forholdene på tjenestestedet  

 tillader det.
Ordningen er etableret således, at der på barnets 1. sygedag i  

 fornødent omfang kan gives delvis eller hel tjenestefrihed uden  

 lønafkortning.
Sygelister suppleres med oplysninger om fravær på grund af  

 børns sygdom.
Det bemærkes, at en ansats adgang til at benytte ordningen kan  

 inddrages ved misbrug.
ad § 9. Løn 12. Opmærksomheden henledes på, at tillægget til grundlønnen, jf.  

 § 9, stk. 2, nu er pensionsgivende.
ad § 14. Pension 13. Opmærksomheden henledes på, at der til reservelægen alene kan  

 udbetales løn i henhold til overenskomsten med fradrag af eget  

 pensionsbidrag.
ad § 17. Tjenestefrihed 14. Der bør ved budgetteringen tages hensyn til, at der i  

 fornødent omfang kan ydes reservelæger kortvarig tjenestefrihed med løn for  

 deltagelse i kursus eller anden form for efteruddannelse, ligesom der kan  

 ydes tilskud til hel eller delvis dækning af mulige kursusafgifter mv., jf.  

 herved Ministeriet for Statens Lønnings- og Pensionsvæsens cirkulære af 23.  

 juni 1971 (se PAV, kap. 28).
 Bestemmelsen har sin særlige baggrund i overenskomstparternes ønske om i  

 øget grad at muliggøre tjenestefrihed og tilbagegangstilsagn, hvor  

 reservelæger ønsker at arbejde i en periode på Grønland eller u-lande for  

 DANIDA eller for humanitære organisationer mv.
 15. Bestemmelser om frihed til varetagelse af borgerligt ombud er  

 fastsat i Finansministeriets bekendtgørelse nr. 536 af 25. november 1985, jf.  

 Finansministeriets cirkulære af samme dato (se PAV, kap. 28).
 16. Finansministeriet henstiller, at der vises imødekommenhed  

 over for ansøgninger om tjenestefrihed uden løn til ansatte, hvis ægtefælle  

 eller samlever rejser til udlandet i forbindelse med systemeksport eller  

 lignende.
 17. Såfremt en anmodning om tjenestefrihed i henhold til  

 overenskomstens § 17, stk. 2 afslås, bør afslaget efter anmodning begrundes  

 skriftligt.
 Tvivlsspørgsmål vedrørende overenskomsten forventes forelagt  

 Finansministeriet.
Finansministeriet, Administrations- og Personaledepartementet Den 10. oktober 1990 P.M.V.
 E.B.
Jonna Rudkilde Frederiksen OVERENSKOMST VEDRØRENDE ANSÆTTELSE AF RESERVELÆGER VED STATENS SERUMINSTITUT Almindelige ansættelsesvilkår § 1. Læger, der ansættes ved Statens Seruminstitut, uden at  

 ansættelse sker som tjenestemand, aflønnes i overensstemmelse med de i denne  

 overenskomst indeholdte regler.
 Tjenestemænd og pensionerede tjenestemænd fra staten, folkeskolen,  

 folkekirken, kommuner og statsfinansierede eller koncessionerede virksomheder  

 og andre, der oppebærer understøttelse eller egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af overenskomsten.
 Stk. 2. Ansættelse af reservelæger i faste stillinger sker for indtil 3  

 år med adgang til forlængelse med indtil 3 år, i alt indtil 6 år, hvorefter  

 ansættelsen normalt fortsætter uden tidsbegrænsning.
 Stk. 3. Reservelæger, der ansættes som vikarer eller ansættes med det  

 formål at løse særlige opgaver, oppebærer samme løn som reservelæger i faste  

 stillinger.
 Stk. 4. Senest 3 måneder før en ansættelsesperiodes udløb tilkendegiver  

 Statens Seruminstitut over for reservelægen, om ansættelsen kan forlænges og  

 i bekræftende fald for hvilket tidsrum.
 Stk. 5. Med det ansættelsesbrev, der indgår som bilag til denne  

 overenskomst, og hvori tiltrædelsesdatoen for vedkommende stilling angives,  

 udleveres et eksemplar af denne overenskomst.
 Stk. 6. På seruminstituttets regionalafdelinger sker ansættelsen af  

 reservelæger for 3 år og af 1. reservelæger for 5 år.
Reservelægernes arbejdspligt § 2. En reservelæge er - under hensyn til sin forudgående og  

 løbende uddannelse og under iagttagelse af behovet på den afdeling, hvor  

 reservelægen er ansat - pligtig og berettiget til at deltage i alt  

 forefaldende lægearbejde af såvel rutinemæssig som videnskabelig karakter.  

 Denne bestemmelse er ikke til hinder for, at en reservelæge deltager i  

 tværgående videnskabeligt arbejde, som flere afdelinger på instituttet er  

 fælles om.
Anden beskæftigelse § 3. Bestemmelserne i § 17 i overenskomsten om løn- og øvrige  

 ansættelsesvilkår for underordnede sygehuslæger vedrørende privat virksomhed  

 gælder tilsvarende for reservelæger ved Statens Seruminstitut.
Opsigelsesregler § 4. Ethvert ansættelsesforhold kan uanset den fastsatte normale  

 ansættelsestid bringes til ophør fra den 1. i en måned med 1 måneds varsel  

 fra reservelægens side og med 3 måneders varsel fra instituttets side.
Om  

 opsigelse i sygdomstilfælde se dog § 6 og under aftjening af værnepligt § 8.
 Stk. 2. En reservelæge, der opsiges til fratrædelse uden ansøgning, har  

 ret til efter derom fremsat begæring at få skriftlige oplysninger om  

 afskedigelsesgrunden.
 Stk. 3. Ved uansøgt afskedigelse af en reservelæge sender Statens  

 Seruminstitut Foreningen af Yngre Læger kopi af opsigelsesskrivelsen.
 Stk. 4. Skønner foreningen, at en afskedigelse af en reservelæge ikke kan  

 anses for rimeligt begrundet i pågældendes eller Statens Seruminstituts  

 forhold, kan foreningen inden for en frist af 1 måned efter opsigelsen kræve  

 spørgsmålet forhandlet med instituttet.
Opnås der ikke enighed ved forhandlingen, kan spørgsmålet inden for en  

 frist af 1 måned efter forhandlingen af foreningen kræves gjort til genstand  

 for behandling i et i denne anledning nedsat nævn, der består af 1  

 repræsentant valgt af hver af parterne samt en af højesterets præsident  

 blandt rettens dommere udpeget formand.
Nævnet fastsætter selv sin  

 forretningsorden.
For nævnet kan foretages afhøring af parter og vidner.
Nævnet afsiger en motiveret kendelse, og i de tilfælde, hvor nævnet måtte  

 finde, at den foretagne opsigelse ikke er rimeligt begrundet i den  

 pågældendes eller instituttets forhold, kan det pålægges instituttet at  

 afbøde virkningerne af opsigelsen.
Det kan herved pålægges Statens  

 Seruminstitut, såfremt den pågældende og instituttet ikke begge ønsker  

 ansættelsesforholdet opretholdt, da at betale den pågældende erstatning, hvis  

 størrelse fastsættes af nævnet og skal være afhængig af sagens omstændigheder  

 og pågældendes anciennitet ved instituttet.
 Nævnets omkostninger i forbindelse med sagen fastsættes af nævnet og  

 fordeles mellem parterne eller pålægges den tabende part.
 Bestemmelsen om afskedigelsessagens eventuelle indbringelse for  

 foranstående nævn finder dog ikke anvendelse ved opsigelse af en reservelæge,  

 som ikke har været uafbrudt beskæftiget i statens tjeneste eller  

 sygehusvæsenet i mindst 1 år før afskedigelsen.
Ferie § 5. Reservelægerne har ret til ferie med feriegodtgørelse efter  

 ferielovens bestemmelser.
Feriegodtgørelsen udgør 12,5 pct. af de i  

 optjeningsåret oppebårne lønbeløb.
Stk. 2. Feriegodtgørelsen beregnes af samtlige reservelægen oppebårne  

 lønbeløb med undtagelse af pensionsbidrag, der af Statens Seruminstitut  

 betales til pensionskassen uanset feriefraværet.
Feriegodtgørelsen beregnes  

 af nævnte indtægter i årets løn med fradrag af ferietiden (ved fuld  

 beskæftigelse beregnes feriegodtgørelsen således at lønnen for 47 ugers/1786  

 timers (pr. 1. september 1990 47 ugers/1739 timers) tjeneste).
Stk. 3. Reservelæger, der er ansat inden for optjeningsåret eller efter  

 optjeningsårets udløb, og som har erhvervet ferieret under anden  

 beskæftigelse eller i henhold til bestemmelserne i § 6 a i ferieloven, er  

 berettigede til at holde ferie mod fradrag af 1/1786 (pr. 1. september 1990  

 1/1739) af nettoårslønnen for hver time, reservelægen skulle have udført  

 tjeneste den pågældende dag.
Såfremt der ikke for den pågældende dag har  

 været fastsat en bestemt arbejdstid, foretages fradrag for 7,6 (pr. 1.  

 september 1990 7,4) timers tjeneste.
Sygdom § 6. Enhver læge, der har tiltrådt en af de i § 1 omhandlede  

 stillinger eller et vikariat af mindst et halvt års varighed, har ret til løn  

 fra Statens Seruminstitut under sygdomsfravær, indtil ansættelsen ophører.  

 Opsigelse på grund af sygdom kan finde sted med 1 måneds varsel til den 1. i  

 en måned efter 120 dages sygefravær inden for 12 på hinanden følgende  

 måneder.
 Stk. 2. Sygeløn ydes med et beløb, der svarer til den af reservelægen  

 senest oppebårne grundløn med procentregulering, jf. §§ 9 og 11.
Herudover yder Statens Seruminstitut i sygdomstilfælde, hvor reservelægen  

 ved sygdommens indtræden er pålagt rådighedstjeneste mv., erstatning for  

 særlige ydelser efter de i Finansministeriets cirkulære af 25. maj 1977 -  

 j.nr. 4.kt.
A.O. 56/1977 - fastsatte regler.
 Endvidere indbetales sædvanlige pensionsbidrag til Lægernes Pensionskasse.
Stk. 3. Ved beregning af de i stk. 1 nævnte 120 dages sygdomsfravær  

 betragtes reservelægens samlede ansættelsestid ved institutioner, der er  

 tilmeldt lønfonden, som en ansættelse.
Endvidere tages perioder, hvorunder  

 der inden for det i stk. 1 nævnte tidsrum af 12 på hinanden følgende måneder  

 er udbetalt sygeløn fra lønfonden, i betragtning ved nævnte beregning.
 Stk. 4. Statens Seruminstitut er tilmeldt sygehusoverenskomstens lønfond,  

 og løn under sygdom fra lønfonden ydes efter reglerne i  

 sygehusoverenskomsten.
Graviditet, barsel og adoption § 7. Aftalen mellem Finansministeriet og centralorganisationerne  

 under Centralorganisationernes Fællesudvalg om fravær fra arbejdet i  

 forbindelse med graviditet, barsel og adoption finder anvendelse for ansatte  

 efter denne overenskomst.
 Stk. 2. Læger, hvis ansættelse er ophørt inden for en periode af 3  

 måneder før og indtil 3 måneder efter fødslen, har under fravær fra arbejde  

 på grund af graviditet og barsel ret til løn - helt eller delvist - fra  

 lønfonden, således at lægen samlet oppebærer løn i samme periode som angivet  

 i §§ 3-4, i den i stk. 1 nævnte aftale.
 Det er en forudsætning herfor, at lægen inden for de sidste 6 måneder før  

 stillingens ophør har haft ansættelser med mindre end 1 måneds afbrydelse  

 mellem stillinger og/eller vikariater.
Aftjening af værnepligt § 8.
A.
Lønudbetaling Løn under aftjening af værnepligt ydes af lønfonden i analogi med reglerne  

 i sygehusoverenskomsten.
B.
Genoptagelse af tjenesten på Statens Seruminstitut Reservelægerne har ret og pligt til efter værnepligtens afslutning at  

 fortsætte tjenesten i den eventuelt tilbageværende del af ansættelsestiden  

 ved Statens Seruminstitut, medmindre de senest 1 måned før værnepligtens  

 ophør meddeler instituttet, at de ikke ønsker at fortsætte.
Løn § 9. Den normale pensionsgivende grundløn udgør i forhold til  

 pågældendes anciennitet følgende årlige beløb:
 Stk. 2. Der ydes ud over grundlønnen et pensionsgivende tillæg med  

 følgende årlige beløb:
 Stk. 3. Der ydes endvidere følgende tillæg:
Til reservelæger, der ikke har opnået tilladelse til selvstændigt virke  

 som læge, ydes et tillæg på 22.238,44 kr. i årligt grundbeløb.
Pr. 1. april  

 1990 forhøjes tillægget til 22.670,83 kr. i årligt grundbeløb.
Til reservelæger, der har opnået tilladelse til selvstændigt virke som  

 læge, ydes efter 2 års samlet beskæftigelse som læge, et tillæg på 25.041,32  

 kr. i årligt grundbeløb.
Pr. 1. april 1990 forhøjes tillægget til 25.473,71  

 kr. i årligt grundbeløb.
Til reservelæger, der har opnået tilladelse til selvstændigt virke som  

 læge, forhøjes tillægget efter 4 års samlet beskæftigelse som læge fra  

 25.041,32 kr. i årligt grundbeløb til 33.688,43 kr. i årligt grundbeløb.
Pr.  

 1. april 1990 forhøjes tillægget til 34.120,82 kr. i årligt grundbeløb.
 Stk. 4. Til reservelæger, for hvem Statens Seruminstitut i henhold til §  

 14, stk. 1, tilbageholder 5 pct. eller mere af de pensionsgivende løndele som  

 egetbidrag til reservelægernes pensionering, ydes et ureguleret,  

 ikke-pensionsgivende tillæg på 5 pct. årlig af de dyrtidsportioner, hvormed  

 lønnen forhøjes fra og med 1. april 1979. Det samlede tillæg udgør 904,80 kr.  

 årlig.
 Stk. 5. Ved ansættelse i en stilling, der i arbejdsmæssig,  

 kvalifikationsmæssig, administrativ eller anden henseende indtager en sådan  

 særstilling, at den ikke omfattes af de almindelige forudsætninger for de  

 ovenfor anførte lønninger mv., træffes der mellem overenskomstens parter  

 aftale om tillæg til lønnen og eventuelle andre vilkår.
 Stk. 6. Der kan i overenskomstperioden ikke ydes nye tillæg eller ske  

 forhøjelse af bestående tillæg i henhold til stk. 5. Dog vil der fortsat  

 kunne indgås aftaler om ydelse af nye tillæg i tilfælde af nyansættelser og  

 om ydelse af nye tillæg eller forhøjelse af bestående tillæg, i tilfælde af  

 at der sker væsentlige ændringer i den pågældendes stilling.
 Anmodning om ydelse af tillæg i forbindelse med nyansættelse skal være  

 indgivet til Finansministeriet senest 1/2 år efter ansættelsen.
 Stk. 7. De reservelæger, til hvem der ydes tillæg i henhold til stk. 5 på  

 24.387,75 kr. i årlig grundbeløb og derover, benævnes 1. reservelæger.
 Stk. 8. Endvidere er lægerne omfattet af § 14, stk. 10 i overenskomsten  

 om løn- og øvrige ansættelsesvilkår for underordnede sygehuslæger.
Anciennitet § 10. Ancienniteten regnes normalt efter kandidatalder, hvorved  

 forstås det antal år, den pågældende efter bestået embedseksamen har været  

 beskæftiget med lægemæssigt arbejde i eller uden for statens tjeneste,  

 herunder aftjening af værnepligt, og således at ancienniteten afrundes opad  

 til et helt antal måneder.
Ancienniteten beregnes dog tidligst fra udgangen  

 af den måned, i hvilken den pågældende har bestået embedseksamen.
Stk. 2. Hvor forholdene taler derfor, kan der mellem overenskomstens  

 parter træffes aftale om fastsættelse af anciennitet efter andre regler.  

 Statens Seruminstitut kan dog i ganske særlige tilfælde begrænse  

 lønningsancienniteten til det 14. års anciennitetstrin uden forudgående  

 aftale mellem overenskomstens parter.
Varsel med frist som ved opsigelse skal  

 i så fald være afgivet til reservelægen og Foreningen af Yngre Læger til det  

 tidspunkt, den pågældende opnår nævnte anciennitet.
Stk. 3. Hvis Foreningen af Yngre Læger finder, at en varslet  

 ancinnitetsbegrænsning efter stk. 2 er foretaget med urette, kan foreningen  

 efter forhandling med Statens Seruminstitut og inden for en frist af 3  

 måneder efter varslets afgivelse kræve sagen indbragt for det i § 4, stk. 4,  

 omhandlede nævn.
Nævnet afsiger motiveret kendelse.
Det kan ved kendelsen  

 pålægges Statens Seruminstitut at annullere begrænsningen.
Ved nævnets  

 behandling af sådanne sager anvendes i øvrigt de i § 4, stk. 4, angivne  

 retningslinier.
 Stk. 4. Ancienniteten for reservelæger, hvis anciennitet i henhold til  

 stk. 1 regnes fra 1. maj 1979 eller senere, men før 1. maj 1980, ændres,  

 således at den regnes fra 1. april 1979.
 Stk. 5. Ancienniteten for reservelæger, hvis anciennitet i henhold til  

 stk. 1 regnes fra 1. maj 1980 eller senere, men før 1. april 1981, ændres,  

 således at den regnes fra 1. april 1980.
 Stk. 6. Ancienniteten for reservelæger, hvis anciennitet i henhold til  

 stk. 1 regnes fra 1. april 1981 eller senere, forhøjes på det tidspunkt, hvor  

 de opnår 1 års anciennitet, med 1 år.
Procentregulering § 11. Den samlede faste løn i henhold til denne overenskomst mv.  

 forhøjes pr. 1. april 1989 med 17,2091 pct. og pr. 1. april 1990 med 18,0695  

 pct.
 Stk. 2. Pr. 1. april 1990 foretages desuden eventuel ekstraordinær  

 lønregulering af den aktuelle løn i overensstemmelse med den aftalte  

 reguleringsordning for offentlig ansatte.
Arbejdstid § 12. Bestemmelserne i kapitel II i overenskomsten om løn-og  

 øvrige ansættelsesvilkår for underordnede sygehuslæger vedrørende arbejdstid  

 gælder tilsvarende for reservelæger ved Statens Seruminstitut.
Boligforhold § 13. For reservelæger ansat ved seruminstituttets  

 regionalafdelinger uden for Storkøbenhavn gælder samme regler vedrørende  

 boligforhold som for underordnede sygehuslæger.
Pension § 14. Som bidrag til reservelægernes pensionering betaler Statens  

 Seruminstitut 10 pct. af den i § 9, stk. 1 og 2, nævnte løn samt eventuel  

 procentregulering af disse lønningsdele.
Endvidere tilbageholder Statens  

 Seruminstitut i reservelægens løn et beløb på 5 pct. af de samme  

 lønningsdele.
 Stk. 2. Tilsvarende bestemmelser gælder for tillæg efter overenskomstens  

 § 9, stk. 5, på 43.021,91 kr. i årligt grundbeløb eller højere.
 Stk. 3. Pensionsbidragene indbetales af Statens Seruminstitut månedsvis  

 til Lægernes Pensionskasse bilagt fortegnelse over de pågældende reservelæger  

 med angivelse af navn, stilling, løntrin og tidsrummet, som præmiebeløbet  

 svarer til.
Efterløn § 15. Ved dødsfald ydes efterløn i henhold til reglerne i  

 funktionærloven.
Ved beregningen af efterløn betragtes reservelægens samlede,  

 kontinuerlige ansættelsestid ved sygehus, universiteterne samt ved Statens  

 Seruminstitut som en ansættelse.
Befordringsgodtgørelse samt time- og dagpenge § 16. Der tilkommer på tjenesterejser og ved udstationering  

 reservelæger befordringsgodtgørelse samt time- og dagpenge efter de for  

 tjenestemænd til enhver tid gældende regler og satser.
 Tjenestefrihed mv.
 § 17. Der tilkommer reservelægerne fridage efter de for  

 tjenestemænd gældende regler.
 Stk. 2. Der kan af den ansættende myndighed efter overlægens indstilling  

 gives overenskomstansatte adgang til ekstraordinær tjenestefrihed uden løn i  

 tilfælde, hvor det ikke strider mod Statens Seruminstituts interesse.
 Der kan ved aftale mellem overenskomstens parter i overensstemmelse med  

 hidtidig praksis gives overenskomstansatte adgang til ekstraordinær  

 tjenestefrihed med hel eller delvis løn og eventuelt pensionsbidrag, i  

 studieøjemed der er i Statens Seruminstituts interesse.
 Tjenestefrihed kan gives i indtil 1 år ad gangen, dog længst i 5 år, og  

 det er Statens Seruminstituts ansvar, at der er en stilling ledig til den  

 pågældende ved tjenestefrihedens ophør.
Opsigelse af overenskomsten § 18. Denne overenskomst har virkning fra 1. april 1989 og kan af  

 parterne opsiges med 3 måneders varsel til en 31. marts, dog tidligst 31.  

 marts 1991.
København, den 26. september 1990 Foreningen af Yngre Læger  

 Finansministeriet Lise Møller / P.M.V.
 Mads Gaub E.B.
Thorkild Rotenberg PROTOKOLLAT I tilslutning til overenskomsten af 1983 mellem Foreningen af Yngre Læger  

 og Finansministeriet vedrørende ansættelse af reservelæger ved Statens  

 Seruminstitut gælder følgende:
 Til læger, der ansættes ved Statens Seruminstituts regionalafdelinger i  

 stillinger, der er forudsat oprettede som 1. reservelægestillinger, ydes  

 følgende tillæg.
 1. Til læger, der ansættes i 1. reservelægestillinger, ydes et  

 tillæg på 24.387,75 kr. i årligt grundbeløb.
 2. Til 1. reservelæger med 2 års anciennitet som 1. reservelæger,  

 som har autorisation som speciallæger, ydes et tillæg på 38.048,77 kr. i  

 årligt grundbeløb.
Bilag ANSÆTTELSESBREV FOR RESERVELÆGER Mellem Statens Seruminstitut og undertegnede indgås følgende aftale:
Ansættelsen finder sted fra i og for en periode på år/måneder.
Løn- og ansættelsesvilkår fastsættes i henhold til overenskomst mellem  

 Finansministeriet og Foreningen af Yngre Læger vedrørende ansættelse af  

 reservelæger ved Statens Seruminstitut og med lønanciennitet fra Udover de i § 3 indeholdte bestemmelser vedrørende »Anden  

 beskæftigelse« må reservelægen iagttage, at han/hun ikke påtager sig  

 beskæftigelse, der kan være i strid med Seruminstituttets særlige funktioner  

 som kontrollerende laboratorium, ligesom Seruminstituttets navn ikke under  

 nogen form må anvendes i forbindelse med en eventuel privat beskæftigelse.  

 Endvidere henledes opmærksomheden på den anmeldelsespligt, lægen har til  

 Sundhedsstyrelsen ved ansættelse i medicinalindustrien.
 Genpart af nærværende ansættelsesbrev og af den mellem Finansministeriet  

 og Foreningen af Yngre Læger indgåede overenskomst vedrørende ansættelse af  

 reservelæger ved Statens Seruminstitut er udleveret til reservelægen.
