(Til rektorerne for de anerkendte  

 børnehave- og fritidspædagogseminarier) Der fastsættes herved følgende retningslinier for specialepraktik i  

 daginstitutioner m.v.
I.
Etablering m.v.
 1. Forinden specialepraktikken påbegyndes træffes der  

 mellem seminariets praktikleder og praktiklæreren aftale om varigheden af  

 praktikken på institutionen, antallet af praktikanter samt om det ugentlige  

 timetal.
Specialepraktikken afvikles inden for de 13 uger, der er afsat til  

 specialet, med gennemsnitlig 10 timer ugentlig.
Der kan for de enkelte  

 praktikanter højst anvendes 4 praktiksteder, og der skal normalt være mindst  

 2 ugers praktik (10 arbejdsdage) på den enkelte institution.
 2. Den praktiklærer, som forestår specialepraktikken  

 deltager i planlægningen af specialepraktikken og deltager i denne  

 forbindelse normalt i mindst et tilrettelægningsmøde med  

 specialeholdlæreren/praktiklederen/gruppen.
 Herudover stiller praktiklæreren sin ekspertice til rådighed for  

 specialeholdet ved at tilrettelægge øvelser og yde vejledning under og i  

 tilslutning til arbejdet.
Der gives ikke konferencetimer ved specialepraktik.
Praktiklæreren skal i  

 almindelighed ikke afgive nogen vurdering over praktikantens virksomhed, men  

 skal dog undtagelsesvis af seminariet kunne afæskes en erklæring om en enkelt  

 praktikants arbejde.
3. Specialet udføres under vejledning af  

 specialeholdlæreren.
Det bør tilstræbes, at en praktiklærer ikke samtidig har  

 praktikanter til øvelsespraktik og specialepraktik.
Praktiklederen besøger i  

 løbet af praktikperioderne mindst eet af praktikstederne.
Specialeholdlæreren  

 kan efter aftale med rektor aflægge besøg på praktikstederne.
II.
Honorar m.v.
 1. Med virkning fra 1. august 1972 og indtil videre  

 ydes betaling for specialepraktik med kr. 4,50 med tillæg som for  

 finanslovhonorarer pr. time pr. praktikantgruppe.
 Betalingen udgør pr. 1. august 1972 26,74 kr. pr. time og efter 1. oktober  

 1972 27,50 kr. pr. time.
Honoraret for specialepraktik ydes for hver praktikantgruppe pr. time,  

 hvor gruppen efter aftale med seminariet og praktiklæreren har opholdt sig på  

 institutionen under praktiklærerens vejledning.
En gruppe kan bestå af fra en  

 enkelt praktikant til et hold på ikke over 6 deltagere, men vil normalt være  

 på 3 deltagere.
Der beregnes ikke feriegodtgørelse af honoraret.
 Honoraret tilfalder praktiklæreren, der vejleder praktikanterne på  

 praktikstedet.
 6. Udbetaling af honorar sker til praktiklæreren.
 Honorarerne betales bagud, efter at praktiktimerne for hver gruppe er  

 afsluttet.
 Ved udbetaling af honorarerne bedes følgende fremgangsmåde anvendt:
 For hver praktikantgruppe bruges de blanketter, som er optaget som bilag  

 til dette cirkulære. (blanket D).
a.
Seminariet udfylder rubrikkerne 1-7 og sender blanketten til  

 institutionen umiddelbart før afslutningen af praktikperioden.
b.
Praktikinstitutionerne anmodes om at udfylde rubrik 8. Oplysning om  

 trækprocent bedes kontrolleret ved forevisning til institutionens leder af  

 praktiklærerens skattekort.
Herudover anføres praktiklærerens cpr.nr.,  

 adresse og bopælskommune.
Praktiklæreren attesterer forløbet af  

 praktikundervisningen i rubrik 9 og angiver i rubrik 10 sin  

 bank/sparekasseforbindelse med angivelse af kontonummer samt  

 pengeinstituttets girokonto, eller praktiklærerens evt. girokonto alt efter  

 hvor den pågældende ønsker beløbet indbetalt.
Blanketten sendes med påtegning  

 fra institutionens leder i rubrik 11 tilbage til seminariet.
c.
Seminariet bedes - efter fornøden kontrol af det tilbagesendte  

 eksemplar af blanketten - i rubrik 12 at beregne honoraret og sende beløbet  

 til vedkommende praktiklærer i overensstemmelse med foranstående.
d.
Det påhviler seminariet at afregne det indeholdte kildeskattebeløb med  

 kildeskattedirektoratet samt udfærdige lønsedler for praktikhonorarer i  

 januar måned i det følgende år.
Med hensyn til beregning af kildeskat  

 henvises til cirkulære af 8. december 1971 vedrørende honorar for  

 øvelsespraktik.
 Undervisningsministeriet, den 5.  

 december 1972.
 P.M.V.
 E.B.
Poul Mikkelsen eksp.sekr.
