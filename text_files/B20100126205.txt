Bekendtgørelse om dyreforsøg med bestanddele eller sammensætninger af bestanddele i kosmetiske midler1) I medfør af § 3 a i lov om dyreforsøg, jf. lovbekendtgørelse nr. 1306 af 23. november 2007, fastsættes:
 § 1. Der kan ikke meddeles tilladelse til udførelse af dyreforsøg med bestanddele eller sammensætninger af bestanddele i kosmetiske midler, hvis forsøget udføres for at opfylde kravene til kosmetiske produkters sikkerhed.
Stk. 2. Bestemmelsen i stk. 1 finder ikke anvendelse på forsøg vedrørende 1) toksicitet ved gentagen dosis, 2) reproduktionstoksicitet eller 3) kemiske stoffers omsætning i en levende organisme (toksikokinetik).
 § 2. Bekendtgørelsen træder i kraft den 1. december 2010.
Justitsministeriet, den 11. november 2010 Lars Barfoed / Mette Johansen 1) Bekendtgørelsen gennemfører dele af Europa-Parlamentets og Rådets direktiv 2003/15/EF af 27. februar 2003 om ændring af Rådets direktiv 76/768/EØF om indbyrdes tilnærmelse af medlemsstaternes lovgivning om kosmetiske midler (EF-Tidende 2003, nr.
L 66, side 26).
