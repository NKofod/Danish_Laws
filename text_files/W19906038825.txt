Den 27. juni 1986 indbetalte det svenske patentbureau B 5. årsafgift  

 for ansøgning nr. 2809/82 via den svenske postgiro.
Ved en fejl på  

 postgirokontoret blev nummeret angivet som 2809/83, og den 16.
september 1986 sendte Patentdirektoratet beløbet retur til B via giro  

 uden angivelse af, hvad tilbagebetalingen vedrørte eller begrundelsen herfor.  

 Den 30. september 1987 meddelte direktoratet ansøgers danske agent A, at  

 ansøgning nr. 2809/82 var endeligt henlagt.
A gav den 4.
februar 1987 B besked om henlæggelsen, men mindede alligevel B om  

 betaling af 6. årsafgift den 10. marts og 15. juni 1987. Disse afgifter  

 returnerede direktoratet den 17. juli 1987 uden nærmere begrundelse men under  

 henvisning til ansøgningsnummeret.
Efter henvendelse fra B den 29. juli 1987  

 skrev direktoratet 25. august 1987, at ansøgningen blev henlagt den 2. januar  

 1987, da 5. årsafgift med sidste betalingsfrist 2. januar 1987 ikke var  

 betalt.
A anmodede herefter den 29. september 1988 om genoprettelse, jf.  

 patentlovens § 72, stk. 2. Direktoratet nægtede genoprettelse efter  

 patentlovens § 72, stk. 2, da begæringen om genoprettelse var indgivet senere  

 end 6 måneder efter betalingsfristens udløb.
Ankenævnet fandt, at 5.
 årsafgiften var rettidigt indbetalt og de bortfaldne rettigheder blev  

 genoprettet.
År 1990, den 24. august afsagde patentankenævnet (Grønning-Nielsen, Hans  

 Chr.
Thomsen, Terndrup Pedersen) følgende k e n d e l s e i sagen j.nr.
P. 13/89: Klage fra L. & C.
Steinmuller GmbH., Forbundsrepublikken Tyskland, v/Patentingeniør K.
Skøtt-Jensen over patentdirektoratets afgørelse af 7. april 1989 af patentansøgning nr.  

 2809/82.
Den 27. juni 1986 indbetalte det svenske patentbureau Bernt von  

 Rennenkampff AB (i det følgende kaldet BRP) til den svenske postgiro 5.  

 årsafgift for den danske patentansøgning nr. 2809/82 vedrørende fremgangsmåde  

 og anlæg til selektiv separering af chlorider og fluorider fra røg- og  

 forbrændingsgasser, hvis ansøger var L. & C.
Steinmuller GmbH.
 Betalingen blev debiteret på BRP's girokonto den 30. juni 1986 med  

 angivelse af patentansøgning nr. 2809/83 - årsafgift 30.6.86.
 Den 16. september 1986 sendte direktoratet pr. giro beløbet til BRP uden  

 nærmere angivelse af, hvad de vedrørte, eller begrundelse for  

 tilbagebetalingen.
Den 30. september 1987 meddelte direktoratet ansøgerens danske  

 patentagent, at ansøgning nr. 2809/82 var endeligt henlagt, da afgiften for  

 5. afgiftsår ikke var betalt.
Dette vidererapporteredes til BRP den 4.  

 februar 1987 af den danske patentagent, som alligevel den 10. marts og 15.  

 juni 1987 mindede BRP om betaling af 6. årsafgift.
Denne betaltes den 29.  

 april 1987 af BRP direkte til direktoratet, der returneres den 17. juli 1987  

 under henvisning til ansøgningsnummer, men uden begrundelse for  

 returneringen.
 Den 29. juli 1987 anmodede BRP direktoratet om forklaring herpå under  

 henvisning til, at 5. årsafgift var rettidigt indbetalt, og direktoratet  

 meddelte den 25. august 1987, at ansøgningen var henlagt den 2. januar 1987  

 på grund af manglende betaling af 5. årsafgift med forfald den 30. juni 1986  

 med sidste betalingsfrist den 2. januar 1987.
Efter forskellig korrespondance anmodede den danske patentagent den 29.  

 september 1988 direktoratet om genoprettelse.
Det hed i denne skrivelse:
»I ovennævnte, for L. & C.
Steinmuller indleverede  

 patentansøgning skal vi herved på vegne af ansøgeren anmode Direktoratet om  

 rent administrativt at sætte nærværende ansøgning i kraft igen, da årsagen  

 til, at ansøgningen blev sat ud af kraft var, dels at en offentlig myndighed  

 (postgirokontoret) i et andet skandinavisk land (Sverige) under  

 pengeoverførslen til postgirokontoret i Danmark af betalingen for årsafgiften  

 for en dansk patentansøgnings 5. behandlingsår foranstaltede en trykfejl,  

 således at der blev betalt for dansk patentansøgning nr. 2809/83 i stedet for  

 ansøgning nr. 2809/82, og dels at en anden offentlig myndighed  

 (Patentdirektoratet) i Danmark sender betalingen tibage uden at oplyse,  

 hvorfor tilbagebetalingen sker, og dels fordi en svensk patentagent overser,  

 at Patentdirektoratet har sendt en kvittering for betaling af 4. årsafgift i  

 stedet for 5. åarafgift for dansk patentansøgning nr. 2809/83 i stedet for  

 ansøgning nr. 2809/82.« Den 7. april 1989 meddelte direktoratet afslag med følgende begrundelse:
 »Det er en betingelse for genoprettelse i medfør af § 72, at  

 begæringen om genoprettelse indgives senest 6 måneder efter fristens udløb.  

 Fristen udløb den 02 jan 1987, og denne betingelse er derfor ikke opfyldt.  

 Endvidere er det en betingelse for genoprettelse, at den undladte handling  

 foretages, samt at genoprettelsesafgiften betales inden udløbet af samme  

 frist, hvilke betingelser De heller ikke har opfyldt.
Direktoratet er ikke forpligtet til at medsende en redegørelse samtidig  

 med en tilbagebetaling finder sted, men dette forhold kunne meget let være  

 blevet belyst, såfremt De havde rettet henvendelse til direktoratet  

 desangående.« Denne afgørelse er den 6. juni 1989 påklaget til Patentankenævnet.  

 Klageren har herved anført:
 »For det første, at vi ikke har modtaget Direktoratets svar på vor  

 skrivelse af 29. september 1988, hvori vi på ansøgernes vegne amodede om rent  

 administrativt at få ansøgningen sat i kraft igen, fordi bl.a.  

 Patentdirektoratet efter vor opfattelse havde begået den fejl den 16.  

 september 1986 af returnere den ellers rettidigt indbetalte 5. årsafgift uden  

 at oplyse, hvilken dansk ansøgning, tilbagebetalingen vedrørte.
 For det andet påstås det af Patentdirektoratet, at 5. årsafgift ikke blev  

 rettidigt betalt, selvom der er fremlagt dokumentation for, at betalingen  

 skete rettidigt den 30. juni 1986 med korrekt angivelse af dansk  

 patentansøgning nummer 2809/82 og 5. årsafgift til det svneske  

 postgirokontor.
 Beløbet for 5. årsafgift, kr. 900,-, var derfor i Patentdirektoratets  

 besiddelse den 1. juli 1986.
For det tredie har Patentdirektoratet en husregel om, at en dateret  

 postkvittering med fuld betalingsidentifikation accepteres som dokumentation  

 for rettidig indbetaling af afgifter til Patentdirektoratet, hvis  

 forfaldsdatoen er den samme som postkvitteringsdatoen eller ligger efter  

 denne.
Når Patentdirektoratet har en sådan regel, som netop ofte finder  

 anvendelse til administrativ ikraftsættelse af ellers bortfaldne rettigheder,  

 og når Patentdirektoratet samtidig tillader udlændinge at betale sådanne  

 afgifter, da må udlændiges korrekte betalingskvitteringer fra udenlandske  

 postvæsener også kunne anvendes til såkaldt administrativ ikraftsættelse af  

 ellers bortfaldne rettigheder.
 Dette støttes også af Pariserkonventionens hensigter om forbud mod  

 diskriminering af udlændinge fra Pariserkonventionens medlemslande, jfr.  

 Pariserkonventionens artikel 2, der bl.a siger. at personer i et unionsland  

 skal have samme beskyttelse som danske statsborgere, når de bl.a. opfylder de  

 formaliteter, som påhviler danske statsborgere.
Når derfor en betaligskvittering fra et dansk postkontor accepteres af  

 Direktoratet, bør det også acceptere en betalingskvittering fra et svensk  

 postkontor.« Nævnet har behandlet sagen i sit møde den 29. maj 1990.
 Klageren gav ikke møde.
 Nævnet skal udtale:
Idet det må lægges til grund, at klageren rettidigt har indbetalt 5.  

 årsafgift, hvorved bemærkes, at klageren er uden skyld i den af det svenske  

 postgirokontor begåede ekspeditionsfejl bestemmes:
 De bortfaldne rettigheder vedrørende patentansøgning nr. 2809/82  

 genoprettes.
