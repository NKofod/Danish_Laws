 Erstatter: Kundgørelse for Søværnet B.16-1943 pkt. 4 og 5.
FORMÅL 1. Til personel, der er forhindret i at låne bøger ved  

 de lokale folkebiblioteker, kan søværnets skibe i henhold til fundats for  

 Søfartens Bibliotek forsynes med bogsamlinger.
 Udlånet sker ved direkte henvendelse til Søfartens Bibliotek, Nyhavn 63,  

 1051 København K, tlf. nr. (01) 12 10 76 og omfatter såvel fag- som  

 skønlitteratur.
ANSVARSHAVENDE PERSONEL 2. Som skibets bibliotekar udpeger chefen et dertil  

 villigt og egnet besætningsmedlem, der modtager og afleverer bogsamlingen fra  

 Søfartens Bibliotek, idet han ved modtagelsen foruden selve samlingen til  

 orientering modtager de gældende bestemmelser for Søfartens Biblioteks udlån  

 til handelsskibe.
 Bibliotekaren er ansvarlig for udlånene og er endvidere ansvarlig for, at  

 udlånsbestemmelser og boglister anbringes på et for den samlede besætning  

 tilgængeligt sted.
ERSTATNING 3. Konstateres et bogtab, skal der straks ydes  

 Søfartens Bibliotek erstatning.
Det påhviler skibet at inddrive  

 erstatningsbeløbet hos låneren, idet gældende bestemmelser for betaling af  

 erstatningsbeløb bringes til anvendelse.
REKVIRERING 4. Når bogsamlingen ønskes udleveret, sendes senest 1  

 dag før udleveringen meddelelse til Søfartens Bibliotek med opgivelse af det  

 ønskede antal bind, samt om skibet selv har bogskab, da et sådant i  

 benægtende fald medgives.
 Specielle ønsker, om særlige emner og litteratur på fremmede sprog, vil i  

 størst mulig udstrækning blive efterkommet.
OVERLEVERING VED BIBLIOTEKARSKIFTE 5. Ved bibliotekarskifte foretages  

 overleveringsforretning, der bekræftes med dato og underskrifter på den i  

 bogskabet værende bogliste.
 Såfremt den fratrædende bibliotekar er forhindret i at deltage i  

 overleveringsforretningen, beordres en uvildig person til at deltage i  

 opgørelsen, og denne bekræfter da med sin underskrift opgørelsesresultatet.
UDLÅNSREGLER 6. Søfartens Biblioteks bøger er kendetegnet ved røde  

 stempler »SØFARTENS BIBLIOTEK«.
For udlån gælder følgende: a.
Låneberettiget er alt i skibet tjenstgørende  

 personel. b.
Udlånstider og -sted fastsættes af skibets chef. c.  

 Udlånsperioder bør normalt ikke overstige 2 uger. d.
Såfremt det konstateres,  

 at de lånte bøger ved lånet lider overlast, kan fremtidig lån nægtes. e.  

 Bortkomne og ødelagte bøger skal erstattes af låneren, med mindre det af  

 skibets chef ved skrivelse bilagt bibliotekskort overfor Søfartens Bibliotek  

 attesteres, at bortkomsten eller ødelæggelsen er sket uden lånerens skyld. f.  

 Bogsamlingens bøger er forsynet med et rødt bibliotekskort indeholdende  

 oplysning om bogens nummer, forfatternavn, titel samt skibets navn. g.
Ved  

 udlån påføres bibliotekskortet udlånsdato samt lånerens personnummer.
Under  

 udlån opbevares tilsvarende bibliotekskort i skibets bogskab.
Ved aflevering  

 påføres i lånerens påsyn afleveringsdato på bibliotekskortet. h.
Det skal  

 indskærpes, at en omhyggelig føring af bibliotekskortene er af stor  

 betydning, idet Søfartens Bibliotek på grundlag af de indsendte kort  

 udarbejder statistik over udlånshyppighed etc. til brug ved fremtidige  

 bogvalg m.v.
OMBYTNING 7. Ombytning af bøger kan finde sted enten direkte med  

 Søfartens Bibliotek, et af dettes depoter, eller med et hvilket som helst  

 dansk skib, der har bøger i udlån fra Søfartens Bibliotek, idet  

 opmærksomheden henledes på, at kun bøger tilhørende Søfartens Bibliotek må  

 ombyttes.
 Ombytning sker bind for bind, idet værker opdelt i flere bind ikke må  

 skilles.
 Bytning af bøger kan finde sted ved forsendelse til og fra provinshavn.
 I forbindelse med bogbytning ajourføres boglisten.
 TRANSPORT m.v.
 8. I København kan Søfartens Bibliotek efter aftale  

 påtage sig hele transporten i bibliotekets egne bogkasser.
 Ved forsendelse til og fra provinshavn skal forsendelsen med hensyn til  

 emballering ske på forsvarlig måde.
AFLEVERING 9. Inden kommandostrygning sørger bibliotekaren for  

 mønstring af bogsamlingen, afgørelse af erstatningssager og aflevering af  

 bogsamling samt evt. bogskab.
