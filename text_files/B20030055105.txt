Bekendtgørelse om fleksjob (Erhvervsområder hvor der ikke er adgang til at beskæftige  

 personer i fleksjob, nedsættelse af løntilskud til arbejdsgivere for personer  

 i  

 fleksjob og tilskud til selvstændigt erhvervsdrivende, der opfylder  

 betingelserne for fleksjob) I medfør af §§ 69, stk. 3, 71, stk. 4, og  

 75, stk. 3, i lov nr. 419 af 10. juni 2003 om en aktiv  

 beskæftigelsesindsats, fastsættes:
Kapitel 1 Erhvervsområder hvor der ikke er adgang til at  

 beskæftige personer i fleksjob med løntilskud § 1.  

  

 Der  

 kan ikke gives tilbud om fleksjob efter kapitel 13 i lov om en aktiv  

 beskæftigelsesindsats, herunder tilbud om støtte i form af tilskud til  

 selvstændigt erhvervsdrivende efter § 75, på skibsværfter omfattet af  

 Rådets forordning (EF) nr. 1540/98 af 29. juni 1998 om nye regler for støtte  

 til skibsbygningsindustrien eller inden for kulindustrien omfattet af Rådets  

 forordning (EF) nr. 1407/2002 af 23. juli 2002 om statsstøtte til  

 kulindustrien.
Kapitel 2 Nedsættelse af løntilskud for personer i  

 fleksjob § 2.  

  

 Arbejdsgivers  

 løntilskud til personer i fleksjob, jf. § 71, stk. 2 og 3, i lov om  

 en aktiv beskæftigelsesindsats, nedsættes med det beløb, som arbejdsgiver kan  

 modtage fra kommunen efter lov om dagpenge ved sygdom eller fødsel i  

 forbindelse med fravær på grund af sygdom eller fødsel.
 Stk. 2  

 . En  

 arbejdsgiver, der betaler løn under sygdom eller fødsel til personer i  

 fleksjob, skal orientere kommunen herom fra 1. fraværsdag eller snarest  

 herefter.
Kapitel 3 Betingelser for og beregning af tilskud til  

 selvstændigt erhvervsdrivende, der har varige begrænsninger i arbejdsevnen og  

 opfylder betingelserne for fleksjob § 3.  

  

 Støtte  

 i form af tilskud efter § 75 i lov om en aktiv beskæftigelsesindsats kan  

 udbetales til personer, der driver selvstændig virksomhed som  

 hovedbeskæftigelse.
 Stk. 2.  

  

 Ved  

 selvstændig virksomhed forstås, at pågældende udøver virksomhed ved  

 beskæftigelse for egen eller ægtefællens regning og risiko og med det formål  

 at  

 opnå økonomisk udbytte.
 Stk. 3  

 . Den  

 selvstændige virksomhed skal inden for de sidste 24 måneder have været udøvet  

 i  

 sammenlagt 12 måneder og i et omfang, der kan sidestilles med lønarbejde i  

 over  

 30 timer pr. uge.
Stk. 4  

 . Ved vurdering  

 af, om beskæftigelseskravet efter stk. 3 er opfyldt, bortses fra  

 perioder  

 på indtil 2 år, hvori der er ydet godtgørelse for tabt arbejdsfortjeneste  

 efter  

 lov om social service §§ 29 og 104 samt ydelser efter lov om dagpenge  

 ved  

 sygdom eller fødsel.
Ved ydelser efter lov om børnepasningsorlov bortses fra  

 perioder på indtil et år.
De nævnte perioder medfører en udvidelse af  

 perioden  

 på de 24 måneder i stk. 3.
 § 4.  

  

 Ret  

 til støtte i form af tilskud til personer, der driver selvstændig virksomhed  

 som hovedbeskæftigelse, er betinget af:
1)  

 	  

    

 at pågældende er  

 beskæftiget ved selvstændig virksomhed her i landet, 2)  

 	  

    

 at pågældende ikke  

 modtager støtte til selvstændig virksomhed i medfør af § 65 i lov om  

 aktiv  

 socialpolitik og 3)  

 	  

    

 at pågældende ikke  

 modtager delpension efter lov om delpension, efterløn efter kapitel 11 a i  

 lov  

 om arbejdsløshedsforsikring m.v. eller fleksydelse efter lov om fleksydelse.
§ 5.  

  

 Kommunen  

 udbetaler støtte i form af tilskud til den selvstændige virksomhed.  

 Tilskuddet  

 ydes afhængig af graden af den nedsatte arbejdsevne med ½ eller 2/3 af  

 mindste  

 overenskomstmæssige løn på det pågældende ansættelsesområde for nyansatte  

 uden  

 faglige kvalifikationer.
På ikke overenskomstdækkede områder anvendes den  

 overenskomstmæssige løn på sammenlignelige ansættelsesområder.
 Stk. 2.  

  

 Tilskuddet  

 skal overvejende anvendes til at kompensere for den ekstra udgift, den  

 selvstændige har ved at udføre de opgaver, pågældende ikke selv vil kunne  

 udføre.
 § 6.  

  

 Den  

 selvstændige erhvervsdrivende skal over for kommunen godtgøre, at pågældende  

 personligt deltager i driften af virksomheden, og at arbejdsvilkårene er  

 tilrettelagt i overensstemmelse med den nedsatte arbejdsevne, jf. § 5,  

 stk. 1.
 Stk. 2.  

  

 Det er  

 endvidere en forudsætning for fortsat udbetaling af støtte i form af tilskud,  

 at overskud og underskud fra virksomheden oplyses til skattevæsenet, og at  

 virksomheden leverer varer eller ydelser mod vederlag.
 § 7.  

  

 Bekendtgørelsen  

 træder i kraft den 1. juli 2003. Samtidig bortfalder Socialministeriets  

 bekendtgørelse nr. 31 af 16. januar 1998 om nedsættelse af løntilskud til  

 fleksjob og størrelsen af den månedlige ledighedsydelse, Socialministeriets  

 bekendtgørelse nr. 32 af 16. januar 1998 om visse erhvervsområder inden for  

 hvilke der ikke er adgang til at beskæftige personer i fleksjob og i skånejob  

 med løntilskud og Beskæftigelsesministeriets bekendtgørelse nr. 473 af 18.  

 juni  

 2002 om betingelser for og beregning af tilskud til selvstændigt  

 erhvervsdrivende, der har varige begrænsninger i arbejdsevnen og opfylder  

 betingelserne for fleksjob.
