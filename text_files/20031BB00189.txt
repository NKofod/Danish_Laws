Fremsat den 16. april 2004 af Jann Sjursen (KD),  

 Bodil Kornbek (KD),  

 Mogens Nørgård Pedersen (KD) og Tove&nbsp  

 ;Videbæk (KD) Forslag til folketingsbeslutning om forebyggelses- og bevillingsnævn Folketinget opfordrer regeringen til i næste folketingsår at  

 fremsætte de fornødne lovforslag og foretage de nødvendige ændringer i  

 bekendtgørelser, cirkulærer og andre administrative forskrifter med henblik  

 på  

 at oprette kombinerede forebyggelses- og bevillingsnævn i alle landets  

 kommuner  

 efter følgende overordnede retningslinjer:
   

 	  

    

 Nævnets overordnede  

 formål er at gøre en aktiv indsats for at forebygge alkoholmisbrug og  

 følgerne  

 heraf.
   

 	  

    

 Nævnet skal både tage  

 sig af forebyggende og bevillingsmæssige opgaver på alkoholområdet.
   

 	  

    

 Nævnet skal bestå af  

 et antal faste medlemmer, herunder for eksempel politimesteren,  

 udvalgsformændene for kommunens social- og sundhedsudvalg og andre relevante  

 udvalg samt en eller flere personer med forebyggelsesfaglig kompetence.
   

 	  

    

 Nævnet skal desuden  

 have et antal ad hoc-medlemmer, som bør repræsentere restaurationsbranchen,  

 tjenerorganisationerne, afholdsbevægelsen, arbejdsmarkedets parter, de  

 praktiserende læger, amtets alkoholkonsulent, de frivillige  

 alkoholmisbrugsbekæmpende organisationer og eventuelle ungdomsrepræsentanter.
   

 	  

    

 Små kommuner skal have  

 mulighed for at gå sammen om et fælles nævn.
Bemærkninger til forslaget 1. Formålet med beslutningsforslaget Formålet med beslutningsforslaget er at sikre den bedst  

 mulige sammenhæng mellem forebyggelsen af alkoholmisbrug og udstedelsen af  

 alkoholbevillinger.
Dette skal ske ved, at alle kommuner indfører kombinerede  

 forebyggelses- og bevillingsnævn, som aktivt skal være med til at forhindre  

 alkoholmisbrug og følgerne heraf, herunder værtshusvold, samlivsvold og vold  

 i  

 forbindelse med idrætsarrangementer m.m.
2. Baggrunden for beslutningsforslaget 2.1. Indledning Danske unge drikker meget alkohol, og de gør det meget  

 tidligt i forhold til deres jævnaldrende i Europa.
Det er ikke alene et  

 problem  

 for barnets eller den unges sundhed, hvilket socialministeren rammende  

 påpegede  

 under en forespørgselsdebat i Folketinget den 11. december 2003 om de unges  

 alkoholforbrug (F 19). Det kan let medføre andre problemer, for eksempel at  

 den  

 unge under stor alkoholpåvirkning let bliver involveret i alvorlige sager som  

 hærværk, drukneulykker, voldssager, seksuelt misbrug og kriminalitet.  

 Indenrigs- og sundhedsministeren oplyste desuden under samme debat, at cirka  

 en  

 halv million danskere drikker mere end de anbefalede 21 genstande om ugen for  

 mænd og 14 for kvinder.
Omkring 200.000 er decideret alkoholafhængige,  

 alkohol  

 koster mindst 2.500 danskere livet om året, og det koster samfundet omkring  

 10  

 mia. kr. om året.
 Indenrigs- og sundhedsministeren understregede endvidere,  

 at regeringen og Folketinget har et ansvar for at sikre de rigtige rammer for  

 at styrke en sund alkoholkultur.
 Forslagsstillerne er enige i, at der er behov for at sikre  

 de rigtige rammer for at styrke en sund alkoholkultur i Danmark, og at det er  

 vigtigt at forebygge især de unges misbrug af alkohol på grund af både de  

 kortsigtede og de langsigtede konsekvenser af deres misbrug.
 Politimesterforeningen har allerede i 1998 anbefalet, at  

 der bliver strammet kraftigt op på bevillingsreglerne, og at bevillingsnævn  

 gøres obligatoriske i alle kommuner (»Alkohol- og narkokontrol«  en  

 rapport  

 fra Politimesterforeningens arbejdsgruppe vedrørende politiets indsats på  

 beværterområdet).
Sidst i 2002 kom desuden publikationen »Den offentlige  

 indsats på alkoholområdet« (også kaldet Kornumrapporten), som var udarbejdet  

 af  

 en arbejdsgruppe nedsat af Indenrigs- og Sundhedsministeriet i fællesskab med  

 Amtsrådsforeningen.
I rapporten anbefaler arbejdsgruppen blandt andet, at det  

 gøres lovpligtigt at oprette bevillingsnævn i alle kommuner med et diskotek  

 (side 60). Gennem et bevillingsnævn kan kommunerne »udvikle et samarbejde med  

 repræsentanter for branchen, hvor der for eksempel vedtages en fælles kodeks  

 for at undgå hård udskænkning, dvs. slagtilbud som: drik to øl, betal for en,  

 happy hour m.v.
Der kan gennemføres kurser for beværterpersonalet i ansvarlig  

 udskænkning, og der kan vedtages forholdsregler for at sikre, at der ikke  

 bliver udskænket til unge under 18 år« (side 45 f.). Det bliver understreget,  

 at der er et »behov for sammenhæng mellem den forebyggende indsats, herunder  

 regulering af tilgængeligheden af alkohol, den tidlige intervention,  

 behandling  

 og efterbehandling i amter og kommuner« (side 53). Arbejdsgruppen skriver  

 blandt andet om kommunernes indsatsmuligheder, at de har »mulighed for at  

 forholde sig målrettet til tilgængeligheden af alkohol i kommunen gennem  

 styring af omfanget af alkoholbevillinger og gennem fratagelse af  

 bevillinger«  

 (side 45). »Navnlig i forhold til alkoholforbruget hos de unge har kommunen  

 muligheder for at forholde sig målrettet til de festmiljøer, hvor de unge  

 færdes.
Det kan for eksempel dreje sig om de fester, som sportsklubber  

 arrangerer for gennem ølsalg til de unge at kunne finansiere sportstilbudet  

 til  

 de unge i kommunen.
Kommunen har her mulighed for at stille betingelser til  

 sportsklubberne for at modtage kommunalt tilskud« (side 45).
En anden rapport har beskrevet kommunernes indsats på  

 området anno 2001  nemlig undersøgelsen »Alkoholproblemer  En  

 kortlægning af  

 kommunernes indsats« fra Videnscenter om Alkohol.
Undersøgelsen viser et  

 nedslående resultat:
   

 	  

    

 Knap 80 pct. af  

 kommunerne har ikke gennemført en undersøgelse af den lokale  

 alkoholproblematik.
   

 	  

    

 Mere end 60 pct. af  

 kommunerne har ikke udpeget en bestemt person eller gruppe, der er ansvarlig  

 for at koordinere arbejdet med alkoholindsatsen i kommunen.
Ikast Kommune har som den første kommune nedsat et  

 forebyggelses- og bevillingsnævn med henblik på øget koordinering og  

 regulering  

 af alkoholområdet.
Nævnet fik til opgave at tage initiativ til en  

 handlingsplan  

 på alkoholområdet, som blandt andet gik ud på at udvikle strukturer og  

 metoder  

 til forebyggelse og komme med forslag til misbrugsforebyggende  

 foranstaltninger  

 på lokalt plan.
Center for Rusmiddelforskning offentliggør en evaluering af  

 projektet inden sommeren 2004.
3. Eksisterende regler vedrørende bevillingsnævn og  

 alkoholbevillinger Det er kommunalbestyrelsen, som ifølge lov om hotel- og  

 restaurationsvirksomhed m.v. (restaurationsloven) § 10, stk. 2, udsteder  

 alkoholbevillinger efter forhandling med politiet.
Kommunen kan selv  

 bestemme,  

 om der til behandling af disse sager skal nedsættes et bevillingsnævn (§ 10,  

 stk. 3), der i så fald skal bestå af politimesteren og indtil seks andre  

 medlemmer.
Man kan godt være medlem af bevillingsnævnet, selv om man ikke er  

 medlem  

 af kommunalbestyrelsen.
Der er specielle regler for bevillingsnævnet for  

 København.
Et bevillingsnævns afslag kan indbringes for kommunalbestyrelsen,  

 jf. restaurationslovens § 10, stk. 4.
 Bevillingsmyndigheden skal ved afgørelsen af, om  

 alkoholbevilling vil kunne gives, iagttage samfundsmæssige,  

 ædruelighedsmæssige, ordensmæssige og dermed sammenhængende hensyn, jf.  

 restaurationslovens § 12, stk. 1.
 Det er politiet og ikke bevillingsnævnet eller  

 kommunalbestyrelsen, der tager sig af lejlighedstilladelser, jf.  

 restaurationslovens § 22.
 En alkoholbevilling eller lejlighedstilladelse kan gives på  

 nærmere angivne vilkår, jf. restaurationslovens § 10, stk. 2, sidste punktum,  

 og § 22, stk. 1.
4. Beslutningsforslagets indhold Forslagsstillerne ønsker obligatoriske forebyggelses- og  

 bevillingsnævn i alle landets kommuner, da der er behov for i langt højere  

 grad  

 at koordinere den lokale indsats imod alkoholmisbrug.
Små kommuner skal kunne  

 samarbejde om opgaven.
Nævnet skal som noget nyt have som overordnet formål  

 at  

 gøre en aktiv indsats for at forhindre alkoholmisbrug og følgerne heraf.
Det  

 skal i modsætning til de eksisterende bevillingsnævn både tage sig af  

 forebyggende og bevillingsmæssige opgaver på området.
Derfor er det  

 væsentligt,  

 at der blandt nævnets faste medlemmer sikres den nødvendige  

 forebyggelsesfaglige kompetence.
Dette kan for eksempel ske ved at gøre  

 kommunens alkoholkonsulent til fast medlem.
Forslagsstillerne mener, at det  

 bør  

 være op til den enkelte kommune, hvordan den vil sikre et nævn med den  

 nødvendige faglige viden om forebyggelse.
 Nævnets forebyggende opgaver kan være:
  

 	  

    

 at sikre information  

 til de politiske beslutningstagere, social- og sundhedsvæsenets personale og  

 andre interessenter om udviklingen på alkoholområdet, således at der skabes  

 grundlag for debatter i kommunalbestyrelsen om alkoholpolitiske holdninger og  

 politikker,   

 	  

    

 at fungere som  

 tværfagligt samarbejdsorgan på alkoholområdet mellem arbejdsmarkedet,  

 undervisningsområdet, kulturområdet, sundhedsområdet, socialområdet, politiet  

 og de frivillige organisationer,   

 	  

    

 at iværksætte  

 informationskampagner imod alkoholmisbrug,   

 	  

    

 at træffe  

 forholdsregler imod »hård udskænkning« og lignende.
 Nævnets bevillingsmæssige opgaver kan være:
  

 	  

    

 at udstede  

 alkoholbevillinger til restaurationsvirksomheder, herunder med vilkår, under  

 hensyntagen til kommunens handlingsplan på alkoholområdet,   

 	  

    

 at udstede  

 lejlighedstilladelser, herunder med vilkår, til afholdelse af enkeltstående  

 arrangementer.
Forslagsstillerne mener, det bør sikres, at politiet har de  

 nødvendige ressourcer til at kontrollere, at der ikke udskænkes alkohol til  

 unge under 18 år, og at indehaverne af alkoholbevillinger overholder  

 lovgivningen i øvrigt og de betingelser, som er knyttet til bevillingen.
Det  

 er  

 forslagsstillernes opfattelse, at dette ikke er tilfældet i dag.
Et eksempel  

 er  

 Løkkens problemer i sommeren 2003 vedrørende unges »pub crawl«, hvor der ikke  

 blev grebet ind på trods af, at der blev serveret alkohol til unge under 18  

 år.
5. Beslutningsforslagets økonomiske konsekvenser Forslagsstillerne ser sig ikke i stand til at vurdere de  

 økonomiske konsekvenser af forslaget.
Der vil dog helt åbenlyst være  

 merudgifter forbundet med forslagets vedtagelse, primært til større nævn og  

 deres udvidede arbejdsområde.
Skriftlig fremsættelse Jann Sjursen  

  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forebyggelses- og bevillingsnævn.
(Beslutningsforslag nr.
B 189).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
