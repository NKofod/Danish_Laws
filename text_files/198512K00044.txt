Nr LSF 44 Forslag til Lov om ændring af lov om forsvarets personel Fremsat af Forsvarsministeren § 1 I lov nr. 232 af 26. maj 1982 om forsvarets personel foretages følgende ændringer:
 1. I § 4, stk. 1, ændres »24« til: »27«.
2. I § 12 indsættes efter »uddannelse«: »eller efter afgang  

 fra uddannelsen af årsager, som skyldes eget forhold«.
§ 2 Loven træder i kraft den 1. juli 1986.
Oprindeligt fremsat lovforslag Blad nr 82 § 1 I lov nr. 232 af 26. maj 1982 om forsvarets personel foretages følgende ændringer:
 1. I § 4, stk. 1, ændres »24« til: »27«.
2. I § 12 indsættes efter »uddannelse«: »eller efter afgang  

 fra uddannelsen af årsager, som skyldes eget forhold«.
§ 2 Loven træder i kraft den 1. januar 1986.
BEMÆRKNINGER TIL LOVFORSLAGET Almindelige bemærkninger Lovforslaget tilsigter en ændring af gældende bestemmelser om genindkaldelse i fredstid af værnepligtige til efteruddannelse og mønstring af kort varighed, idet lovens ramme med hensyn til tjenestetidens længde udvides fra 24 til 27 måneder.
Lovforslaget må ses på baggrund af aftalen af 29. juni 1984 om forsvarets ordning i perioden 1985-87 med tilhørende tillægsaftale af 27. august 1985, som er indgået mellem regeringspartierne og Socialdemokratiet.
Lovforslaget forudsættes gennemført inden for den budgetramme, der er indeholdt i aftalen om forsvarets ordning.
Vedrørende folketingets behandling af lov nr. 232 af 26. maj 1982 om forsvarets personel henvises til folketingstidende 1981-82 sp.
579-584, 920-970, 7079-7082 og 7460 samt tillæg A sp. 1363-1384, tillæg B sp. 625-656 og tillæg C sp. 379-382.
 Bemærkninger til lovforslagets enkelte bestemmelser.
Til nr. 1 Det fremgår af tillægsaftalen til forligsaftalen, at længden af den første samlede tjeneste ved kamptropperne og ingeniørtropperne øges med 3 måneder til henholdsvis 12 måneder for værnepligtige menige og 24 måneder for værnepligtige befalingsmænd.
For fortsat at kunne mønstre værnepligtige befalingsmænd sammen med de menige, de har virket som lærere og førere for under de pågældendes første samlede tjeneste, stilles forslag om, at tjenestetidens maksimale længde øges fra 24 måneder til 27 måneder.
Til nr. 2 Ved tilføjelsen præciseres det, at bestemmelsen også omfatter personel, der afgår fra uddannelsen af årsager, der skyldes eget forhold.
Præciseringen sker efter opfordring fra Folketingets Ombudsmand.
