Skriftlig fremsættelse (27. oktober 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om Arbejdsmarkedets  

 Tillægspension (Administration af barseludligningsordning m.v.  


  

 ) (Lovforslag nr.
L 50).
I aftalerne om fornyelser af overenskomster i år er DA og LO  

 enige om, at der etableres en barseludligningsordning, der inden for nærmere  

 fastsatte rammer udligner virksomhedernes overenskomstmæssige forpligtelser  

 til  

 at yde løn under graviditets- og barselorlov.
Det forventes, at ordningen er  

 etableret senest den 1. juli 2005.
 Da ATP sidder inde med de nødvendige oplysninger for at  

 kunne administrere en barseludligningsordning, hvor bidraget er fastsat som  

 et  

 kronebidrag pr. medarbejder, har DA anmodet om, at der tilvejebringes den  

 fornødne lovhjemmel til, at ATP vil kunne påtage sig administrationsopgaven.
 Med lovforslaget indføres en bemyndigelse til ATP til at  

 tilbyde administrative ydelser til ordninger om udligning af arbejdsgivernes  

 udgifter i forbindelse med barsel.
Lovforslaget indeholder herudover en række mindre  

 ændringsforslag.
Det foreslås således, at der gives mulighed for individuel  

 alderstilpasning i SP-basis, og at ATP Ankenævnet får mulighed for at  

 indhente uafhængig  

 sagkyndig bistand, bl.a. i sager om SP-valg.
Endvidere foreslås det, at der  

 sker direkte godskrivning af indbetalt supplerende arbejdsmarkedspension for  

 førtidspensionister (SUPP-bidrag) på individuelle konti.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
