 Vejledning om tilsynet med de anerkendte  

 arbejdsløshedskassers økonomi og regnskabsvæsen mv.
 Reglerne om tilsynet med de anerkendte arbejdsløshedskassers  

 økonomi og regnskabsvæsen mv. er fastsat i Direktoratet for  

 Arbejdsløshedsforsikringens bekendtgørelse nr. 549 af 20. juni  

 2000.
 Vedrørende enkelte af bekendtgørelsens bestemmelser  

 bemærkes særligt:
 1. Medlemsbidrag til staten (bekendtgørelsens § 11).
 1.1 Indbetaling af medlemsbidrag til staten (§ 11, stk. 4).
 Hvis den normale betalingsfrist falder i en weekend eller  

 på en helligdag, forlænges fristen til førstkommende  

 hverdag.
 1.2 Regulering af medlemsbidraget (§ 11, stk. 6 og 7).
 Enhver regulering af medlemsbidraget skal specificeres  

 på antal, bidragssatser og de måneder, reguleringen  

 vedrører.
 Regulering efter årsregnskabet er aflagt, kan kun ske efter  

 forudgående fremsendelse af særskilt anmodning bilagt  

 dokumentation.
 2. Tilbagebetalingskrav (bekendtgørelsens §§ 13 og 14).
 Alle tilbagebetalingskrav skal registreres i kassens  

 finansbogholderi med de specifikationer, der fremgår af § 13,  

 stk. 2 og 3. Registreringen skal ske umiddelbart efter, at kravene  

 beløbsmæssigt er gjort op.
 Tilbagebetalingsbeløb skal afregnes på en standardblanket,  

 der udsendes af Direktoratet for Arbejdsløshedsforsikringen (DfA),  

 medmindre direktoratet har godkendt andet.
 Hvis der i forbindelse med udarbejdelsen af årsregnskabet  

 konstateres uafregnede og forfaldne beløb, skal disse afregnes ved  

 førstkommende ordinære afregning.
 2.1 Tilbagebetalingskrav (fejludbetalinger) uden krav på refusion  

 (§ 13, stk. 2, 4, 5, 6 og § 14, stk. 2).
 Hvis kassen ikke har krav på refusion, skal  

 tilbagebetalingskravet registreres med de oplysninger, der er nævnt i  

 § 13, stk. 2.
 Selve tilbagebetalingsbeløbet skal afregnes til  

 direktoratet senest den 20. i måneden efter, at der er truffet  

 afgørelse om tilbagebetaling.
 I det omfang kassen har modtaget renter af  

 tilbagebetalingsbeløbet, skal renterne afregnes til direktoratet  

 senest den 20. i måneden efter, at renterne er modtaget af kassen.  

 Rentebeløb, der dækker tiden efter kassens afregning af  

 tilbagebetalingsbeløbet, skal ikke afregnes til direktoratet.
 Bemærk, at medlemmets indbetalinger først  

 skal anvendes til dækning af påløbne renter, dernæst  

 til dækning af afdrag og endelig til dækning af eventuelle  

 omkostninger, og at krav på renter er undergivet 5-årig  

 forældelse.
 Hvis den 20. i måneden falder i en weekend eller  

 på en helligdag, forlænges betalingsfristen til  

 førstkommende hverdag.
 Sammen med afregningerne skal kassen sende en  

 specifikation med de nævnte oplysninger.
 2.2 Modregning (§ 13, stk 2 og 6).
 Hvis en tidligere afregnet fejludbetaling ændres til  

 fordel for kassen, kan afregnede beløb modregnes i senere afregninger.  

 I den forbindelse skal det fremgå af specifikationen, hvornår  

 beløbet oprindeligt er afregnet, og der skal være begrundelse  

 for modregningen, eventuelt i form af kopi af den nye afgørelse.
 2.3 Mindre administrative fejl (§ 13, stk. 2 og 6).
Mindre administrative fejl (taste- og regnefejl) skal  

 afregnes sammen med de øvrige tilbagebetalingsbeløb med  

 oplysning om årsagen og det oprindelige udbetalingstidspunkt.
Andre  

 fejludbetalinger kan ikke afregnes som mindre administrative fejl.
 Afregning skal ske senest den 20. i måneden, efter  

 at fejlen er sket.
 Hvis den 20. falder i en weekend eller på en  

 helligdag, forlænges betalingsfristen til førstkommende  

 hverdag.
 2.4 Tilbagebetalingskrav med krav på refusion (§ 13,  

 stk. 3, 6, 7 og 8).
 Hvis kassen har krav på refusion, skal  

 tilbagebetalingskravet registreres med de oplysninger, der fremgår af  

 § 13, stk. 3.
Kassen skal sammen med årsregnskabet indsende en  

 specifikation over de tilbagebetalingskrav, der ikke er overdraget til  

 Finansstyrelsen.
Oplysningerne i § 13, stk. 3, skal fremgå af  

 specifikationen.
Specifikationen skal også omfatte krav, der er  

 opstået og/eller indfriet i regnskabsåret.
 Hvis specifikationen undtagelsesvis omfatter  

 tilbagebetalingskrav, der er overdraget til Finansstyrelsen, skal disse krav  

 være markeret tydeligt på specifikationen.
Finansstyrelsen afregner indbetalte afdrag direkte til  

 direktoratet.
Kassen vil særskilt modtage oplysning herom fra  

 Finansstyrelsen.
 Hvis kassen modtager afdrag, efter at sagen er overdraget  

 til Finansstyrelsen, skal beløbet straks afregnes til Finansstyrelsen.  

 Dette gælder også eventuelle modregninger, som kassen har  

 foretaget efter overdragelsen.
 Indkomne afdrag på tilbagebetalingskrav, der ikke er  

 overdraget til Finansstyrelsen, skal afregnes senest den 20. i måneden,  

 efter at afdraget er indgået.
 Hvis den 20. falder i en weekend eller på en  

 helligdag, forlænges betalingsfristen til førstkommende  

 hverdag.
 2.5 Renter (§ 13, stk. 2, 5 og 6).
 Hvis kassen har krav på renter af et  

 tilbagebetalingskrav, skal renterne tilskrives løbende eller senest  

 pr. 31. december hvert år.
Renter skal tilskrives uanset, om der er afdraget på  

 gælden i årets løb eller ej.
Debitorsaldoen opskrives med  

 de påløbne renter.
Tilsvarssaldoen opskrives med  

 påløbne renter, der tilkommer staten.
 Da rentekrav forældes efter 5 år, skal  

 debitorsaldoen (og tilsvarssaldoen for så vidt angår de renter,  

 der tilkommer staten) nedskrives med de rentebeløb, som eventuelt  

 måtte være bortfaldet ved forældelse.
 Bemærk i den forbindelse, at indbetalinger  

 først skal anvendes til dækning af påløbne renter,  

 dernæst til dækning af afdrag og endelig til dækning af  

 eventuelle omkostninger.
 Rentekrav skal således fremgå af  

 specifikationen over det enkelte tilbagebetalingskrav og være indeholdt  

 i restgælden (saldoen) ved årets udgang.
 Indkomne renter på krav, der  

 ikke er overdraget til Finansstyrelsen, skal indbetales til Danmarks  

 Nationalbank senest den 20. i måneden efter, at beløbet er  

 indgået.
 Hvis den 20. falder i en weekend eller på en  

 helligdag, forlænges fristen til førstkommende hverdag.
 3. Administration i fællesskab med en faglig organisation  

 (bekendtgørelsens § 15).
 3.1 Krav om administrationsaftale (§ 15, stk. 1-3).
 Hvis en arbejdsløshedskasse helt eller delvist  

 administreres af eller i fællesskab med en faglig organisation, skal  

 parterne før regnskabsårets begyndelse indgå en skriftlig  

 administrationsaftale.
 Der skal indgås en administrationsaftale, selvom der  

 kun er tale om en enkelt administrativ opgave eller afholdelse af en enkelt  

 fællesudgift.
 Hvis administrationsaftalen er flerårig, skal der  

 for de efterfølgende regnskabsår kun udarbejdes et budget.
 Administrationsaftalen, budgettet og den  

 efterfølgende opgørelse over afholdte fællesudgifter skal  

 underskrives af den faglige organisations ledelse og kassens hovedbestyrelse  

 eller af personer, som ledelserne har bemyndiget hertil.
 3.2 Fastsættelse af acontovederlag (§ 15,  

 stk. 4-8).
 Acontovederlaget skal fastsættes efter samme  

 retningslinier som det endelige administrationsvederlag og specificeres i et  

 budget, der er i overensstemmelse med bilag 1 til denne vejledning.
 Budgettet, der skal vedlægges  

 administrationsaftalen, skal indeholde oplysning om de budgetterede  

 fællesudgifter, kassens beløbsmæssige andel og de  

 budgetterede fordelingsnøgler.
 Hvis administrationsaftalen omfatter både  

 hovedkontor og afdelinger, skal acontovederlaget for hovedkontoret og  

 afdelingerne specificeres hver for sig.
Afdelingernes samlede acontovederlag skal specificeres  

 på samme måde som vederlaget for hovedkontoret.
Acontovederlaget  

 skal ikke specificeres på den enkelte afdeling.
 Direktoratet kan stille krav om, at kassen skal indsende  

 dokumentation eller supplerende oplysninger, som efter direktoratets  

 opfattelse har betydning for acontovederlaget.
 3.3 Fordeling af fællesudgifter (§ 15, stk. 9).
 For såvel det budgetterede som det endelige vederlag  

 gælder følgende:
 1)	Løn skal fordeles efter de faktiske forhold, dvs. tidsforbrug  

 og individuel løn, eventuelt opgjort gruppevis.
 For at opnå det mest præcise grundlag for denne fordeling  

 anbefales, at der i muligt omfang sker registrering af hvor meget tid, hver  

 enkelt medarbejder anvender på henholdsvis kassen og den faglige  

 organisation.
I budgettet og opgørelsen over afholdte fællesudgifter  

 skal lønposten omfatte alle fælles lønudgifter.
Der  

 må således ikke indgå lønudgifter i andre  

 udgiftsposter.
 2)	Personaleudgifter skal fordeles efter den personalerelaterede  

 fordelingsnøgle, der beregnes på grundlag af det gennemsnitlige  

 tidsforbrug.
 Fordelingsnøglen skal anvendes på alle udgifter, der  

 direkte kan henføres til personalet, fx kantinedrift, ATP-bidrag,  

 personalekurser mv.
 Hovedkassen og eventuelle afdelinger kan anvende én og samme  

 personalerelaterede fordelingsnøgle.
 I budgettet og opgørelsen over afholdte fællesudgifter  

 skal posten personaleudgifter omfatte alle fælles personaleudgifter.  

 Der må således ikke indgå personaleudgifter i andre  

 udgiftsposter.
 3)	Lokaleudgifter skal fordeles efter de faktiske forhold, dvs.  

 forholdet mellem kassens og den faglige organisations udnyttelse af  

 lokalerne.
 Hvis der er tale om lokaler med forskellig værdi (m2-pris), skal  

 der ved fordelingen tages hensyn til dette forhold.
I budgettet og opgørelsen over afholdte fællesudgifter  

 skal posten lokaleudgifter omfatte alle fælles lokaleudgifter.
Der  

 må således ikke indgå lokaleudgifter i andre  

 udgiftsposter.
4)	Kassens andel af fælles edb-udgifter må ikke  

 fastsættes til mere end 80 pct.
Edb-udgifterne består af direkte  

 driftsudgifter og indirekte edb-udgifter.
De indirekte edb-udgifter omfatter løn til edb-personale,  

 lokaleudgifter vedrørende edb-afdeling, småaktiver,  

 afskrivninger og beregnet rente vedrørende edb.
Disse udgifter skal i  

 budgettet og opgørelsen over afholdte fællesudgifter  

 henføres til henholdsvis løn, lokaleudgifter, småaktiver,  

 afskrivninger og beregnet rente.
 Udviklingsopgaver, der alene vedrører kassen, er ikke omfattet  

 af nævnte maksimum og kan derfor henføres fuldt ud til  

 kassen.
I budgettet og opgørelsen over afholdte fællesudgifter  

 skal posten edb-driftsudgifter (dvs. excl. indirekte edb-udgifter) omfatte  

 alle fælles edb-driftsudgifter.
Der må således ikke  

 indgå direkte driftsudgifter vedrørende edb i andre  

 udgiftsposter.
 5)	Udgifter vedrørende driftsmidler, der anvendes i  

 fællesskab, skal fordeles efter den medlemsrelaterede  

 fordelingsnøgle, jf. nr. 6 nedenfor.
 6)	Medlemsudgifter og øvrige udgifter, der ikke er omfattet af  

 nr. 1-5, skal fordeles efter den medlemsrelaterede fordelingsnøgle,  

 dvs. forholdet mellem kassens og den faglige organisations gennemsnitlige  

 medlemstal.
 Fordelingsnøglen skal beregnes på grundlag af kassens  

 samlede medlemstal og den faglige organisations samlede medlemstal.  

 Fælles medlemmer skal medregnes fuldt ud i begge medlemstal.
 Hvis den faglige organisation har medlemmer, fx. studerende eller  

 pensionister, der ikke påvirker fællesudgifterne, kan disse  

 medlemmer holdes ude af beregningen.
 Fordelingsnøglen skal anvendes på bl.a. udgifter til  

 advokat, bestyrelsesarbejde, fotokopiering, gebyrer, kontorartikler,  

 medlemsblad, møder, omstilling, porto, reception,  

 repræsentation, revisor, telefon, transport og tryksager.
 Mht. medlemsblad er det en forudsætning, at der er tale om et  

 fælles blad, og at bladet udsendes til samtlige kassens medlemmer.
 Mht. revisor- og advokatudgifter er det en forudsætning, at der  

 er tale om en fællesudgift.
 Udgifter, der direkte kan henføres til den ene  

 part, kan ikke fordeles efter ovenstående principper, da der ikke er  

 tale om en fællesudgift.
 Udgifter, som den faglige organisation løbende  

 afholder på kassens vegne, kan indregnes i acontovederlaget, selvom der  

 ikke er tale om fællesudgifter.
 3.4 Fuld administration (§ 15, stk. 10).
 Kassens andel af afholdte fællesudgifter skal  

 opgøres og beregnes i overensstemmelse med de i bekendtgørelsen  

 fastsatte eller beregnede maksima, medmindre en fravigelse er i kassens  

 favør.
 De fastsatte og beregnede maksima kan anvendes uden  

 yderligere dokumentation for fordelingen, hvis kassen eller enkelte  

 administrative funktioner fuldt ud administreres af den faglige organisation.  

 Direktoratet kan dog kræve dokumentation for fællesudgifternes  

 beløbsmæssige størrelse.
 3.5 Delvis administration (§ 15, stk. 11).
 Hvis kassen delvist administrerer sig selv, skal der ved  

 beregning af kassens andel af fællesudgifterne ske en tilsvarende  

 reduktion.
 Dette betyder, at kassens egne udgifter plus kassens andel  

 af de tilsvarende fællesudgifter ikke må overstige de fastsatte  

 maksima.
 3.6 Anvendelse af den faglige organisations ejendom (§ 15,  

 stk. 12).
 Kassen kan enten indgå en huslejekontrakt med den  

 faglige organisation eller betale en andel af de udgifter, der er forbundet  

 med lokalerne.
1)	Huslejekontrakten må kun omfatte det af kassen benyttede areal  

 ved kontraktens indgåelse.
Væsentlige eller permanente  

 ændringer skal altid føre til ændringer i  

 lejekontrakten.
 Hvis det almindelige huslejeniveau senere ændres  

 væsentligt i nedadgående retning, skal kassens husleje reduceres  

 tilsvarende.
 Direktoratet kan kræve dokumentation for, at den aftalte husleje  

 ikke overstiger det almindelige huslejeniveau.
 2)	Lokaleudgifterne omfatter alle udgifter, der vedrører  

 lokalerne, bortset fra afskrivninger og finansieringsomkostninger.
Udgifterne kan dog omfatte en beregnet rente.
Beregningen skal ske  

 på grundlag af ejendommens kontante anskaffelsessum eller seneste  

 offentlige kontantvurdering.
 Den kontante anskaffelsessum skal opgøres i overensstemmelse  

 med principperne i Skatteministeriets bekendtgørelse om  

 kontantværdiansættelse af overdragelsessummer efter  

 afskrivningsloven og ligningsloven og om oplysningspligt efter  

 afskrivningsloven.
 Hvis den seneste offentlige kontantvurdering anvendes, må der  

 ikke foretages tillæg af nogen art, selvom der eventuelt senere er  

 foretaget forbedringer.
 Det valgte beregningsprincip for den beregnede rente bør  

 normalt fastholdes fremover, medmindre særlige omstændigheder  

 taler for at skifte princip.
 Rentesatsen er fastsat til et gennemsnit af diskontoen i  

 regnskabsårets løb plus 2 pct.
 Til brug for udarbejdelsen af opgørelsen over de faktisk  

 medgåede udgifter udsender direktoratet hvert år meddelelse om  

 den rentefod, der skal anvendes for det forløbne regnskabsår.  

 Ved aftalens indgåelse kan der anvendes den på budgettidspunktet  

 gældende diskonto plus 2 pct.
 Beregnet rente af fast ejendom skal opføres særskilt i  

 budgettet og opgørelsen over afholdte fællesudgifter med  

 oplysning om beregningsgrundlag og anvendt rentesats.
 Hvis der aftales en fast pris pr. m2, uden der foreligger en  

 huslejekontrakt, skal de udgifter, der er forbundet med lokalerne, i enhver  

 henseende opgøres og specificeres som beskrevet under punkt nr.  

 2.
Hvis kassens ejendom anvendes i fællesskab med den  

 faglige organisation, skal udgifterne opgøres og fordeles efter  

 tilsvarende principper.
Den faglige organisations andel af arealet og  

 udgifterne skal mindst svare til den faglige organisations brug af  

 ejendommen.
 3.7 Afskrivning på driftsmidler (§ 15, stk. 13).
 Hvis kassen har betalt en andel af afskrivninger på  

 aktiver, der sælges, skal kassen have godtgjort en tilsvarende andel af  

 eventuelle genvundne afskrivninger.
 Til brug for bl.a. beregning af eventuelle genvundne  

 afskrivninger anbefales, at alle aktiver registreres i et  

 anlægskartotek eller lignende, hvor der føres regnskab med  

 afskrivningerne på det enkelte aktiv.
 Afskrivningsprincipperne skal fremgå af  

 administrationsaftalen eller budgettet og af opgørelsen over afholdte  

 fællesudgifter.
 De udgiftsførte afskrivninger skal opføres  

 som en særskilt post i budgettet og opgørelsen over afholdte  

 fællesudgifter.
 3.8 Småaktiver (§ 15, stk. 14).
 Den fastsatte beløbsgrænse for  

 småaktiver, hvor kassen kan betale en andel, kan normalt ikke overstige  

 25.000 kr. pr. enhed.
 Beløbsgrænsen skal fremgå af  

 administrationsaftalen eller budgettet og af opgørelsen over afholdte  

 fællesudgifter.
 De udgiftsførte småaktiver skal  

 opføres som en særskilt post i budgettet og opgørelsen  

 over afholdte fællesudgifter.
 3.9 Beregnet rente (§ 15, stk. 15).
 Renten beregnes af de bogførte værdier pr.  

 31. december efter foretagne afskrivninger eller af årets  

 gennemsnitlige bogførte værdier (primo og ultimo). Det valgte  

 udgangspunkt for renteberegningen bør normalt fastholdes fremover.
 Renten skal beregnes med en rentesats, der svarer til den  

 gennemsnitlige diskonto i årets løb plus 2 pct.
 Der gælder de samme betingelser, hvis kassens  

 driftsmidler anvendes i fællesskab med den faglige organisation.
 Beregnet rente af driftsmidler skal opføres  

 særskilt i budgettet og opgørelsen over afholdte  

 fællesudgifter med oplysning om beregningsgrundlag og anvendt  

 rentesats.
 3.10 Regulering af administrationsvederlaget (§ 15,  

 stk. 16).
 Der skal altid foretages regulering, hvis det i  

 årets løb betalte acontovederlag overstiger kassens andel af de  

 faktisk afholdte fællesudgifter.
 Reguleringen skal bogføres straks, den er opgjort,  

 og udlignes efter reglerne i bekendtgørelsens § 16.
 3.11 Materiale, der skal indsendes til direktoratet (§ 15,  

 stk. 17).
 Kassen skal senest 30. april efter regnskabsårets  

 udløb indsende følgende materiale til direktoratet:
1)	En opgørelse over de faktisk afholdte fællesudgifter i  

 årets løb.
Opgørelsen skal specificeres og opstilles i  

 overensstemmelse med bekendtgørelsen, vejledningen og bilag 1 til  

 vejledningen.
For hver udgiftsart skal opgørelsen indeholde  

 følgende oplysninger:
 a)	Udgiftens beløbsmæssige størrelse.
 b)	Kassens beløbsmæssige andel.
 c)	Kassens andel i pct.
 Hvis parterne ønsker en anden opstillingsform, skal der som  

 supplement udarbejdes en specifikation, der er i overensstemmelse med bilag  

 1.
 2)	En beregning af den personalerelaterede fordelingsnøgle  

 opgjort på grundlag af medarbejdernes individuelle tidsforbrug, evt.  

 opgjort gruppevis.
 Beregningen skal vedlægges opgørelsen, selvom der  

 anvendes en anden og i kassens favør "lavere"  

 fordelingsnøgle.
 Det skal tillige fremgå, om fordelingen af løn og  

 personalerelaterede udgifter er sket på grundlag af tidsregistrering og  

 i bekræftende fald på hvilke områder.
 3)	En beregning af den medlemsrelaterede fordelingsnøgle opgjort  

 på grundlag af kassens og den faglige organisations gennemsnitlige  

 medlemstal.
 Personer, der er medlem begge steder, skal medregnes i både  

 kassens og den faglige organisations medlemstal.
Det gennemsnitlige medlemstal beregnes som gennemsnittet af  

 medlemstallet primo og ultimo regnskabsåret.
Begge parters medlemstal  

 primo og ultimo skal fremgå.
 Beregningen skal vedlægges opgørelsen, selvom der  

 anvendes en anden og i kassens favør "lavere"  

 fordelingsnøgle.
4)	En beregning eller opgørelse af det areal, kassen anvender,  

 medmindre der er indgået en huslejekontrakt.
Følgende skal  

 fremgå af opgørelsen:
 a)	Størrelsen af det samlede areal.
 b)	Størrelsen af kassens areal.
 c)	Om kassens areal er baseret på opmåling eller beregning  

 ud fra den personalerelaterede fordelingsnøgle.
 d)	Hvilke "huslejemodeller", der er anvendt, hvis der er tale  

 om flere "lejemål", fx på afdelingsniveau.
 e)	Evt. andre oplysninger af betydning for beregningen.
 3.12 Fælles kontingentopkrævning (§ 15,  

 stk. 18).
 Sikkerhedsstillelse i forbindelse med  

 kontingentopkrævning kan ske i form af forsikring, bankgaranti,  

 sikkerhedsdepot eller lignende.
 Udgifter i forbindelse med sikkerhedsstillelse er kassen  

 uvedkommende og skal afholdes fuldt ud af den faglige organisation.
 Hvis kontingentmidlerne indgår direkte på  

 kassens egen bankkonto, uden at passere den faglige organisations bankkonto,  

 skal der ikke stilles sikkerhed.
 Medlemsbidraget til staten skal fremgå specificeret  

 af kassens årsregnskab, selvom den faglige organisation varetager  

 afregningen til staten.
 Hvis det betalte administrationsvederlag omfatter  

 medlemsbidrag til staten, skal vederlaget i årsregnsskabet opdeles i  

 medlemsbidrag til staten, der specificeres i en særskilt note, og  

 administrationsvederlag excl. medlemsbidrag til staten.
 3.13 Fremsendelse af administrationsaftale til DfA (§ 15,  

 stk. 20).
 Administrationsaftalen indsendes til direktoratets  

 orientering og indgår i direktoratets behandling af  

 årsregnskabet.
 4. Ikrafttræden (§ 19).
 Denne vejledning erstatter vejledning nr. 59 af 20. maj  

 1999.
Direktoratet for Arbejdsløshedsforsikringen,  

 den 20. juni 2000 Morten Bergulf /Torben Augustenborg Bilag 1 Skema til budget og opgørelse over afholdte  

 fællesudgifter
(ét skama for hovedkassen og ét skema for  

 afdelingerne) Anvendte forkortelser:
 FTL	=	faktisk fordeling baseret på tidsforbrug og individuel  

 aflønning.
 P		=	personalerelateret fordelingsnøgle.
 A		=	arealrelateret fordelingsnøgle baseret på  

 opmåling.
M		=	medlemsrelateret fordelingsnøgle Maksimal andel iflg.
reglerne Kassens andel i pct.
Fællesudgift i kr.
Kassens andel i kr.
Lønudgifter (omfatter alle lønudgifter) Honorarer til kassens bestyrelse 100% Edb-afdeling 80% Øvrige FTL Personaleudgifter (omfatter alle personaleudgifter) Kantine Kurser og efteruddannelse Sociale bidrag Diverse personaleudgifter P Lokaleudgifter (excl. småaktiver, afskrivninger og renter) Ejendomsskat Husleje til tredjemand Husleje til administrator iflg. kontrakt Lys, varme og vand Rengøring Rep. og vedl. af lokaler Diverse lokaleudgifter A eller P Edb-udgifter (excl. løn, lokaler, småaktiver, afskrivninger og  

 renter) Driftsudgifter Konsulentbistand Rep. og vedl. af edb-anlæg Servicebureau Diverse edb-udgifter 80% Udvikling af kassesystemer 100% Medlemsudgifter (omfatter alle direkte medlemsudgifter) Jobsøgningskurser mv.
Medlemsblade Medlemsmøder Diverse medlemsudgifter M Administrationsudgifter Abonnementer Advokat Forsikringer Kontingenter Kontorartikler Leje og leasing Mødeudgifter, bestyrelse mv.
