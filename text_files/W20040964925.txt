Landsskatteretskendelse vedr. lønsumsafgift i selvejende  

 institution Klagen skyldes, at A (herefter benævnt  

 institutionen) er anset for lønsumsafgiftspligtig og er afkrævet  

 lønsumsafgift  

 med virkning fra den 1. juli 2002.
Landsskatterettens  

 afgørelse Regionens afgørelse ændres.
Sagens  

 oplysninger Institutionen blev stiftet i november  

 1994 med økonomisk støtte fra Socialministeriet på initiativ af en række  

 alkoholikere og narkomaner samt pårørende hertil.
Institutionen har ifølge  

 vedtægterne følgende formål:
Den selvejende institutions formål er  

 at behandle narkomaner imod narkotikaafhængighed under anvendelse af  

 Minnesotakuren, således som denne er udtrykt i N.A.s 12-trins program. Minnesota-behandlingen er ifølge  

 institutionens bestyrelsesformand baseret på Anonyme Alkoholikeres og Anonyme  

 Narkomaners 12-trins program, og startede i Minnesota i 1949. Den består af  

 de  

 anonyme fællesskabers hjælp til selvhjælp i samarbejde med læger, psykologer,  

 psykiatere og terapeuter, samt præster og andre sjælesørgere.
Fællesskabstanken bygger på, at  

 alkoholisme og narkomani betragtes som primære sygdomme, fremkaldt af en  

 afhængig personlighed og resulterende i brug af disse afhængighedsskabende  

 stoffer.
Friheden herfor består alene i en livslang afståen fra  

 indtagelse/anvendelse  

 af disse stoffer og et personligt opgør med fortiden samt etablering af en  

 god,  

 sund, arbejdsom dagligdag med et positivt sigte om en konstant udvikling.
De  

 anonyme fællesskaber bygger i væsentlig grad på, at én alkoholiker eller  

 narkoman taler med en anden alkoholiker eller narkoman og derved  

 viderebringer  

 det budskab og den metode, som har medført frihed for den enkelte af  

 stofafhængigheden.
 Institutionens klienter er hårdt  

 belastede narkomaner, meget ofte med en kriminel og meget belastet baggrund.  

 Den lange behandlingstid på institutionen går i vid udstrækning med at få  

 klienterne til at acceptere det åndelige fællesskabsprogram og gøre  

 programmet  

 til deres eget samt behandle de sociale problemer, deres hidtidige liv har  

 medført  

 for dem selv og deres pårørende.
Institutionen har cirka 55 ansatte,  

 hvoraf det administrative personale og køkkenpersonalet udgør cirka 10  

 personer.
Stort set resten af personalet har tidligere selv været enten  

 alkoholikere eller narkomaner eller pårørende hertil.
Cirka 25 af disse  

 arbejder  

 som egentlige terapeuter og har teoretiske uddannelser som  

 sorg-/kriseterapeut,  

 NLP-terapeut, gestaltterapeut, alkoholterapeut eller lignende.
Institutionen  

 beskæftiger også 2 socialformidlere, der primært varetager kontakten til de  

 sociale myndigheder i amter og kommuner.
Endvidere har institutionen ansat en  

 læge på deltid og en sygeplejerske på fuld tid.
Disse varetager klienternes  

 behov for behandling af direkte fysiske sygdomme som sårbehandling og  

 lignende,  

 der ofte er relaterede til stofafhængigheden.
De forestår også nedtrapningen  

 af  

 afhængigheden hos klienterne ved anvendelse af metadon m.v.
Institutionen fakturerer de  

 kommuner/amter, hvorfra patienterne er henvist.
Betalingen sker over  

 kommunernes sociale budgetter.
Institutionen har ingen privatbetalende  

 patienter, med undtagelse af den behandling, der finder sted i Statsfængslet  

 i  

 Vridsløselille, hvor betalingen foretages af Direktoratet for  

 Kriminalforsorgen.
Institutionen får et årligt tilskud fra  

 Socialministeriet til afvænningsbehandling af narkomaner, der ikke er henvist  

 til behandling af en kommune.
Tilskuddet udgør mindre end 50 % af  

 institutionens driftsomkostninger.
 Told- og skatteregionen traf den 4.  

 oktober 1995 følgende afgørelse vedrørende institutionen:
 Efter en gennemgang af tilsendte  

 materiale, herunder bl.a. institutionens vedtægter, kan det meddeles, at  

 regionen finder, at der ikke foreligger en lønsumsafgiftspligtig aktivitet.
Med denne afgørelse er der specielt lagt  

 vægt på institutionens formålsparagraf, driftsform og overskudsanvendelse,  

 hvilke tilsammen findes at opfylde lovens § 1 for afgiftsfrihed som  

 ikke-økonomisk virksomhed med et socialt sigte for øje. Af et af institutionens revisor  

 udarbejdet notat af 30. marts 1995 fremgår bl.a. følgende:
Jeg har kontaktet Told- og  

 skatteregionen den 23/3 1995 og talt med en B, omkring institutionens  

 lønsumsafgiftspligt.
Han er ikke i tvivl om, at A ikke er  

 lønsumsafgiftspligtige da omsætningen overvejende (90%) vedrører fra landets  

 kommuner, dvs. det offentlige, samt at institutionens driftsomkostninger  

 afholdes for at opnå denne omsætning.
Endvidere siger han, at  

 omsorgstjeneste,  

 og herunder behandlingshjem ej heller er lønsumsafgiftspligtige.
Bs  

 konklusion  

 var, at han ikke på nogen måde kunne se, at A kunne blive  

 lønsumsafgiftspligtig. Ved brev af 20. december 2002 har  

 Socialministeriet skrevet således til Told- og Skattestyrelsen:
 Socialministeriet skal på foranledning  

 af henvendelser fra 2 boformer, som yder social støtte til stof- og  

 alkoholmisbrugere i overensstemmelse med lov om social service, og i  

 fortsættelse af tidligere telefonsamtale vedrørende afgørelser truffet af  

 Told-  

 og Skattestyrelsen om opkrævning af lønsumsafgift, fremkomme med supplerende  

 oplysninger.
Det fremgår af det materiale, som  

 Socialministeriet har modtaget fra de to boformer, at det til grund for  

 afgørelserne er fastsat, at de nævnte sociale støttetilbud er at betragte som  

 egentlig sundhedspleje.
Dette har så efterfølgende ført til, at  

 der er blevet  

 opkrævet lønsumsafgift.
 Idet Socialministeriet vurderer, at de  

 til grund for afgørelserne givne præmisser vedrørende de ydelser, der gives i  

 de omhandlede sociale tilbud, beror på en misopfattelse, skal man fremføre  

 følgende til forståelse af, hvad det er for tilbud, det drejer sig om:
 Lov om social service omfatter blandt  

 andet de socialt mest udsatte voksne, personer over 18 år med nedsat fysisk  

 eller psykisk funktionsevne eller med særlige sociale problemer fx:
·  

  

 	  

 Svært stillede sindslidende ·  

  

 	  

 Stofmisbrugere ·  

  

 	  

 Alkoholmisbrugere Efter serviceloven skal vedkommende  

 amtskommune sørge for den sociale støtte, i modsætning til den lægelige  

 behandling, som oftest vil foregå parallelt med eller i forlængelse af den  

 sociale støtte og i overensstemmelse med reglerne i sundhedslovgivningen.  

 Hovedsigtet med den sociale støtte er ud fra den konkrete persons egne  

 ressourcer at forhindre en yderligere funktionsnedsættelse og at bibringe  

 vedkommende en bedre social og personlig funktion med henblik på en højnelse  

 af  

 livskvaliteten.
Den sociale støtte vil  persongruppen taget i  

 betragtning   

 ofte være langvarig samt udover den sideløbende lægelige behandling involvere  

 socialpædagogisk og til en vis grad psykologisk rådgivning.
Støtten vil  

 samtidig indebære afhjælpning af eventuelle boligproblemer, personlig  

 bistand,  

 aktivitets- og samværstilbud samt aktivering og evt. revalidering.
Efter serviceloven skal vedkommende  

 amtskommune således sørge for aktivitets- og samværstilbud til de ovennævnte  

 grupper med henblik på opretholdelse eller forbedring af personlige  

 færdigheder  

 eller af livsvilkårene.
I forbindelse med disse tilbud vil der normalt være  

 etableret forskellige aktiviteter som beskæftigelsesforløb,  

 selvhjælpsgruppearbejde, efterbehandling af alkohol- og stofmisbrugere i form  

 af samtalegrupper, inddragelse af pårørende, der er berørt af et misbrug i  

 form  

 af udveksling af tanker og idéer, som skal medvirke til at skabe de  

 ændringer,  

 der kan fremme den enkelte families fremtidige trivsel og velvære.
 Vedkommende amtskommune vil kunne  

 iværksætte sin støtte ved, at der træffes aftale med foreninger,  

 organisationer  

 eller private.
Ser man på alkoholbehandlingen vil denne  

 normalt blive indledt med en akut afrusning og abstinensbehandling, som ydes  

 af  

 sundhedspersonale.
I fortsættelse heraf kommer den sociale støtte, som  

 indebærer gruppesamtaler, gruppearbejde, fælles møder med alle grupper,  

 individuelle familiesamtaler, særskilt mande-kvindegruppe samtaler,  

 undervisning, konsekvenser af fortsat misbrug herunder identificering af  

 risikosituationer m.v., og endelig psykisk, social og fysik genoptræning,  

 personlig pleje med henblik på, at personen kan leve en så normal tilværelse  

 som før.
Den sociale behandlingsindsats på  

 stofmisbrugsområdet er beskrevet i Socialministeriets vejledninger af 10.  

 marts  

 1998 om den sociale indsats for de mest udsatte voksne og af 12. december  

 2001  

 om grundtakstfinansiering af sociale serviceydelser.
Den sociale indsats  

 lægger  

 hovedvægten på behandling, forstået i bred forstand omfattende hele den  

 psykosociale indsats spændende fra den stoffri og substitutionsstøttede  

 behandling til mange former for indsatser efter den sociale lovgivning i  

 øvrigt.
Typisk vil den sociale behandling indeholde både pædagogiske,  

 aktiveringsmæssige, socialfaglige og psykologiske elementer i kombination med  

 en medicinsk behandling.
I forbindelse med sociallovsreformen,  

 der trådte i kraft den 1. juli 1998 blev det præciseret, at  

 kommunalbestyrelsen  

 og amtsrådet har ansvaret for at føre tilsyn dels med personer, der har  

 ophold  

 i et privat botilbud, dels at føre tilsyn med de konkrete private tilbud, som  

 myndigheden indgik aftaler med jf. servicelovens § 94 a.
Personkredsen  

 spænder  

 vidt, og omfatter eksempelvis personer med adfærds- og andre sociale  

 problemer  

 og personer med alkohol- og stofmisbrugsproblemer.
På denne baggrund er det  

 Socialministeriets opfattelse, at foreninger, organisationer og private, der  

 yder social forsorg og bistand til den ovenfor nævnte gruppe personer må  

 anses  

 for omfattet af momslovens § 13, stk. 1, nr. 2, og dermed fritaget for  

 lønsumsafgift. Regionens  

 afgørelse Institutionen er ved regionens afgørelse  

 af 3. oktober 2002 anset for lønsumsafgiftspligtig og er pålagt at afregne  

 lønsumsafgift med virkning fra den 1. juli 2002 og fremover.
 Af Momsvejledningen for 2002 fremgår  

 vedrørende momslovens § 13, stk. 1, at de behandlinger, som udføres på  

 behandlingshjem for misbrugere, af Sundhedsstyrelsen anses for at høre under  

 det sundhedsmæssige område, hvorfor de er momsfri efter momslovens § 13, stk.  

 1, nr. 1. Endvidere har Told- og Skattestyrelsen i TfS 2000.361 præciseret,  

 at  

 ovennævnte behandlinger anses som anden egentlig sundhedspleje og således  

 momsfrie efter § 13, stk. 1, nr. 1.
 Institutionen anses for at være  

 afgiftspligtig efter lønsumsafgiftslovens § 1, stk. 1, idet behandlingerne,  

 der  

 udføres på behandlingshjem for misbrugere, hører under det sundhedsmæssige  

 område og derfor er momsfritaget efter momslovens § 13, stk. 1, nr. 1.
 Den behandling, institutionen leverer,  

 er en integreret behandling og helbredelse af narkomaner, og derfor er hele  

 behandlingen fritaget for moms i henhold til momslovens § 13, stk. 1, nr. 1,  

 selvom institutionen også yder rådgivning fra socialrådgivere og terapeutisk  

 bistand.
Den direkte behandling af narkomaner må  

 anses som den primære ydelse, og rådgivning fra socialrådgivere som den  

 sekundære ydelse.
Disse ydelser anses som en del af den integrerede  

 behandling  

 og udføres som en nødvendig ydelse af hensyn til blandt andet patientens  

 psykiske tilstand.
Det fremgår af sag C-349/96, præmis 30, at en ydelse skal  

 anses for sekundær i forhold til en hovedydelse, når den ikke for kunderne  

 udgør et mål i sig selv, men er et middel til at udnytte tjenesteyderens  

 hovedydelse på de bedst mulige betingelser.
Behandlingen af narkotikaafhængighed i  

 form af anden egentlig sundhedspleje må således anses som hovedydelsen, og  

 rådgivning fra socialrådgivere som den sekundære ydelse, idet den sekundære  

 ydelse ikke kan stå alene.
Rådgivning er et middel til at udnytte  

 tjenesteyderens hovedydelse på de bedst mulige betingelser.
Institutionens  

 påstand og argumenter Der er fremsat principal påstand om, at  

 institutionens ydelser i det hele er omfattet af momslovens § 13, stk. 1, nr.  

 2, hvorefter ydelserne falder uden for lønsumsafgiftslovens  

 anvendelsesområde.
 Subsidiært er der fremsat påstand om, at  

 institutionen leverer to særskilte former for ydelser, dels ydelser omfattet  

 af  

 momslovens § 13, stk. 1, nr. 2, der dermed er lønsumsafgiftsfrie, og dels  

 ydelser, der er omfattet af momslovens § 13, stk. 1, nr. 1, der er  

 lønsumsafgiftspligtige for så vidt angår den del af lønsummen, der kan anses  

 for omfattet af momslovens § 13, stk. 1, nr. 1.
 Mere subsidiært er der fremsat påstand  

 om, at Told- og skatteregionens afgørelse af 4. oktober 1995 er en  

 begunstigende forvaltningsakt, der ikke kan tilsidesættes af told- og  

 skattemyndighederne.
 Til støtte for den principale påstand er  

 det anført, at Told- og skatteregionen i afgørelsen af 4. oktober 1995  

 fastslog, at der var tale om aktiviteter for social forsorg og bistand i  

 henhold til momslovens § 13, stk. 1, nr. 2, der dermed var lønsumsafgiftsfri.
 Desuden må Socialministeriets skrivelse  

 til Told- og Skattestyrelsen anses for et væsentligt og fagligt kompetent  

 bidrag fra det pågældende ressortministerium, som i et og alt har ansvaret  

 for  

 og varetager indsatsen overfor stofmisbrugere.
Indsatsen overfor  

 narkotikaafhængighed er et socialt relateret  

 problem.
Institutionens klienter er henvist af de sociale myndigheder og ikke  

 af sundhedsvæsenet.
Ydelserne fra institutionen betales via de sociale  

 budgetter  

 med hjemmel i lov om social service med undtagelse af den behandling, der  

 finder sted i Statsfængslet i Vridsløselille, hvor betalingen foretages af  

 Direktoratet for Kriminalforsorgen.
Institutionens ydelser har som det  

 væsentligste element til formål gennem et længerevarende behandlingsforløb at  

 få klienterne til at acceptere fællesskabsprogrammet, gøre programmet til  

 deres  

 eget samt at behandle de sociale problemer, deres tidligere liv har medført  

 for  

 misbrugerne og deres pårørende.
Derimod har ydelserne fra institutionens læge  

 og sygeplejerske til formål at understøtte den beskrevne længerevarende  

 bearbejdning af de sociale problemer ved konkret at varetage klienternes  

 behov  

 for behandling af fysiske sygdomme, der ofte er relaterede til  

 stofafhængigheden.
Herved sikres, at det væsentligste element i behandlingen  

 får et optimalt forløb.
Institutionens levering af ydelser i  

 form af behandling af sociale problemer udgør således hovedydelsen, idet  

 betalingen via de sociale budgetter tilsigter at dække denne.
Leveringen af  

 sygdomsbehandling udgør kun en sekundær ydelse.
 Af Sundhedsstyrelsens rapport  

 Narkotikasituationen i Danmark 1999, kapitel 11, fremgår  

 følgende:
Ansvaret for behandling og forebyggelse  

 ligger på nationalt niveau hos henholdsvis Socialministeriet og  

 Sundhedsministeriet.
Denne arbejdsdeling afspejler, at behandlingsindsatsen  

 reguleres efter den sociale lovgivning (Serviceloven), fordi man i  

 narkotikabehandlingen traditionelt lægger hovedvægten på de sociale og  

 socialpædagogiske  

 aspekter af behandlingen.
Når forebyggelsen er placeret i  

 Sundhedsministeriets  

 regi, hænger det sammen med et hovedfokus på stoffer som en livsstil, der er  

 helbredsskadelig, analogt med alkohol og tobak. Af Sundhedsstyrelsens rapport  

 Narkotikasituationen i Danmark 2002, kapitel 1, fremgår følgende:
På centralt plan har Socialministeriet  

 ansvaret for den sociale indsats for stofmisbrugere, herunder behandling i  

 medfør af Serviceloven.
Ansvaret for spørgsmål i relation til lægelig  

 behandling, inklusiv substitutionsbehandling og forbindelsen mellem  

 hiv-smitte/hepatitis  

 og stofmisbrug samt spørgsmål i forbindelse med pleje ligger hos Indenrigs-  

 og  

 Sundhedsministeriet. Af de nævnte citater fremgår, at  

 narkobehandlingen i Danmark består af en social behandlingsindsats for  

 stofmisbrugere i medfør af serviceloven, hvor hovedvægten i  

 narkotikabehandlingen lægges på de sociale og socialpædagogiske aspekter.
 Til støtte for den principale påstand er  

 der endvidere henvist til TfS 2000.905 og SKM 2001.213. I begge afgørelser  

 blev  

 virksomhedernes ydelser karakteriseret som social forsorg og bistand og  

 honoreret efter lov om social service, hvorfor begge afgørelser ud fra et  

 ligebehandlingsprincip i høj grad er relevante for denne sag.
For så vidt angår Told- og  

 Skattestyrelsens opfattelse af praksis i TfS 2000.361 bygger den på  

 Sundhedsstyrelsens udtalelse, hvorefter behandlingshjemmene anses for at  

 udføre  

 anden egentlig sundhedspleje.
Sundhedsstyrelsen er i relation til behandling  

 af  

 narkomaner ikke den fagligt kompetente myndighed, da enhver indsats i  

 relation  

 til narkotikamisbrug falder ind under Socialministeriet.
Sundhedsstyrelsens  

 bedømmelse har desuden ingen momsretlig værdi, idet sundhedsmyndighedernes  

 bedømmelse i sagens natur ikke hviler på en momsretlig vurdering af  

 fællesskabsretten.
Endelig indeholder Sundhedsstyrelsens udtalelse af 27.  

 september 1999 kun to sætninger, der end ikke tilnærmelsesvis redegør for,  

 hvordan fordelingen af ansvaret for behandling og forebyggelse ligger på  

 nationalt niveau hos henholdsvis Socialministeriet og Sundhedsministeriet.  

 Sundhedsstyrelsen redegør heller ikke for, hvad der konkret bevirker, at  

 behandlingen af misbrugere på behandlingshjem generelt kan karakteriseres for  

 at være anden egentlig sundhedspleje.
 Told- og Skattestyrelsen  

 praksisudmeldelse er endvidere meget kortfattet og det fremgår ikke, om man  

 selvstændigt har undersøgt, hvorvidt ydelserne helt eller delvis kunne anses  

 at  

 vedrøre social forsorg og bistand, ligesom man formentlig heller ikke har  

 undersøgt samtlige behandlingshjems aktiviteter, inden udtalelsen blev givet.
 Endvidere har praksis vedrørende  

 behandlingshjem været svingende og visse behandlingsinstitutioner har været  

 fritaget efter momslovens § 13, stk. 1, nr. 2.
Regionen lægger ved sin afgørelse afgørende  

 vægt på, at institutionens formål er behandling for narkotikaafhængighed.
Det  

 tages dog ikke i betragtning, at denne behandling består i en social  

 behandlingsindsats, der honoreres efter lov om social service.
 Denne behandlingsindsats udgøres  

 hovedsagelig af tjenesteydelser, der er snævert forbundet med social bistand  

 og  

 social sikring i den forstand, hvori udtrykkene anvendes i 6. momsdirektivs  

 artikel 13, stk. 1, litra g, idet der ikke er tale om behandling af personer  

 i  

 6. momsdirektivs forstand.
 Det følger af EF-domstolens praksis, at  

 en læges hovedfunktion består i at foretage en videnskabelig bedømmelse af  

 menneskers sundhedstilstand som led i en profylaktisk lægelig handling, i at  

 stille en diagnose eller i terapeutisk behandling af syge mennesker, jf.  

 præmis  

 14, i sagen C-167/95.
 Af sagen C-141/00, præmis 39, fremgår,  

 at ydelser uden et sådant terapeutisk formål må derfor i betragtning af  

 princippet om, at enhver bestemmelse, der har til formål at indføre en  

 fritagelse for omsætningsafgift, skal fortolkes indskrænkende, udelukkes fra  

 anvendelsesområdet for 6. direktivs artikel 13, punkt A, stk. 1, litra c.
 Det følger videre af samme sags præmis  

 40, at alene behandlingen af personer, der foregår uden for et hospital som  

 led  

 i udøvelsen af lægegerning eller dertil knyttede erhverv med henblik på at  

 forebygge, diagnosticere eller behandle, kan være omfattet af en fritagelse i  

 henhold til 6. direktivs artikel 13, punkt A, stk. 1, litra c, således at  

 anden  

 virksomhed ikke er omfattet.
 Af præmis 41 kan herefter udledes, at  

 virksomhed med eksempelvis almindelig hjælp, nemlig den, der består i hjælp  

 til  

 personlig hygiejne, tilberedelse af og hjælp til indtagelse af mad samt hjælp  

 til af- og påklædning og til at stå op og gå i seng, dels hjælp i  

 husholdningen,  

 hvortil hører indkøb, madlavning, rengøring af bolig og tøjvask, der udøves  

 af  

 uddannede medicinalpersoner, betragtes som anden virksomhed, der ikke er  

 fritaget som behandling af personer.
Efter præmis 44 vil denne anden  

 virksomhed dog skulle betragtes som tjenesteydelser, der er snævert forbundet  

 med social bistand og social sikring i den forstand, hvori udtrykkene  

 anvendes  

 i 6. direktivs artikel 13, punkt A, stk. 1, litra g, når ydelserne ydes som  

 støtte til personer, der er fysisk eller økonomisk afhængige.
I den konkrete  

 sag blev støtten ydet og honoreret med baggrund i de tyske sociale sikrings-  

 eller hjælperegler.
Hverken narkomani eller alkoholisme er  

 at betragte som sygdomme i traditionel forstand, og hverken kirurgisk eller  

 medicinsk behandling er til nogen som helst nytte.
Da institutionen således  

 ikke leverer nogen kirurgisk eller medicinsk behandling, men derimod  

 behandling  

 imod narkotikaafhængighed under anvendelse af Minnesotakuren, er betingelsen  

 for momsfritagelse som behandling af personer som led i udøvelse af  

 lægegerning  

 og dertil knyttede erhverv ikke til stede.
 Ligesom det var tilfældet i sag C-141/00  

 skal tjenesteydelserne fra institutionen betragtes som tjenesteydelser, der  

 er  

 snævert forbundet med social bistand og social sikring og dermed  

 momsfritagne,  

 da ydelserne med baggrund i lov om social service ydes som støtte til  

 personer,  

 der er fysisk eller økonomisk afhængige.
Repræsentanten har videre anført, at  

 Socialministeriet i skrivelse af 13. december 2002 til kommuner og  

 amtskommuner  

 m.fl. i forbindelse med ændring af lov om social service fremhævede, at  

 amtskommunen efter lovens § 85 fik pligt til at tilbyde social behandling for  

 stofmisbrug inden for en frist på 14 dage.
Betalingen for døgnophold på  

 institutionen er netop ydet med baggrund i servicelovens § 85 Til støtte for den subsidiære påstand er  

 det gjort gældende, at såfremt institutionens ydelser ikke anses som en  

 samlet  

 ydelse, må det anses som to særskilte uafhængige ydelser, hvorefter den  

 lønsum,  

 der vedrører terapeuternes og socialformidlernes ydelser, ikke skal indgå i  

 lønsumsafgiftsgrundlaget efter lønsumsafgiftslovens § 4, stk. 2 og 4, da  

 disse  

 ydelser er omfattet af momslovens § 13, stk. 1, nr. 2. Der skal derfor kun  

 beregnes lønsumsafgift af den lønsum, der kan anses for at vedrøre ydelser  

 omfattet af momslovens § 13, stk. 1, nr. 1.
 Til støtte for den mest subsidiære  

 påstand er det anført, at en begunstigende forvaltningsakt som Told- og  

 skatteregionens afgørelse af 4. oktober 1995 efter almindelige  

 forvaltningsretlige principper ikke uden videre kan ændres af told- og  

 skattemyndighederne.
Repræsentanten har til Told- og  

 Skattestyrelsens udtalelse anført, at institutionens formål, behandling af  

 narkomaner imod narkotikaafhængighed under anvendelse af Minnesotakuren,  

 klart  

 understreger, at der netop ikke er tale om levering af lægelige og dertil  

 knyttede ydelser omfattet af direktivets artikel 13, punkt A, stk. 1, litra  

 c).  

 Social behandling af stofmisbrug, dvs. behandling af sociale problemer som  

 følge af stofmisbrug under anvendelse af Minnesotakuren, vil i modsætning til  

 medicinsk (lægevidenskabelig) behandling aldrig kunne henføres til artikel  

 13,  

 punkt A, stk. 1, da ydelsen efter sin art ikke kan karakteriseres som en  

 lægelig ydelse m.v.
Styrelsens henvisning til institutionens eget syn på  

 alkoholisme som en sygdom er taget ud af sammenhængen, og er i  

 den  

 forbindelse irrelevant for den moms- og lønsumsafgiftsmæssige bedømmelse.
 For så vidt angår spørgsmålet om Told-  

 og skatteregionens afgørelse af 4. oktober 1995 har repræsentanten anført, at  

 korrespondancen viser, at regionen har foretaget en konkret og detaljeret  

 vurdering af spørgsmålet, og at der dermed er truffet en egentlig og dermed  

 også bindende afgørelse.
Told-  

 og Skattestyrelsens udtalelser Efter gældende praksis, som  

 offentliggjort i TfS 2000.361 og Momsvejledningen for 2002, afsnit D.11.1, er  

 de behandlinger, som udføres på behandlingshjem, fritaget for moms efter  

 momslovens § 13, stk. 1, nr. 1. Behandlingshjem kan også levere andre ydelser  

 end behandlinger.
Sådanne andre ydelser kan være en integreret del af  

 behandlingen, være sekundære ydelser til behandlingen, og de kan være  

 ydelser,  

 der momsmæssigt skal behandles selvstændigt.
Offentliggørelsen af praksis i 2000  

 skete på baggrund af en henvendelse fra Told- og Skattestyrelsen til  

 Sundhedsstyrelsen, idet Sundhedsstyrelsen blev anset for at være den fagligt  

 kompetente myndighed.
Styrelsen har siden fra Socialministeriet fået oplyst  

 telefonisk, at behandlingshjem for ludomaner, samt en del af  

 behandlingshjemmene  

 for narkomaner og nogle behandlingshjem for alkoholikere hører til  

 Socialministeriets ressort.
 Af oplysningerne fra  

 bestyrelsesformanden for institutionen om behandlingshjemmet samt  

 personalesammensætningen fremgår det, at formålet med institutionen er at  

 behandle narkomaner imod narkotikaafhængighed.
Det fremgår desuden af  

 bestyrelsesformandens beskrivelse af behandlingen og  

 personalesammensætningen,  

 at behandlingen sker som et terapeutisk forløb.
Styrelsen skal hertil  

 bemærke,  

 at psykologiske-, psykiatriske- og psykoterapeutiske behandlinger, er  

 fritaget  

 for moms efter momslovens § 13, stk. 1, nr. 1.
 Dette taler efter styrelsens opfattelse  

 for, at den ydelse, behandlingshjemmet leverer, er  

 sundhedspleje/behandlinger,  

 jf. momslovens § 13, stk. 1, nr. 1, og ikke social forsorg og bistand, jf. §  

 13, stk. 1, nr. 2.
 Det er således styrelsens opfattelse, at  

 institutionen er lønsumsafgiftspligtig, jf. lønsumsafgiftslovens § 1. Det er  

 desuden styrelsens opfattelse, at den kontakt til kommuner m.v., som udføres  

 af  

 de 2 ansatte socialformidlere, skal anses for at være en sekundær ydelse til  

 behandlingen af stofmisbrugere, og således behandles som hovedydelsen, jf.  

 dommen i Card Protection Plan sagen.
 Told- og Skattestyrelsen har under  

 sagens behandling for Landsskatteretten fastholdt indstillingen om  

 stadfæstelse, idet styrelsen supplerende har anført, at Sundhedsstyrelsen er  

 den myndighed, der har den faglige kompetence til at afgøre, om en type  

 ydelser  

 hører under det sundhedsmæssige område eller ej.
 Endvidere skal såvel behandling som  

 pleje efter EF-domstolens praksis have til formål at diagnosticere, behandle  

 og  

 så vidt muligt helbrede sygdomme eller sundhedsmæssige anomalier for at være  

 omfattet af momsfritagelsen i momslovens § 13, stk. 1, nr. 1. Forebyggelse  

 samt  

 psykoterapeutiske behandlinger er ligeledes omfattet af fritagelsen.
Ud fra institutionens syn på alkoholisme  

 som en sygdom samt formålet med institutionen og med behandlingen, er  

 formålet  

 med de ydelser, som leveres af institutionen, at behandle og så vidt muligt  

 helbrede sygdomme og sundhedsmæssige anomalier.
Institutionens ydelser må  

 derfor anses for at være fritaget for moms efter momslovens § 13, stk. 1, nr.  

 1.
For så vidt angår momsfritagelsen i  

 momslovens § 13, stk. 1, nr. 2, har styrelsen supplerende anført, at det, at  

 en  

 ydelse bevilges efter lov om social service, ikke i sig selv er  

 tilstrækkeligt  

 til, at leverancen kan anses for at være social forsorg og bistand.
I henhold  

 til retspraksis skal der ved vurderingen af den konkrete leverance ses på  

 bl.a.  

 formålet med leverancen og på hovedydelsens art.
Idet institutionen leverer  

 ydelser med henblik på at behandle og så vidt muligt helbrede sygdomme eller  

 sundhedsmæssige anomalier, er ydelserne ikke omfattet af momslovens § 13,  

 stk.  

 1, nr. 2.
Videre har styrelsen anført, at det ikke  

 er ressortministeriet og den lovgivning, der regulerer ydelserne   

 herunder  

 regulerer betalingen  som i sig selv skal være afgørende for  

 momsfritagelsen.  

 En sådan vurdering vil endvidere være i strid med princippet om  

 afgiftsneutralitet Endelig har styrelsen anført, at det, at  

 institutionen har ansat to socialformidlere, kunne tyde på, at institutionen  

 ved siden af behandlingerne også leverer social forsorg og bistand.
Det er  

 dog  

 ikke muligt på det foreliggende grundlag at se, hvad de to socialformidleres  

 arbejdsopgaver er, og dermed vurdere, om der leveres social forsorg og  

 bistand,  

 og i givet fald i hvilket omfang.
Landsskatterettens  

 bemærkninger og begrundelse I henhold til momslovens § 13, stk. 1,  

 nr. 2, er følgende varer og ydelser fritaget for afgift:
Social forsorg og bistand, herunder  

 sådan, som præsteres af børne- og ungdomsinstitutioner og institutioner inden  

 for ældreområdet, samt levering af varer og ydelser med nær tilknytning  

 hertil. Af forarbejderne til bestemmelsen i  

 momslovens § 13 fremgår, at de heri indeholdte fritagelser er fastsat i  

 overensstemmelse med 6. momsdirektiv.
I direktivets artikel 13 er i punkt A  

 indeholdt en række fritagelser til fordel for visse former for virksomhed af  

 almen karakter.
Af bestemmelsens litra g og h fremgår nærmere:
g) tjenesteydelser og levering af goder  

 med nær tilknytning til social bistand og social sikring, herunder sådanne,  

 som  

 præsteres af alderdomshjem, af offentligretlige organer eller af andre, der  

 er  

 anerkendt af den pågældende medlemsstat som foretagender af almennyttig  

 karakter; h) tjenesteydelser og levering af goder  

 med nær tilknytning til beskyttelse af børn og unge, som præsteres af  

 offentligretlige organer, der er anerkendt af den pågældende medlemsstat som  

 foretagender af almennyttig karakter. Det fremgår af lov om social service §  

 85:
 Amtskommunen sørger for tilbud om  

 behandling af stofmisbrugere.
 Stk. 2. Tilbud efter stk. 1 skal  

 iværksættes senest 14 dage efter henvendelsen til amtskommunen.
 Stk. 3. En person, der er visiteret til  

 behandling, kan vælge at blive behandlet i et andet offentligt  

 behandlingstilbud eller godkendt privat behandlingstilbud af tilsvarende  

 karakter som det, der er visiteret til efter stk. 1.
( ) Institutionens ydelser i form af  

 narkotikaafvænning ydet i henhold til § 85 i lov om social service må anses  

 for  

 omfattet af fritagelsesbestemmelsen i momslovens § 13, stk. 1, nr. 2, om  

 social  

 forsorg og bistand.
Det er således amtskommunen, der har besluttet, at  

 institutionen skal varetage og modtage betaling for en opgave, der i det  

 væsentlige må karakteriseres som social forsorg og bistand.
 Narkotikaafvænningen af stofmisbrugere,  

 der foregår i henhold til tilskuddet ydet af Socialministeriet eller på  

 afdelinger i Vridsløselille fængsel for betaling modtaget af  

 Kriminalforsorgen,  

 er ligeledes ydelser, der må anses for omfattet af bestemmelsen i momslovens  

 §  

 13, stk. 1, nr. 2, om social forsorg og bistand.
 De i forbindelse med afvænningen  

 leverede ydelser af autoriserede sundhedspersoner, såsom sårbehandling,  

 nedtrapningsbehandling og lignende, må anses som sekundære ydelser til  

 hovedbehandlingsydelsen, hvorfor disse anses som en integreret del af den  

 momsfrie hovedydelse, jf. sag C-349/96.
 Lønsumsafgiftslovens § 1, stk. 1, har  

 følgende ordlyd:
Der betales en afgift til statskassen  

 af virksomheder, der mod vederlag leverer varer og ydelser, der er fritaget  

 for  

 afgift efter merværdiafgiftslovens § 13, stk. 1, nr. 1, nr. 3, nr. 5 og 6,  

 nr.  

 8, nr. 10-12, nr. 15-17 og nr. 20, jf. dog nedenfor stk. 2, og af  

 virksomheder  

 med anden økonomisk virksomhed, der mod vederlag leverer ydelser, der ikke er  

 afgiftspligtige efter merværdiafgiftsloven.
Der betales tillige afgift af  

 virksomheder, der udgiver eller importerer aviser. Da de af institutionen leverede ydelser  

 er omfattet af bestemmelsen i momslovens § 13, stk. 1, nr. 2, om social  

 forsorg  

 og bistand, er institutionen ikke lønsumsafgiftspligtig, jf.  

 lønsumsafgiftslovens § 1, stk. 1.
 Den påklagede afgørelse ændres i  

 overensstemmelse hermed.
