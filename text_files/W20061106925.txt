Landsskatteretskendelse vedr.
Ekstraordinær genoptagelse -  

 beregningsgrundlaget for arbejdsmarkedsbidrag Klagen skyldes, at regionen  

 ikke har imødekommet klagerens anmodning om ekstraordinær genoptagelse af  

 beregningsgrundlaget for arbejdsmarkedsbidrag for indkomståret 1994.
Landsskatterettens afgørelse Landsskatteretten stadfæster  

 regionens afgørelse.
Sagens oplysninger Klageren har i indkomståret  

 1994 modtaget iværksætterydelse på 50.990 kr. fra A-kassen for Selvstændige  

 (ASE). Beløbet er i årsopgørelsen for indkomståret 1994 medregnet ved  

 opgørelsen af overskud af selvstændig virksomhed og dermed som bidragspligtig  

 indkomst.
 Ved brev af 27. maj 2005  

 anmodede klageren told- og skatteregionen om genoptagelse af  

 beregningsgrundlaget  

 for arbejdsmarkedsbidrag for indkomståret 1994. Told- og Skatteregionen traf  

 ved brev af 1. juli 2005 afgørelse om ikke at genoptage beregningsgrundlaget  

 for arbejdsmarkedsbidrag for indkomståret 1994 ekstraordinært i henhold til  

 de  

 dagældende bestemmelser i arbejdsmarkedsfondslovens § 15, stk. 2, jf.  

 skattestyrelseslovens § 35, stk. 1. nr. 8.  

 Denne afgørelse påklagede klageren til Told- og Skattestyrelsen ved brev  

 af 10. august 2005. Told- og Skattestyrelsen har herefter pr. 1. november  

 2005  

 sendt sagen til videre behandling i Landsskatteretten i henhold til  

 skatteforvaltningslovens  

 § 62, stk. 5.
Told- og Skatteregionens afgørelse Regionen har ikke imødekommet  

 klagerens anmodning om genoptagelse af beregningsgrundlaget for  

 arbejdsmarkedsbidrag for indkomståret 1994, idet betingelserne i  

 skattestyrelseslovens § 35, stk. 1, nr. 8, jf. arbejdsmarkedsfondslovens §  

 15,  

 for ekstraordinær genoptagelse ikke anses for opfyldt.
Told- og Skattestyrelsen har  

 den 5. oktober 2004 udstedt cirkulære 2004-23 om genoptagelse af  

 skatteansættelsen, beregning af arbejdsmarkedsbidrag m.v. samt lønsumsafgift  

 vedrørende sygedagpenge og andre lignende overførselsindkomster modtaget af  

 selvstændigt erhvervsdrivende.
Anledningen til TSS-cirkulære 2004-23 var, at  

 Østre Landsret i dom af 24. september 2003, refereret i SKM2003.416.ØLR, har  

 fastslået, at sygedagpenge udbetalt til en selvstændig erhvervsdrivende, som  

 anvendte virksomhedsordningen, ikke skulle indgå i beregningsgrundlaget for  

 arbejdsmarkedsbidrag.
Cirkulæret opregner nærmere mulighederne for  

 genoptagelse  

 af beregningsgrundlaget for lønsumsafgift, arbejdsmarkedsbidrag og  

 skatteansættelser.
 Efter skattestyrelseslovens §  

 34, stk. 2, kan der ske genoptagelse, hvis anmodningen herom indgives senest  

 den 1. maj i det 4. år efter indkomstårets udløb.
 Hvis fristen i  

 skattestyrelseslovens § 34, stk. 2, er udløbet, kan der i henhold til  

 skattestyrelseslovens § 35, stk. 1, nr. 7, endvidere foretages genoptagelse  

 til  

 gunst for den skattepligtige fra og med det indkomstår, der har været til  

 prøvelse i den første sag, der resulterede i underkendelse af praksis, eller  

 fra og med det indkomstår, der er påbegyndt, men endnu ikke udløbet 5 år  

 forud  

 for underkendelsen af praksis.
 Østre Landsrets dom af 24.  

 september 2003 vedrørte indkomståret 1995, og der kan dermed efter  

 TSS-cirkulære 2004-23 ske genoptagelse fra og med dette indkomstår.
 Efter skattestyrelseslovens §  

 35, stk. 1, nr. 8, kan en ekstraordinær skatteansættelse foretages, hvis  

 Skatteministeren efter anmodning fra den skattepligtige giver  

 tilladelse til  

 ændring af skatteansættelsen som følge af, at der foreligger særlige  

 omstændigheder.  

 De stedlige told- og skattemyndigheder er bemyndiget til at træffe afgørelse  

 efter bestemmelsen.
 Bestemmelsen finder  

 tilsvarende anvendelse for arbejdsmarkedsbidrag, jf.  

 arbejdsmarkedsfondslovens  

 § 15.
Bestemmelsen giver adgang til  

 at tillade genoptagelse efter 3-års fristen efter anmodning fra den  

 skattepligtige, hvis der foreligger særlige omstændigheder, der ikke er  

 omfattet af de specifikke tilfælde, der er opregnet i loven.
Bestemmelsen  

 skal  

 sikre, at der er mulighed for at give tilladelse til genoptagelse i tilfælde,  

 hvor det må anses for urimeligt at opretholde ansættelsen.
 Bestemmelsen giver derimod  

 efter forarbejderne ikke grundlag for genoptagelse i tilfælde, hvor den  

 skattepligtige har glemt et fradrag, eller hvor myndighederne har fortolket  

 lovgivningen forkert, med mindre myndighederne i den forbindelse har handlet  

 ansvarspådragende.
Regionen finder ikke, at  

 skattemyndighederne ved den fulgte praksis er ifaldet et myndighedsansvar,  

 selv  

 om praksis er tilsidesat ved domstolene.
Den af skattemyndighederne anlagte  

 fortolkning må antages at ligge inden for rammerne af sædvanlig  

 retsanvendelse  

 og kan ikke antages at udløse et særligt ansvarsgrundlag ud over de  

 retsvirkninger, der fremgår af genoptagelsescirkulæret TSS-cirkulære 2004-23.
 Regionen har herefter ikke  

 imødekommet anmodningen om genoptagelse af beregningsgrundlaget for  

 arbejdsmarkedsbidrag for indkomståret 1994.
Klagerens påstand og argumenter Klageren har nedlagt påstand  

 om, at regionen pålægges at genoptage beregningsgrundlaget for  

 arbejdsmarkedsbidrag  

 for indkomståret 1994 ekstraordinært med henblik på, at der ikke skal  

 beregnes  

 arbejdsmarkedsbidrag af iværksætterydelse.
Til støtte for påstanden har  

 klageren bl.a. gjort gældende, at han af A-kassen for Selvstændige, som i  

 1994  

 har udbetalt iværksætterydelse på ca. 50.000 kr., er blevet gjort opmærksom  

 på,  

 at han sandsynligvis har betalt arbejdsmarkedsbidrag heraf. Østre Landsret  

 har  

 nu afgjort, at opkrævningen var forkert, og man kan derfor få det ulovligt  

 opkrævede arbejdsmarkedsbidrag retur.
Sagen bør derfor genoptages for  

 indkomståret 1994, idet arbejdsmarkedsbidraget er opkrævet ulovligt, og idet  

 det har været umuligt at fremsætte kravet om tilbagebetaling tidligere.
Landsskatterettens bemærkninger og begrundelse Arbejdsmarkedsbidragsopgørelsen  

 kan genoptages, når den bidragspligtige fremlægger nye oplysninger, der kan  

 medføre en ændret opgørelse.
Anmodningen om genoptagelse skal indgives senest  

 den 1. maj i det 4. år efter udløbet af det pågældende indkomstår, jf.  

 arbejdsmarkedsfondslovens § 15, stk. 2, jf. skattestyrelseslovens § 34, stk.  

 2,  

 (nu skatteforvaltningslovens § 26, stk. 2).
 For  

 klagerens vedkommende skulle anmodningen om genoptagelse således være  

 indgivet  

 senest den 1. maj 1998 for indkomståret 1994. Anmodningen er imidlertid først  

 indgivet ved brev af 27. maj 2005.
 Idet  

 skattestyrelseslovens § 34 og § 35 (nu skatteforvaltningslovens § 26 og § 27)  

 efter arbejdsmarkedsfondslovens § 15, stk. 2, anvendes tilsvarende i  

 forbindelse med arbejdsmarkedsbidrag, kan en anmodning om genoptagelse, der  

 er  

 indgivet efter udløbet af fristen for ordinær genoptagelse, imødekommes i  

 tilfælde, der opfylder en af de i skattestyrelseslovens § 35, stk. 1, (nu  

 skatteforvaltningslovens § 27, stk. 1), udtømmende opregnede 8 betingelser.
 Det  

 fremgår af § 6, stk. 7, jf. stk. 3, 3. pkt., i lov nr. 410 af 2. juni 2003,  

 at  

 de dagældende regler skal anvendes ved anmodninger om ekstraordinær  

 genoptagelse, såfremt denne lov er til ugunst for den skattepligtige i  

 forhold  

 til hidtil gældende regler for indkomståret 1999 og tidligere.
 Før  

 lov nr. 410 af 2. juni 2003 henvistes der i arbejdsmarkedsfondslovens § 15,  

 stk. 2, ikke til skattestyrelseslovens § 35, men alene til  

 skattestyrelseslovens § 34. Det indebar, at der før lov nr. 410 af 2. juni  

 2003  

 ikke var hjemmel til ekstraordinær genoptagelse af beregningsgrundlag for  

 arbejdsmarkedsbidrag, men alene hjemmel til ordinær genoptagelse.
I  

 henhold til skattestyrelseslovens § 35, stk. 1, nr. 7, (nu  

 skatteforvaltningslovens § 27, stk. 1, nr. 7) kan en anmodning om  

 genoptagelse,  

 der er indgivet efter udløbet af fristen for ordinær genoptagelse i  

 skattestyrelseslovens § 34, stk. 2, (nu skatteforvaltningslovens § 26, stk.  

 2),  

 imødekommes, hvis hidtidig praksis er endeligt underkendt ved en dom, en  

 landsskatteretskendelse, skatteministerens beslutning eller en praksisændring  

 offentliggjort af Skatteministeriet.
Genoptagelse kan ske til gunst for den  

 skattepligtige fra og med det indkomstår, der har været til prøvelse i den  

 første sag, der resulterede i underkendelse af praksis, eller fra og med det  

 indkomstår, der er påbegyndt, men endnu ikke udløbet 5 år forud for  

 underkendelsen af praksis.
 Østre  

 Landsrets dom af 24. september 2003, offentliggjort i SKM2003.416.Ø, vedrørte  

 indkomståret 1995, og der kan dermed i henhold til TSS-cirkulære 2004-23 ske  

 genoptagelse fra og med dette indkomstår.
 Klagerens  

 anmodning om ekstraordinær genoptagelse af beregningsgrundlaget for  

 arbejdsmarkedsbidrag for indkomståret 1994 kan derfor ikke imødekommes i  

 henhold  

 til arbejdsmarkedsfondslovens § 15, stk. 2, jf. skattestyrelseslovens § 35,  

 stk. 1, nr. 7, (nu skatteforvaltningslovens § 27, stk. 1, nr. 7).
 I  

 henhold til skattestyrelseslovens § 35, stk. 1, nr. 8, (nu  

 skatteforvaltningslovens § 27, stk. 1, nr. 8), kan der bevilges ekstraordinær  

 genoptagelse efter anmodning fra den skattepligtige, hvis der foreligger  

 særlige omstændigheder.
 Det  

 fremgår af forarbejderne til lov nr. 410 af 2. juni 2003, at bestemmelsen i  

 skattestyrelseslovens § 35, stk. 1, nr. 8, ikke giver grundlag for  

 genoptagelse  

 i tilfælde, hvor myndighederne har fortolket lovgivningen forkert, med mindre  

 myndighederne i den forbindelse har handlet ansvarspådragende.
Efter  

 Landsskatterettens opfattelse har skattemyndighederne ikke ved den hidtidige  

 praksis handlet ansvarspådragende ved at opkræve og/eller modtage  

 arbejdsmarkedsbidrag fra klageren, selv om den hidtidige praksis er endelig  

 underkendt af domstolene.
Den af skattemyndighederne anlagte fortolkning må  

 antages at ligge inden for rammerne af sædvanlig retsanvendelse og kan ikke  

 antages  

 at udløse et særligt ansvarsgrundlag ud over de retsvirkninger, der fremgår  

 af  

 TSS-cirkulære 2004-23 om genoptagelse af skatteansættelsen, beregning af  

 arbejdsmarkedsbidrag m.v. samt lønsumsafgift vedrørende sygedagpenge og andre  

 lignende overførselsindkomster modtaget af selvstændigt erhvervsdrivende.
 Betingelsen  

 for at opnå ekstraordinær genoptagelse efter arbejdsmarkedsfondslovens § 15,  

 stk. 2, jf. skattestyrelseslovens § 35, stk. 1, nr. 8, (nu  

 skatteforvaltningslovens  

 § 27, stk. 1, nr. 8), er derfor ikke opfyldt.
 Ingen  

 af de øvrige betingelser for at opnå ekstraordinær genoptagelse opregnet i  

 arbejdsmarkedsfondslovens § 15, stk. 2, jf. skattestyrelseslovens § 35, stk.  

 1,  

 (nu skatteforvaltningslovens § 27, stk. 1), anses i øvrigt for opfyldt.
 Afgørelsen  

 stadfæstes derfor.
