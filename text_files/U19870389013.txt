En grafisk virksomhed anskaffede en offset-rotationspresse og indgik  

 en produktionsbemandingsaftale med Dansk Litografisk Forbund i forbindelse  

 hermed.
Virksomheden tilbød to ansatte, der var medlemmer af Dansk  

 Typograf-Forbund, beskæftigelse ved rotationspressen på betingelse af, at de  

 lod sig overflytte til Dansk Litografisk Forbund.
Under domsforhandlingen tog den indklagede virksomhed bekræftende til  

 genmæle over for påstanden om overenskomstbrud, jfr.
Hovedaftalens §§ 1 og 4.  

 Virksomheden idømtes en bod på 25.000 kr.
Den pågældende arbejdsgiverforening  

 blev frifundet for en påstand om delagtiggørelse i det overenskomststridige  

 forhold.
De indklagede, som oprindeligt påstod frifindelse, har ved  

 domsforhandlingens begyndelse taget bekræftende til genmæle for så vidt angår  

 første led af klagernes påstand, dog alene i relation til virksomheden, ikke  

 i forhold til GO - Grafiske Organisationer, idet det erkendes, at  

 virksomheden har handlet overenskomststridigt ved som betingelse for  

 beskæftigelse ved den omhandlede offset-rotationspresse at kræve medlemskab  

 af Dansk Litografisk Forbund.
Over for bodspåstanden har de indklagede i det  

 hele påstået frifindelse.
 Sagens nærmere omstændigheder er efter det oplyste følgende:
I forbindelse med anskaffelsen af den i klagernes påstand omhandlede  

 offset-rotationspresse indgik den indklagede virksomhed Bording Grafik A/S  

 den 10. november 1986 en produktionsbemandingsaftale med Dansk Litografisk  

 Forbund.
Aftalen, der er underskrevet af en repræsentant for forbundet og -  

 under angivelsen GO - Grafiske Organisationer - af virksomhedens direktør,  

 lyder således:
 »Med henvisning til Reprofagets overenskomst vedrørende  

 offsettrykning er der i forbindelse med Bording Grafik A/S's indkøb af ny  

 offsetrotationspresse MAN Rotoman C. 50 med 2 rullestel, 5 dobbeltværker,  

 heater og 2 falseværker med tilhørende optagerstationer indgået følgende  

 aftale mellem parterne:
Pressen er automatiseret og EDB-udstyret med henblik på en høj funktionel  

 sikkerhed.
Trykpladerne scannes til EDB farvejustering For at løse de med produktionen varierende opgaver bemandes pressen i det  

 hele med 4 trykkere, der varetager alle opgaver vedrørende trykningen.
 Det kan efter aftale parterne imellem i indkøringsfasen bemandes med 3  

 trykkere og 1 reproteknisk hjælper, jfr. overenskomstens § 30, der f.eks.  

 senere skal under uddannelse som offsettrykker.
 Arbejdet vedrørende klargøring af ruller og fratagning af færdige tryk kan  

 også udføres af mandlige bogbinderassistenter.
Der foreligger en vejledning vedrørende teknik og arbejdsbeskrivelse for  

 mandskabet.
Der udarbejdes lokale planer vedrørende arbejdstid,  

 holdsammensætning og turnus m.v.
 Dansk Litografisk Forbund medvirker ved maskinens bemanding og vil heri  

 positivt drøfte såvel nødvendige overflytninger som behovet for  

 uddannelsesaftaler.
Aftalen kan opsiges med 3 måneders varsel til udløb sammen med reprofagets  

 overenskomst. Ændres aftalens forudsætninger, kan den kræves  

 genforhandlet.« Af overenskomsten mellem Reprolauget i Danmark og Dansk Litografisk  

 Forbund fremgår, at arbejdet ved den omhandlede rotationspresse henhører  

 under overenskomsten som fagligt område for offsettrykkere, og at  

 overenskomsten åbner mulighed for antagelse af ufaglærte hjælpearbejdere.  

 Efter det oplyste findes tilsvarende bestemmelser i Typografoverenskomsten.
Med henvisning til den indgåede produktionsbemandingsaftale tilbød  

 virksomheden ved enslydende skrivelser af 13. november 1986 to af de ansatte,  

 trykkeriarbejderne Christian Hudson Bissoon og Kai Ole Munck, der begge er  

 medlemmer af Dansk Typograf-Forbund, beskæftigelse ved den nye  

 rotationspresse under forudsætning af, at de lod sig overflytte til Dansk  

 Litografisk Forbund.
I skrivelserne, der er underskrevet af virksomhedens  

 direktør, hedder det:
 »Vi vil hermed tilbyde dig beskæftigelse i forbindelse med den nye  

 offsetrotationspresse MAN C. 5, der opstilles på Turbinevej.
 Da der med Dansk Litografisk Forbund er indgået  

 produktionsbemandingsaftale om betjening af maskinen, er det nødvendigt, at  

 du bliver overflyttet til dette forbund og hermed kommer under Reprofagets  

 overenskomst.
 Det er hensigten, at du allerede fra uge 48 skal medvirke ved montage af  

 maskinen, og du må derfor meget hurtigt give tilkende, om du er interesseret  

 eller ej.
Forudsætningen, for at vi kan beskæftige dig ved den nye offset-rotation,  

 er imidlertid, som ovenfor nævnt, at du overflyttes til Dansk Litografisk  

 Forbund.« Da virksomheden efter Dansk Typograf-Forbunds opfattelse handlede  

 overenskomststridigt ved således at gøre beskæftigelsen af forbundets  

 medlemmer ved den omhandlede rotationspresse betinget af, at de lod sig  

 overflytte til Dansk Litografisk Forbund, blev der efter klagernes begæring  

 afholdt et fællesmøde den 25. november 1986 til behandling af en klage  

 herover.
I referatet fra mødet hedder det blandt andet:
 »Fra lønmodtagerside fastholdt man den fremsatte klage, og man  

 tilkendegav, at virksomheden har gjort sig skyldig i en  

 organisationsfjendtlig handling.
Fra arbejdsgiverside tilkendegav man, at Bording Grafik A/S ikke har haft  

 til hensigt at foretage overenskomststridig indblanding i  

 organisationsforhold på lønmodtagerside, og man beklagede, at man på  

 lønmodtagerside havde opfattet de omhandlede henvendelser sådan.
Man henviste  

 til, at virksomheden havde afgivet tilbud overfor trykkeriarbejderne Kai  

 Munck og Hudson Bissoon på grundlag af produktionsaftale af 10. november 1986  

 mellem Dansk Litografisk Forbund og GO - Grafiske Organisationer samt til, at  

 virksomheden opfattede det omhandlede arbejde som rent litografarbejde.
Man  

 fastholdt i øvrigt, at de omhandlede tilbud efter omstændighederne måtte  

 betragtes som bortfaldet.
Fra lønmodtagerside protesterede man imod, at GO - Grafiske Organisationer  

 har indgået en eksklusivaftale med Dansk Litografisk Forbund for arbejde, der  

 altid er blevet udført af medlemmer af Dansk Typograf-Forbund, samt mod at  

 aftalen åbner mulighed for, at bogbinderassistenter kan klargøre ruller og  

 fratage færdige tryk fra maskinen.
Fra arbejdsgiverside afviste man  

 protesten.
 Fra lønmodtagerside forbeholdt man sig at videreføre sagen til  

 Arbejdsretten og herunder gøre organisationsansvar gældende overfor GO -  

 Grafiske Organisationer.
Fra arbejdsgiverside tilkendegav man, at der ikke var grundlag  

 herfor.« For Arbejdsretten er der afgivet vidneforklaring af trykkeriarbejderne  

 Christian Hudson Bissoon, Flemming Hansen og Søren Olsen samt af  

 afdelingssekretær i Dansk Typograf-Forbund Uffe Thomsen og fællestillidsmand  

 Ole Jørgensen.
Trykkeriarbejder Hudson Bissoon har forklaret, at han, der er ufaglært,  

 blev ansat i virksomheden i 1986. Han fik brevet af 13. november 1986 fra  

 faktor Jesper Jensen og henvendte sig derefter til sit forbund, hvorefter han  

 sagde nej til tilbudet.
Han fik så at vide, at han ville blive smidt ud,  

 fordi han var »i det forkerte forbund«.
Han er senere blevet  

 afskediget.
 Trykkeriarbejder Flemming Hansen har forklaret, at han i november 1986 fik  

 tilbud om en læreplads som offsettrykker ved rotationspressen på Turbinevej.  

 Henvendelsen kom fra faktor Jesper Jensen, der sagde, at tilbudet forudsatte,  

 at han meldte sig over i Litografforbundet.
Trykkeriarbejder Søren Olsen har forklaret, at han i efteråret 1986 var  

 ansat på Berlingske Tidende.
På et tidspunkt, som han ikke længere husker,  

 fik han tilbud fra virksomheden om en læreplads ved den nye  

 offset-rotationspresse.
Tilbudet forudsatte, at han skiftede til  

 Litografforbundet, hvad han ikke ville.
Han henvendte sig senere i samme uge  

 til sit eget forbund og fortalte om tilbudet.
 Afdelingssekretær Uffe Thomsen har forklaret, at denne henvendelse fandt  

 sted den 6. december 1986.
Fællestillidsmand Ole Jørgensen har forklaret, at han flere gange forud  

 for virksomhedens anskaffelse af den nye rotationspresse henvendte sig til  

 ledelsen for at drøfte bemandingen af pressen.
Han fik først kendskab til  

 produktionsbemandingsaftalen, da den var indgået.
Arbejdet ved pressen er  

 fælles fagligt område for medlemmer af de to forbund.
Alligevel var det  

 tilbud, som en af de ansatte, der er faglært typograf, fik om beskæftigelse  

 ved den nye presse, betinget af, at han lod sig overflytte til  

 Litografforbundet.
Tilbudet blev givet så sent som i foråret 1987. Forholdet  

 mellem virksomhedens ledelse og de beskæftigede medlemmer af  

 Typografforbundet er og har i lang tid været anstrengt.
Klagerne har til støtte for påstanden anført, at både virksomheden og GO -  

 Grafiske Organisationer har handlet overenskomststridigt ved som betingelse  

 for beskæftigelse ved den nye rotationspresse at kræve medlemsskab af Dansk  

 Litografisk Forbund.
En sådan handlemåde er i strid med Hovedaftalens §§ 1 og  

 4 og må betegnes ikke blot som overenskomststridig, men tillige som  

 organisationsfjendtlig.
Fra virksomhedens side har man nu erkendt at have  

 handlet overenskomststridigt, således at sagen for virksomhedens vedkommende  

 alene vedrører spørgsmålet om idømmelse af bod.
Ved afgørelsen heraf må man  

 tilsidesætte de indklagedes påstand om, at virksomheden ikke har haft til  

 hensigt at foretage nogen overenskomststridig indblanding i  

 organisationsforholdene, og at det således blot beror på en misforståelse,  

 når produktionsbemandingsaftalen og henvendelserne til de to  

 trykkeriarbejdere er blevet opfattet som udtryk herfor.
Denne påstand  

 modsiges klart af den omstændighed, at aftalen er underskrevet af  

 virksomhedens direktør, der da var medlem af GO - Grafiske Organisationer, og  

 af oplysningerne om det anstrengte forhold mellem ledelsen og de i  

 virksomheden beskæftigede medlemmer af Dansk Typograf-Forbund.
Hertil kommer,  

 at det lyder usandsynligt, at man skulle have rettet henvendelse til så mange  

 med tilbud om beskæftigelse mod overflytning til Dansk Litograf- Forbund, før  

 man blev klar over fejlen.
Efter fællestillidsmandens forklaring kom den  

 sidste henvendelse endog så sent som i foråret 1987. Fra virksomhedens side  

 har man således helt systematisk søgt at påvirke medlemmer af Dansk  

 Typograf-Forbund til at skifte forbund.
Virksomheden må derfor idømmes en  

 meget betydelig bod.
For så vidt angår den del af påstanden, som vedrører GO - Grafiske Organisationer, har klagerne anført, at man under  

 fællesmødet har undladt at »skære igennem« og give klart til kende  

 over for virksomheden som medlem af organisationen, at den stillede  

 betingelse for beskæftigelse ved den nye rotationspresse var  

 overenskomststridig og udtryk for en organisationsfjendtlig handling.
Da GO -  

 Grafiske Organisationer dermed har gjort sig delagtig i det  

 overenskomststridige forhold, må også organisationen idømmes en bod, der i  

 hvert fald ikke kan fastsættes til et lavere beløb end i den senest pådømte  

 tilsvarende sag nr. 86.462, hvor boden blev udmålt til 50.000 kr.
De indklagede har som anført erkendt, at virksomheden har handlet  

 overenskomststridigt ved at gøre beskæftigelsen ved den nye rotationspresse  

 betinget af overflytning til Dansk Litografisk Forbund.
Fra virksomhedens  

 side har man imidlertid ikke haft til hensigt at foretage nogen  

 overenskomststridig indblanding i organisationsforholdene.
Ved affattelsen af  

 de to skrivelser af 13. november havde man alene til hensigt at præcisere  

 over for de pågældende medarbejdere, at arbejdet henhører under  

 overenskomsten med Dansk Litograf Forbund.
Da man derfor blev klar over, at  

 de fremsatte skriftlige tilbud om beskæftigelse kunne give anledning til  

 misforståelse i så henseende, trak man tilbudene tilbage, ligesom man ved  

 fællesmødet beklagede misforståelsen.
De senere mundtlige tilbud er ikke  

 fremsat af ledelsen eller på ledelsens vegne og kan derfor ikke lastes  

 virksomheden, men må stå for den eller de pågældende medarbejderes egen  

 regning.
Da man således ikke bevidst har handlet overenskomststridigt, bør  

 der i overensstemmelse med almindelig praksis ikke pålægges virksomheden bod.  

 I hvert fald foreligger der sådanne formildende omstændigheder, at en  

 eventuel forskyldt bod bør bortfalde.
Hvad GO - Grafiske Organisationer angår, bestrides det, at organisationen  

 på nogen måde har delagtiggjort sig i virksomhedens handlemåde.
Man har  

 hverken medvirket aktivt eller ved fællesmødet forholdt sig passiv.
Der er  

 derfor intet grundlag for at tage påstanden om organisationsansvar til følge.
 Arbejdsretten skal udtale:
De indklagede har erkendt, at virksomheden Bording Grafik A/S har handlet  

 overenskomststridigt ved som betingelse for beskæftigelse ved den omhandlede  

 offset-rotationspresse, der efter det oplyste er fælles fagligt område for  

 medlemmer af Dansk Typograf-Forbund og Dansk Litografisk Forbund, at kræve  

 medlemskab af sidstnævnte forbund.
For så vidt angår virksomheden tager  

 retten derfor første led af klagernes påstand til følge.
Ved afgørelsen af, om virksomheden bør idømmes bod, lægger retten til  

 grund, at de to skrivelser af 13.november 1986, der er underskrevet af  

 virksomhedens direktør, er udtryk for, at ledelsen med støtte i  

 produktionsbemandingsaftalen har haft til hensigt at blande sig i de  

 organisationsmæssige tilhørsforhold for i hvert fald disse to ansattes  

 vedkommende.
Virksomheden findes herefter at have forskyldt bod.
Da man ved  

 fællesmødet den 25. november 1986 har beklaget skrivelsernes udformning, og  

 da det efter de afgivne forklaringer findes betænkeligt at anse det for  

 godtgjort, at der senere fra ledelsens side er fremsat tilbud om  

 beskæftigelse ved den nye rotationspresse, som var betinget af medlemsskab af  

 Dansk Litografisk Forbund, findes boden passende at kunne fastsættes til  

 25.000 kr.
Efter det under sagen fremkomne finder retten intet grundlag for at  

 fastslå, at GO - Grafiske Organisationer har gjort sig delagtig i det  

 overenskomststridige forhold, hverken som følge af den holdning, man indtog  

 under fællesmødet, eller ved at figurere som medunderskriver på  

 produktionsbemandingsaftalen, idet denne må anses underskrevet af  

 virksomhedens direktør på egne vegne og ikke - som medlem af organisationen -  

 på dennes vegne.
Retten tager derfor GO - Grafiske Organisationers  

 frifindelsespåstand til følge.
 T h i k e n d e s f o r r e t :
 Bording Grafik A/S har handlet overenskomststridigt ved som betingelse for  

 beskæftigelse ved virksomhedens offset-rotationspresse MAN Rotoman C. 50 at  

 kræve medlemskab af Dansk Litografisk Forbund.
 Til Dansk Typograf-Forbund skal Bording Grafik A/S betale en bod på 25.000  

 kr.
 GO - Grafiske Organisationer frifindes for de af klagerne,  

 Landsorganisationen i Danmark for Dansk Typograf-Forbund, i denne sag  

 nedlagte påstande.
 Sagens omkostninger, 2.000 kr., betales af de indklagede til  

 Arbejdsretten.
