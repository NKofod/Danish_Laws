Skriftlig fremsættelse (27. oktober 2005) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om retssikkerhed og administration på det sociale område  

 (Handlepligt ved uenighed, mellemkommunal refusion ved passivitet,  

 prisfastsættelse af mellemkommunal refusion, mellemkommunal refusion for  

 plejevederlag, adgang til at indhente oplysninger i forbindelse med  

 refusionspligten og behandling af praksisundersøgelse på møde) (Lovforslag nr.
L 37).
 Dette lovforslag samler en række enkeltforslag med præcisering  

 af ansvarsfordelingen mellem kommuner som tema.
 Det er lovforslag, der alle udspringer af mit ansvar for løbende  

 at sikre, at lovgivningen fungerer hensigtsmæssigt og rimeligt.
 Det er i denne sammenhæng, at forslaget også indeholder en  

 præcisering af det kommunalpolitisk og amtspolitiske ansvar for at følge op  

 på  

 klageinstansernes praksisundersøgelser på det sociale område.
 Jeg skal herefter præsentere de enkelte elementer i forslaget.
Den sociale lovgivning bygger på et princip om, at der er én og  

 kun én kommune, der har handlepligten i forhold til borgeren.
Det har  

 imidlertid vist sig, at kommunerne i længere perioder kan være uenige om,  

 hvem  

 der er borgerens handlekommune, med den konsekvens, at borgeren ikke kan få  

 den  

 nødvendige hjælp.
Om end det kun er sjældent, at kommunerne på denne måde  

 forringer borgernes  

 retssikkerhed, kan  

 problemerne for den enkelte borger være uoverskueligt store.
Derfor foreslås  

 det, at det i lovgivningen fastsættes, hvem borgeren kan henvende sig til  

 vedrørende ydelser efter den sociale lovgivning i de tilfælde, hvor to eller  

 flere kommuner ikke kan blive enige om ansvaret.
Der er kommuner, som oplever, at tilflyttere med meget store  

 sociale problemer, burde have fået hjælp langt tidligere end tilfældet er.  

 Disse kommuner, der selv iværksætter den nødvendige hjælp, kan føle, at  

 tilflytternes tidligere opholdskommuner, ved at forholde sig passivt i  

 forhold  

 til de sociale problemer, skubber problemerne  og udgifterne   

 videre til en  

 anden kommune.
Lovforslaget indeholder derfor en hjemmel til, at tidligere  

 opholdskommuner, under visse betingelser, kan pålægges refusion, hvis de  

 undlader at iværksætte de nødvendige foranstaltninger, eller hvis de bringer  

 nødvendige  

 foranstaltninger til ophør.
Retssikkerhedslovens grundprincip vedrørende kommunernes handle-  

 og betalingsansvar går ud på, at det er borgerens opholdskommune, der handler  

 og betaler  også når borgeren opholder sig udenfor kommunegrænsen.  

 Dette  

 princip er dog brudt for så vidt angår hjemmehjælp under midlertidigt ophold  

 i  

 en anden kommune  den såkaldte sommerhusregel.
I dette tilfælde er det  

 den  

 midlertidige kommune, der skal yde hjemmehjælpen.
Det samme er for så vidt  

 tilfældet med plejevederlag.
Plejevederlag udbetales af den kommune, hvor  

 plejen foregår.
Med henblik på at følge princippet om at opholdskommunen  

 betaler for ydelsen, indeholder lovforslaget en bestemmelse om, at udgiften  

 til  

 plejevederlag, ligesom det gælder for udgiften til hjemmehjælp, afholdes af  

 opholdskommunen.
Der findes ikke i lovgivningen beregningsregler for den  

 mellemkommunale refusion.
Der har imidlertid i praksis udviklet sig regler  

 for  

 opgørelsen af disse mellemkommunale krav.
Det er således fastslået af  

 Ankestyrelsen, at kun udgifter der er direkte personhenførbare kan medtages i  

 kravet.
Det betyder blandt andet, at der er store variationer i de krav, som  

 en  

 kommune kan sende videre afhængigt af, om borgeren bor på plejehjem eller i  

 ældrebolig.
Dette skyldes, at der er udgifter til lokaler på plejehjem, som  

 ikke kan henføres til enkelte personer.
Det gælder for eksempel arealer til  

 genoptræning, personalerum, køkken, cafeteria og kiosk.
Lovforslaget  

 indeholder  

 derfor en adgang til at kunne medtage udgiften til disse arealer.
Flere kommuner har peget på det problem, at reglerne om en  

 mellemkommunal refusion fra en tidligere opholdskommune for beboere på  

 forsorgshjem ikke nytter noget, når forsorgshjemsbeboerens færden ikke kan  

 fastlægges.
En tidligere opholdskommunes betalingspligt ophører, når borgeren  

 har klaret sig selv i en periode.
Efter praksis kan den tidligere  

 opholdskommunes betalingspligt ophøre, uden at borgeren har fået en ny  

 opholdskommune.
Lovforslaget forsøger at rette op på denne retstilstand ved  

 at  

 fastslå, at en tidligere opholdskommunes betalingsforpligtelse i forhold til  

 en  

 hjemløs først ophører, når der er en ny kommune, der kan overtage handle- og  

 betalingsansvaret.
Retssikkerhedslovens regler om indhentelse af oplysninger udgør  

 en ændring af persondataloven til gunst for borgerne, idet indhentelsen af  

 oplysninger, med kun få undtagelser, skal ske med samtykke fra den  

 oplysningerne vedrører.
Undtagelserne til kravet om samtykke vedrører  

 situationer, hvor det ikke er hensigtsmæssigt, at det er borgeren, der afgør  

 om  

 oplysningerne skal indhentes.
Det drejer sig blandt andet om sager om  

 anbringelser af børn og tilbagebetaling af uberettiget modtaget ydelser.
Der  

 har imidlertid vist sig endnu en sagstype, hvor det ikke er en god ide at  

 lade  

 borgeren afgøre, om oplysningerne skal indhentes.
Det drejer sig om sager,  

 hvor  

 der ydes mellemkommunal refusion fra en tidligere opholdskommune.
Denne  

 tidligere opholdskommune har behov for at vide, hvad pengene bruges til.  

 Lovforslaget indeholder derfor en begrænset adgang til at indhente  

 oplysninger  

 om den person, som kommunen yder refusion for.
De sociale nævn og Ankestyrelsen har efter lovgivningen mulighed  

 for at udarbejde undersøgelser om kommunernes praksis.
Erfaringen viser  

 imidlertid, at undersøgelserne ikke altid kommer de ansvarlige i kommunerne  

 og  

 amterne for øre.
Derfor foreslås det, at kommunalbestyrelsen og amtsrådet er  

 forpligtet til at behandle klageinstansernes undersøgelser af kommunens eller  

 amtskommunens egen praksis på et møde.
 Med disse bemærkninger skal jeg indstille lovforslaget til  

 Folketingets velvillige behandling.
