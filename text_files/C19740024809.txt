(Handelsskolerne) Efter forhandling med Landsforeningen af timelærere ved Danmarks  

 handelsskoler fastsættes herved følgende regler:
 Ansættelse.
§ 1.  timelærere ansættes af skolen for en  

 undervisningsperiode ad gangen.
Ved undervisningsperiode forstås følgende:
 Højere handelseksamen og handelseksamen: 40 ugers kursus.
 Højere fagprøver og fagprøver: 32-36 ugers kursus.
 Stk. 2.  En timelærer, der har haft timer i mere end en  

 undervisningsperiode, kan påregne fortsat ansættelse som timelærer, såfremt  

 skolens timetal gør dette muligt.
 Stk. 3.  En timelærer, der er fratrådt, indtræder ved  

 senere genansættelse med den anciennitet, han havde opnået før fratrædelsen.
 Aflønning.
 § 2.  Timelærere aflønnes månedlig for hver ugentlig  

 time uanset timetallet med en kvotadel af månedslønnen i de respektive  

 lønrammer med tilhørende særlige tillæg for fastansatte lærere, jfr. skema I  

 og II.
 Stk. 2.  Ved højere handelseksamen, højere fagprøver og  

 handelseksamen beregnes kvotadelen som vist i skemaet af lønrammerne  

 16/21/29/31, af lønrammerne 18/26/28 eller eventuelt af lønrammerne 13/21/23  

 efter følgende regler:
 a. 16/21/29/31.
 Disse lønrammer anvendes, når timelæreren har bestået skoleembedseksamen  

 eller anden afsluttende embedseksamen fra universiteterne eller andre højere  

 læreanstalter eller har bestået en af handelshøjskolernes kandidateksaminer,  

 og ikke aflønnes efter de regler, hvortil § 11, stk. 3, henviser.
 b. 18/26/28.
 Disse lønrammer anvendes, når timelæreren har bestået en handelshøjskoles  

 erhvervsøkonomiske og/eller erhvervssproglige eksaminer eller diplomprøver  

 (H.A., E.A., H.D. og E.D.), translatørprøven eller i øvrigt er i besiddelse  

 af en uddannelse, som af undervisningsministeriet måtte blive godkendt som  

 ligestillet hermed.
 c. 13/21/23.
Lærere, der ikke efter deres uddannelse er berettiget til aflønning i  

 henhold til a. og b., aflønnes efter lønrammerne 13/21/23 som ved  

 handelsmedhjælpereksamen og fagprøver.
Efter indplacering, jfr. § 3, stk. 4,  

 foretages den fremtidige lønberegning på baggrund af de til skoleafdelingen  

 hørende kvotadele.
 Stk. 3.  Timelærere ved handelsmedhjælpereksamen og  

 fagprøver aflønnes altid med en kvotadel af lønrammerne 13/21/23.
 Stk. 4.  Ved timelærernes indplacering pr. 1. august  

 1972, hvor cirkulæret træder i kraft, anvendes følgende fremgangsmåde:
 1. Timelæreren indplaceres inden for de respektive  

lønrammer , jfr. stk. 2 og 3 og oversigten over satser pr. 1. august  

 1972.
2. Ved placeringen på skalatrin inden for  

 lønrammerne tages udgangspunktet i den timeløn, der tilkom timelæreren pr. 1.  

 august 1972 efter direktoratets skrivelse af 21. december 1972 (II-374). Der  

 ses dog bort fra de hidtidige stedtillæg for de timelærere, der også før 1.  

 august 1972 var kvotaaflønnede.
Med dette udgangspunkt placeres timelæreren  

 på det skalatrin, der svarer til den nærmeste højere lønsats i kolonne 1 i  

 oversigten over satser pr. 1. august 1972. Kolonne 1 angiver den beregnede  

 kvotatimeløn uden stedtillæg og anvendes udelukkende ved placeringen på  

 skalatrin.
 Stk. 5.  Når timelæreren er indplaceret på skalatrin  

 beregnes lønnen  ved anvendelse af kolonnerne 2-8, hvor der er taget  

 hensyn til stedtillæggene.
Stk. 6.  Oprykning til aflønning efter højere skalatrin  

 sker med 2-årige intervaller.
Ved eventuel fastansættelse beregnes  

 lønancienniteten dog på grundlag af løntimerne set i forhold til omfanget af  

 de faste læreres undervisningspligt.
 Stk. 7.  Oprykning til aflønning med kvotadel af  

 henholdsvis lønramme 29 og 31, lønramme 28 og lønramme 23 kan kun ske, hvis  

 timelærerens forhold i enhver henseende har været tilfredsstillende.
 Stk. 8.  Der ydes aldersreduktion efter de samme regler,  

 som gælder for fastansatte lærere.
 Kvotadele.
 § 4.  kvotadelene, der svarer til det pligtige  

 ugentlige undervisningstimetal for de fastansatte lærere ved de respektive  

 skoleafdelinger, følger skoleafdelingerne, jfr. skema II.
 Udbetaling.
§ 5.  Timelønnen udbetales månedsvis bagud i indtil 12  

 måneder beregnet efter 4 gange antallet af ugentlige timer.
Læses kortere  

 perioder end 40 uger, fastsættes lønnen efter forholdet 40 uger og det antal  

 uger, undervisningsperioden varer, beregnet fra en måneds begyndelse til en  

 måneds slutning.
Der bortses dog fra sommerferie, mens alle andre ferier  

 højst kan medregnes med 2 uger.
 Opsigelse.
 § 6.  Ansættelsesforholdet kan af timelæreren opsiges  

 med 1 måneds varsel til udgangen af en måned.
Stk. 2.  Opsigelse skal af skolen meddeles med 1 måneds  

 varsel til fratræden ved en måneds udgang i de første 6 måneders ansættelse  

 ved handelsskolen.
Har ansættelsen varet længere end 6 måneder forhøjes  

 varslet til 3 måneder.
 Stk. 3.  Opsigelse skal være meddelt skriftligt senest  

 den sidste i den måned, efter hvis udløb opsigelsesvarslet begynder at løbe.
 Sygdom, graviditet og ferie.
 § 7.  Der ydes fuld løn under sygdom og ferier inden  

 for ansættelsesperioden.
 Stk. 2.  Såfremt en timelærers sygdom strækker sig ud  

 over det tidspunkt, til hvilket denne med lovligt varsel kunne opsiges i  

 henhold til § 6, skal skolen meddele opsigelse med 1 måneds varsel.
 § 8.  En timelærer, der er gravid, skal give skolen  

 meddelelse om graviditeten senest 3 måneder før den forventede fødsel.
 Stk. 2.  Til timelærere, der har haft en ansættelse ved  

 handelsskolen, som sammenlagt udgør mindst 1 år, ydes der under fravær som  

 følge af graviditet og fødsel fuld løn i tiden fra arbejdsudygtighedens  

 indtræden, dog tidligst 4 uger før fødslen og indtil i alt 11 uger.
 § 9.  I forbindelse med endelig fratræden tilkommer  

 der timelærere ferie samt feriegodtgørelse efter ferielovens regler.
 Stk. 2.  Ud over løn under ferie oppebærer timelæreren  

 en særlig feriegodtgørelse på 1 1/2 pct.
 Efterløn.
 § 10.  Efterløn udbetales efter funktionærlovens  

 regler.
 Ikrafttræden.
 § 11.  Cirkulærets bestemmelser har virkning fra 1.  

 august 1972.
 Stk. 2.  Samtidig bortfalder cirkulære af 17. oktober  

 1959 om lønninger for timelærere ved skoler for handelslærlinge, skoler for  

 handelsmedhjælpere og højere handelsskoler samt skrivelse af 24. februar  

 1967.
 Stk. 3.  Regler om de særlige timelønsatser, herunder  

 skrivelse af 20. juni 1968 - II-77 - omfattes ikke af dette cirkulære og  

 opretholdes uændret heraf.
 Undervisningsministeriet, direktoratet for erhvervsuddannelserne, den  

 9. april 1974.
 P.D.V.
 Ida Dybdal.
 Satser 1. august 1972.
