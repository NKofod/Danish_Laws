Landsskatteretskendelse vedr.
Opgørelse af anskaffelsessum  

 for en ejendom  successive erhvervelser og delafståelser Klagen vedrører spørgsmålet om opgørelsen af  

 anskaffelsessummen for en ejendom, der er sammensat af en lang række  

 successive  

 erhvervelser og delafståelser af landbrugsjord før og efter 1. januar 1993.
Landsskatterettens afgørelse Personlig indkomst Skatteankenævnet har ansat  

 avance ved salg af 32,7806 ha jord til 1.464.944 kr.
 Klageren har selvangivet  

 avance med 498.634 kr.
 Landsskatteretten nedsætter  

 fortjenesten til 1.197.540 kr.
Sagens oplysninger Klageren ejer ejendommen B  

 nr. 58 + 60, der består af en række sammenholdte matrikelnumre.
Klageren har  

 ved tre delsalg af 5. og 9. november 2001 solgt i alt 32,7806 ha jord af den  

 omhandlede ejendom for i alt 3.274.845 kr. kontant.
Pr. 1. januar 2001 har  

 ejendommen bestået af i alt 103,0880 ha jord med to stuehuse.
Ejendommen er  

 erhvervet ved en lang række delanskaffelser i perioden 1975 til 1995. I  

 perioden 1989 til 1998 har der tillige været foretaget delsalg fra  

 ejendommen.  

 Køb og salg kan opstilles således:
Køb Salg 1975 20,8401 ha 1986 22,9147 ha 1989 4,9540 ha 1989 9,3884 ha 1989 7,8938 ha 1989 37,4680 ha ---------------------------------------------------- ----------------- ---------------- 1993  

 1.311.952 kr. (1. oktober) 26,3165 ha 1995 13,5500 ha 1995  

 2.769.259 kr. (2.799.159-29.900) 32,6765 ha 1995 8,5723 ha 1996 0,9034 ha 1996 4,4065 ha 1998 0,8174 ha 148,1096 ha 42,5920 ha I alt 105,5176 ha I 1996 er der afstået en  

 bygningsparcel på 0,9034 ha med stuehus anvendt til beboelse og anskaffet før  

 1993 fra B nr. 57. Der er fremlagt skøder og avanceopgørelser i relation til  

 anskaffelser og afståelser af ejendom efter 1. januar 1993. Der er derudover  

 fremlagt skøder for de tre delsalg i 2001.
Der er en difference mellem  

 ovenstående beregning (105,5 ha) og det angivne antal ha i vurderingen pr. 1. januar  

 2001 (103,1 ha) på i alt 2,4 ha, som der ikke umiddelbart kan redegøres for.
Ifølge opstillingen udgjorde  

 klagerens ejendom pr. 1. januar 1993 i alt 74,7742 ha.
Efter 1. januar 1993  

 er  

 der ifølge opstillingen købt yderligere 58,9980 ha (i alt 133,7672 ha) og  

 heraf  

 afstået i alt 30,6672 ha i årene 1993 til 1998 ved en række delsalg.
Det fremgår af  

 vurderingsoplysningerne, at ejendommen pr. 1. januar 1993 var på 74,1182 ha  

 og  

 blev vurderet til 4.500.000 kr.
Der er foretaget en § 4 B-vurdering, hvor  

 ejendomsværdien er opgjort til 6.000.000 kr.
Ifølge et notat ved § 4  

 B-vurderingen er følgende værdier henført til stuehusene:
B nr. 58 650.000 kr.
B nr. 57 400.000 kr.
B nr. 60 200.000 kr.
I alt 1.250.000 kr.
 Den første ordinære  

 vurderingen efter § 4-vurderingen er 1996-vurderingen, der er specificeret  

 som  

 følger:
Grundværdi 996.800 kr.
Stuehusværdi 800.000 kr.
Forskelsværdi 4.404.200 kr.
Ejendomsværdi 6.200.000 kr.
For hvert af indkomstårene  

 1993, 1994 og 1995 er stuehusværdien anført til 640.000 kr.
Det fremgår af  

 sagens oplysninger, at stuehusværdien for 1993 til 1996 alene relaterer sig  

 til  

 hovedstuehuset på B nr. 58, mens værdien af de øvrige stuehuse er indeholdt i  

 forskelsværdien.
Det er ikke specificeret, hvad de øvrige stuehuse er  

 vurderet  

 til for disse år.
Skatteankenævnets afgørelse Skatteankenævnet har ansat  

 avance ved salg af 32,7806 ha jord til 1.464.944 kr.
Ejendomsavancen er  

 opgjort  

 på baggrund af indgangsværdien i henhold til § 4 B-vurderingen.
Da der er  

 tale  

 om et delsalg af en landbrugsejendom, er anskaffelsessummen nedsat med den  

 nedskrevne værdi pr. 1. januar 1993 for alle driftsbygningerne, der beholdes.
 Der er ikke hjemmel til at  

 reducere anskaffelsessummen med anskaffelsessummen for tidligere salg opgjort  

 efter en anden metode, end den der vælges ved det aktuelle salg.
Da 1996-vurderingen er den  

 første ordinære vurdering, der er foretaget efter § 4 B-vurderingen anses denne for at kunne  

 danne grundlag for fordelingen af den foretagne § 4 B-vurdering i denne sag.  

 Da  

 det ikke er muligt at få oplyst, hvilken værdi 2 af ejendommens 3 stuehuse er  

 ansat til i vurderingen for 1996, kan værdien  

 heraf passende ansættes til den værdi, der fremgår af notatet udarbejdet i  

 forbindelse med § 4 B-vurderingen, mens stuehuset på B nr. 58 er ansat i  

 overensstemmelse  

 med 1996-vurderingen.
Ejerboligandelen er herefter opgjort til følgende:
B nr. 58 800.000 kr.
B nr. 57 400.000 kr.
B nr. 60 200.000 kr.
I alt 1.400.000 kr.
 Fortjenesten ved afståelse af  

 32,8706 ha jord i 2001 er opgjort således:
Afståelsessum 3.274.845 kr.
Anskaffelsessum § 4 B-vurdering 6.000.000 kr.
Ejerboligandel 1.400.000 kr.
Værdi 74,1182 ha 4.600.000 kr.
Nedskreven værdi B nr. 58 930.379 kr.
Nedskreven værdi B nr. 57 522.370 kr.
Restværdi 74,1182 ha jord 3.147.251 kr.
Værdi 32,8706 ha jord 1.395.771 kr.
10.000 kr.s tillæg 24.714 kr.
 1.420.485 kr.
Fortjeneste 1.854.360 kr.
Ejertidsnedslag 21% 389.416 kr.
Fortjeneste til beskatning 1.464.944 kr.
Klagerens påstand og argumenter Klagerens repræsentant har  

 fremsat påstand om, at den af skatteankenævnet foretagne forhøjelse  

 nedsættes.
Det er ikke korrekt, at 1996  

 vurderingen er den første ordinære vurdering foretaget efter § 4  

 B-vurderingen,  

 da der foreligger en vurdering for 1995, som er meddelt til klageren i juni  

 måned 1995. § 4 B-vurderingen er dateret den 31. januar 1995.  

 Vurderingsmyndighederne har formentlig ordnet § 4 B-vurderingen og  

 1995-vurderingen samtidig.
På basiskortet til § 4 B-vurderingen står således  

 med fed skrift forslag/ny ansættelse, hvilket må referere til  

 årsomvurderingen for 1995. Da vurderingerne må antages at være lavet  

 samtidig,  

 må det tillige være det samme beløb, der skal henføres til stuehusene ved de  

 respektive vurderinger.
 Den samlede værdiansættelse  

 af stuehuse kan herefter opgøres som følger:
B nr. 58 - § 4 B-vurdering 650.000 kr.
B nr. 57  salgspris 1996 375.000 kr.
B nr. 60  vurdering 1997 186.800 kr.
I alt 1.211.800 kr.
Landsskatterettens bemærkninger og begrundelse Fortjeneste ved salg af fast  

 ejendom opgøres som forskellen mellem på den ene side afståelsessummen  

 omregnet  

 efter stk. 4 og på den anden side anskaffelsessummen opgjort efter stk. 2  

 eller  

 stk. 3 og reguleret efter § 5 eller § 5 A, jf. dog stk. 10. Som  

 anskaffelsessum  

 kan der for ejendomme anskaffet før den 1. januar 1993 blandt andet anvendes  

 en  

 vurdering efter vurderingslovens § 4 B af ejendomsværdien pr. 19. maj 1993.
 Landsskatteretten finder, at  

 eftersom anskaffelsessummen i dette tilfælde er opgjort på baggrund af § 4  

 B-vurderingen, og der foreligger et notat til § 4 B-vurderingen, hvor  

 ejerboligandelen er angivet til 1.250.000 kr., må dette beløb lægges til  

 grund  

 ved opgørelsen af anskaffelsessummen for den erhvervsmæssige del af  

 ejendommen  

 anskaffet før 19. maj 1993. Den erhvervsmæssige andel kan herefter opgøres  

 til  

 3.297.251 kr., der fremkommer som følger:
§ 4 B-vurdering 6.000.000 kr.
Ejerboligandel 1.250.000 kr.
Værdi 74,1182 ha 4.750.000 kr.
Nedskreven værdi B nr. 58 930.379 kr.
Nedskreven værdi B nr. 57 522.370 kr.
Restværdi 74,1182 ha jord 3.297.251 kr.
Der er i perioden efter § 4  

 B-vurderingen tilkøbt yderligere ca. 58,9980 ha til ejendommen for en kontant  

 anskaffelsessum på i alt 3.757.106 kr. inkl. handelsomkostninger.
Der er  

 heraf  

 afstået i alt 30,6672 ha i perioden 1993 til 1998, hvilket svarer til  

 skønsmæssigt ca. 1.617.268 kr. af anskaffelsessummen for hele ejendommen på  

 ca.  

 (3.297.251 + 3.757.106) 7.054.357 kr. (30,6672 x 7.054.357 / 133,7672 =  

 1.617.268). Restanskaffelsessummen for 103,1 ha pr. 1. januar 2001 må  

 herefter  

 skønsmæssigt ansættes til ca. (7.054.357  

 ¸  

  

 1.617.268) 5.437.089 kr.
Heraf har de solgte jordarealer  

 i 2001 udgjort skønsmæssigt 32,8706 x 5.437.089 / 103,1 i alt ca. 1.733.466  

 kr.
 Avance ved salg af de tre  

 jordarealer, der efter omstændighederne er opgjort under ét, kan herefter  

 beregnes som følger:
Afståelsessum 3.274.845 kr.
Anskaffelsessum 1.733.466 kr.
10.000 kr.s tillæg 25.506 kr.
 1.758.972 kr.
Fortjeneste 1.515.873 kr.
Ejertidsnedslag 21% 318.333 kr.
Fortjeneste til beskatning 1.197.540 kr.
 Den påklagede afgørelse  

 nedsættes derfor i overensstemmelse hermed.
