 To ægtefæller ejede hver halvdelen af en ejendom.
 Hypotekbanken udtalte, at der ikke kunne udbetales statspræmie i  

 forbindelse med at hustruen købte mandens halvdel af ejendommen.
 Der blev lagt vægt på, at der kun var tale om en ændring i  

 ejerforholdet, idet begge ægtefæller fortsat skulle blive boende i huset.  

 Hypotekbanken fandt ikke, at der var tale om anskaffelse af bolig i lovens  

 forstand.
 Sparekassen har i brev af 12-1-90 forespurgt om der kan tilskrives  

 statslig præmie til en boligsparekontrakt der fornyes i forbindelse med at en  

 hustru køber sin mands halvdel af en ejendom de hidtil har ejet i fællesskab.  

 Det er oplyst at boligen fortsat tjener som bolig for begge ægtefæller.
 I den anledning skal Hypotekbanken udtale, at man ikke finder, at  

 ovennævnte handel kan udløse præmie da der ikke er tale om en anskaffelse af  

 bolig men kun en ændring i ejerforholdet.
 De kan klage over denne afgørelse til Bygge- og Boligstyrelsen, Stormgade  

 10, 1470 København K.
