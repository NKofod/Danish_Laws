Formålet med registeret er at lette administrationen af hyrevognsbevillinger m.v., herunder administration og udstedelse af førerkort, diverse beregningsmæssige opgaver til statistisk brug samt at opnå en effektiv og rationel sagsstyring.
Registeret anvendes til at føre fortegnelse over udstedte bevillinger og førerkort, journalisering af ind- og udgående post m.v., registrering af og udskrivning af informationer og sagsstyring, til forespørgsel på enkeltsager og søgning efter grupper af sager, til udtræk af ledelsesinformation samt udførelse af statistiske opgaver.
Personkreds: Registeret må kun indeholde oplysninger om de personer, der er bevillingshavere eller har været det, bevillingsansøgere samt personer, der har fået udstedt førerkort.
Endvidere registrering af ind- og udgående post.
 Ikrafttrædelsesdato: 01/01/1994. Erstatter tidligere forskrifter.
