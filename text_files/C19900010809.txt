(Til alle amtsråd og  

 kommunalbestyrelser) Hermed fremsendes Undervisningsministeriets cirkulære af 25. maj l990 om  

 ferieregler for tjenestemænd i folkeskolen, bilagt aftale af 26. oktober 1987  

 om ferieregler for statens tjenestemænd.
Mellem Finansministeriet og Lærernes Centralorganisation er der den 2.  

 marts l990 indgået en aftale om ferieregler for tjenestemænd i folkeskolen  

 m.fl.
Efter aftalen finder aftale af 26. oktober l987 om ferieregler for  

 statens tjenestemænd tilsvarende anvendelse på tjenestemænd i folkeskolen.
 Cirkulæret af 25. maj 1990 har virkning fra den l. januar l990, jfr. dog  

 cirkulærets § 8.
 Cirkulæret af 25. maj l990 finder tilsvarende anvendelse på timelærere,  

 vakancevikarer og faste vikarer med læreruddannelse i folkeskolen.
 I tilknytning til cirkulæret af 25. maj l990 bemærkes:
 Finansministeriets bemærkninger til aftalen af 26. oktober l987 om  

 ferieregler for statens tjenestemænd gengives i uddrag:
ad § l, stk. 4, og § 10, stk. 3(* 3) Vedrørende feriegodtgørelsen gælder, at det er den fulde optjente  

 feriegodtgørelse (uden fradrag af skat), der fratrækkes i den for hele  

 ferieperioden beregnede løn før fradrag af skat.
ad § 4, stk. 3 Spørgsmålet om eventuel suspension af ferie på grund af sygdom indtruffet  

 samtidig med eller efter feriens begyndelse skal af ansættelsesmyndigheden  

 forelægges for Nævnet for Helbredsbedømmelser i Tjenestemandssager til  

 vurdering af de angivne omstændigheder.
I styrelser, ved hvilke der er ansat  

 en personalelæge eller lignende eller tilknyttet en lægekonsulent, forelægges  

 spørgsmålet for denne, idet sagen dog i særlige tvivlstilfælde forelægges for  

 Finansministeriet, Lønnings- og Pensionsdepartementet, der indhenter den  

 fornødne lægelige udtalelse fra ministeriets lægekyndige konsulent.
ad § 5 Ferie kan ikke afvikles under barsels- og adoptionsorlov.
Dette gælder  

 under såvel perioder med løn som perioder med dagpenge.
For institutioner,  

 der holder lukket i længere perioder end de normale 5 ugers ferie, f.eks. på  

 undervisningsområdet, nødvendiggør reglen, at der træffes bestemmelse om,  

 hvilken del af perioden der betragtes som ferie, således at der kan ydes  

 tjenestemanden erstatningsferie for den del af ferien, der falder i barsels  

 eller adoptionsorlovsperioden.
ad § 8 Ved beregningen af godtgørelse i henhold til § 8, stk. 2, vedrørende  

 fratræden med egenpension, uden at tilgodehavende ferie har været afholdt,  

 tages udgangspunkt i 7,6/l976 og pr. l. september l990 7,4/l924) af  

 henholdsvis den umiddelbart forud for afskedigelsen oppebårne årsløn og  

 pensionen minus samordningsfradrag for hver dag, den tilgodehavende ferie  

 andrager.
Beregningen foretages i øvrigt således, at der for hver fulde 6  

 tilgodehavende feriedage beregnes godtgørelse for 5 arbejdsdage.
For den 6.  

 feriedag udbetales der ikke godtgørelse, jfr. § 2, stk. 5, hvorefter der  

 indgår l arbejdsfri dag som afvilket ferie for hver fulde 5 dage, den  

 pågældende holder ferie.
 P. m. v.
 e. b.
Anne Birgitte Dittmer fm.
Bilag Cirkulære om ferieregler for tjenestemænd i folkeskolen (Til alle amtsråd og kommunalbestyrelser) I medfør af aftale af 2. marts l990 mellem Finansministeriet og Lærernes  

 Centralorganisation om ferieregler for tjenestemænd i folkeskolen m.fl.  

 fastsættes følgende:
 § l.  Cirkulæret omfatter tjenestemænd i folkeskolen.
 § 2.  Aftale af 26. oktober l987 om ferieregler for  

 statens tjenestemænd finder tilsvarende anvendelse for tjenestemænd i  

 folkeskolen, jfr. dog §§ 3-7.
 § 3.  § l, stk. 6, i aftalen af 26. oktober l987  

 finder ikke anvendelse.
 § 4.  Som supplement til § 2, stk. 6, i aftalen af 26.  

 oktober l987 gælder følgende:
 Skolefridage uden for den for institutionen fastsatte  

 sommerferielukningsperiode medregnes ikke som feriedage.
 § 5.  Hvis tjenestemænd i folkeskolen, for hvem  

 arbejdstiden er udtrykt ved et pligtigt undervisningstimetal, afvikler ferie  

 på skoledage, omregnes antallet af feriedage til skoledage med ferie således:
 Det herved fremkomne antal feriedage på skoledage afrundes til nærmeste  

 hele antal feriedage på skoledage.
 § 6.  I aftalen af 26. oktober l987 forstås begrebet  

 »styrelse« som »ansættelsesmyndighed«.
 § 7.  § 8, stk. l, 2. pkt., i aftalen af 26. oktober  

 l987 gælder med den modifikation, at dispensation kan gives uden forudgående  

 forelæggelse for vedkommende minister.
 § 8.  Cirkulæret har virkning fra l. januar l990, dog  

 således at tjenestemænd, der er ansat inden 2. marts 1990, har krav på 5  

 ugers ferie med fuld løn i ferieåret l990/9l, uden hensyn til om  

 beskæftigelsen i l989 efter reglerne i dette cirkulære har givet grundlag for  

 fuld ferieoptjening.
 P.m.v.
 e.b.
Anne Birgitte Dittmer fm.
Bilag Aftale mellem Finansministeriet og Statstjenestemændenes  

 Centralorganisation I, Statstjenestemændenes Centralorganisation II,  

 Akademikernes Centralorganisation (tjenestemandsudvalget) og Lærernes  

 Centralorganisation om ferieregler for statens tjenestemænd.
Udeladt her.
Der  

 henvises til F CIR nr 174 af 29/10/1987.
