Resumé  



  

 Begæring om aktindsigt i Undervisningsministeriets akter i en sag om  

 afskedigelse af en medarbejder ved en daghøjskole kunne ikke behandles efter  

 offentlighedslovens § 2, stk. 2, 2. pkt., men skulle behandles efter  

 offentlighedslovens generelle regler om aktindsigt.
Ombudsmanden udtalte at  

 den  

 pågældende daghøjskole ikke var en del af den offentlige forvaltning. (J.nr..  

 1999-2475-801).
Aktindsigt i personalesag fra selvejende institution indsendt  

 til Undervisningsministeriet Ved brev af 14. juli 1999 til  

 Undervisningsministeriet anmodede A om aktindsigt i alle offentligt  

 tilgængelige dokumenter omkring klagesagen vedr. afskedigelsen af (B) fra  

 (X)  

 Daghøjskole.
 Undervisningsministeriet traf  

 den 22. juli 1999 følgende afgørelse:
 De har i brev af 14. juli  

 1999 begæret aktindsigt i alle offentligt tilgængelige dokumenter  

 omkring  

 klagesagen vedr. afskedigelsen af (B) fra (X) Daghøjskole beliggende i ( ).
 Det bemærkes indledningsvis,  

 at der ikke for Undervisningsministeriet har foreligget nogen klagesag vedr.  

 afskedigelsen af (B) eller over ( ). Men Undervisningsministeriet har på  

 anmodning af skolen over for (B)s organisation redegjort for de  

 ansættelsesretlige regler i forbindelse med (B)s afskedigelse.
Men hensyn til kompetencen  

 vedr. afskedigelse af lærere og andet personale ved daghøjskoler er den, jfr.  

 lov om daghøjskoler og produktionsskoler mv. (lovbkg. nr. 95 af 8. februar  

 1999) § 8, stk. 7, hos bestyrelsen.
Bestyrelsen kan give skolens leder  

 bemyndigelse til at gøre dette.
Ministeriet har ikke oplysninger om, hvorvidt  

 bestyrelsen har været involveret i (B)s afskedigelse.
 Foreløbig vedlægges kopi af  

 følgende dokumenter Undervisningsministeriet har vedr. sagen:
 -  

 	  

 Brev af 16. juni 1999  

 fra Undervisningsministeriet til (B)s organisation.
 -  

 	  

 Brev af 16. juni 1999  

 fra Undervisningsministeriet til (X) Daghøjskole.
 -  

 	  

 Brev af 14. juni 1999  

 fra (X) Daghøjskole til Undervisningsministeriet.
 -  

 	  

 Dette brev var bl.a.  

 vedlagt de nedenfor anførte breve.
 -  

 	  

 Brev af 13. april 1999  

 fra (X) Daghøjskole til (B).
 -  

 	  

 Brev af 28. marts 1999  

 fra (X) Daghøjskole til (B).
 -  

 	  

 (B)s ansættelsesbrev  

 af 19. januar 1999.
 -  

 	  

 (B)s ansættelsesbrev  

 af 11. december 1998.
Undervisningsministeriet skal  

 gøre opmærksom på, at personfølsomme oplysninger er undladt, jfr. lov om  

 offentlighed i forvaltningen § 12, stk. 1, nr. 1 og § 13, stk. 1, nr. 6, som  

 må  

 fortolkes i lyset af de nye regler i lov om offentlighed i forvaltningen § 2,  

 stk. 2, 2. pkt. og stk. 3, jfr.
John Vogter: Offentlighedsloven med  

 kommentarer,  

 3. udgave, 1998, side 96.
 Yderligere er ministeriets  

 interne arbejdsdokumenter undtaget, jfr. lov om offentlighed i forvaltningen  

 §  

 7, nr. 1.
 Udskrift af journalkort-liste  

 d.d. vedlægges.
 Det overvejes nærmere,  

 hvorvidt andre dokumenter som var vedlagt skolens brev af 14. juni 1999 til  

 Undervisningsministeriet er omfattet af lov om offentlighed i forvaltningen.  

 De  

 vil inden 4 uger modtage Undervisningsministeriets afgørelse vedr. dette.
(B), (X) Daghøjskole og (B)s  

 organisation underrettes om aktindsigten. Afgørelsen blev fulgt op af  

 Undervisningsministeriets afgørelse af 18. august 1999 der har følgende  

 ordlyd:
 Som anført i  

 Undervisningsministeriets brev af 22. juli 1999 har ministeriet nærmere  

 overvejet om andre dokumenter, som var vedlagt (X) Daghøjskoles brev af 14.  

 juni 1999, er omfattet af lov om offentlighed i forvaltningen.
 Der vedlægges herefter kopi  

 af følgende dokumenter:
 -  

 	  

 Brev af 28. april 1999  

 fra (X) Daghøjskole til (B)s organisation.
 -  

 	  

 Brev af 7. maj 1999  

 fra (B)s organisation til (X) Daghøjskole.
 -  

 	  

 Brev af 26. maj 1999  

 fra (X) Daghøjskole til (B)s organisation.
 -  

 	  

 Brev af 2. juni 1999  

 fra (B)s organisation til (X) Daghøjskole.
 Undervisningsministeriet skal  

 gøre opmærksom på, at personfølsomme oplysninger er undladt, jfr. lov om  

 offentlighed i forvaltningen § 12, stk. 1, nr. 1 og § 13, stk. 1, nr. 6.
 Yderligere er følgende  

 dokument undtaget i sin helhed:
 -  

 	  

 Brev af 30. november  

 1998 fra (X) Daghøjskole til (B).
 Undervisningsministeriet  

 vurderer, at dette dokument i sin helhed må betragtes som personfølsomt og  

 derfor må undtages, jfr. lov om offentlighed i forvaltningen § 13, stk. 1,  

 nr.  

 6.
 Undervisningsministeriet har  

 med brev af 29. juli 1999 fra Folketingets Ombudsmand modtaget Deres brev af  

 26. juli 1999.
 Brevvekslingen mellem (B)s  

 organisation og (X) Daghøjskole er vedlagt, jfr. ovenfor, og  

 Undervisningsministeriet mener på den baggrund, at De nu har modtaget de  

 sagsakter, som er omfattet af lov om offentlighed i forvaltningen.
Med hensyn til  

 aktoversigtsliste / journalkort bemærkes, at de bilag, som var vedlagt (X)  

 Daghøjskoles brev af 14. juni 1999 (journalkort-listens Dok.LbNr. ( )), ikke  

 anføres selvstændigt i Undervisningsministeriets journalsystem, da de enkelte  

 bilag ikke journaliseres.
Den journalkort-liste, som De har modtaget med  

 ministeriets brev af 22. juni 1999, viser derfor sagens samlede akter i  

 Undervisningsministeriets elektroniske journalsystem på daværende tidspunkt.  

 Til Deres orientering vedlægges udskrift af d.d. af journalkort-liste vedr.  

 ministeriets J.nr. ( ).
(B), (X) Daghøjskole og (B)s  

 organisation underrettes om aktindsigten. A klagede ved brev af 22.  

 august 1999 til mig over Undervisningsministeriets afgørelse.
På baggrund af  

 As henvendelse anmodede jeg den 23. september 1999  

 Undervisningsministeriet om  

 udlån af sagens akter.
 Ved brev af 6. oktober 1999  

 sendte Undervisningsministeriet A på ny et brev af 13. april 1999 fra X  

 Daghøjskole idet ministeriet oplyste at man ved en fejl havde foretaget en  

 slettelse i dokumentet der ikke burde være foretaget.
Efter at have gennemgået  

 Undervisningsministeriets akter  som jeg modtog med brev af 6. oktober  

 1999   

 anmodede jeg ved brev af 11. februar 2000 Undervisningsministeriet om en  

 udtalelse.
Jeg bad endvidere Undervisningsministeriet om at indhente en  

 udtalelse fra Justitsministeriet  som ressortmyndighed på området for  

 så vidt  

 angår offentlighedsloven  om fortolkningen af offentlighedslovens §§ 12  

 og 13  

 i lyset af de nye regler i offentlighedslovens § 2, stk. 2.
 Ved brev af 6. september 2000  

 fra Undervisningsministeriet modtog jeg Undervisningsministeriets og  

 Justitsministeriets udtalelser til sagen.
 Følgende fremgår af  

 Justitsministeriets udtalelse af 21. august 2000:
 Ved et brev af 15. marts  

 2000 (j.nr. ( )) har Undervisningsministeriet  efter anmodning fra  

 Folketingets Ombudsmand  bedt Justitsministeriet om en udtalelse om  

 fortolkningen af offentlighedslovens §§ 12 og 13 i lyset af de nye regler om  

 aktindsigt i personalesager, jf. lovens § 2, stk. 2 og 3.
 Baggrunden er, at  

 Undervisningsministeriet har afslået at give (A) aktindsigt i en række  

 oplysninger i ministeriets sag om afskedigelse af (B) fra den selvejende  

 (private) institution (X) Daghøjskole, og at (A) har påklaget dette afslag  

 til  

 ombudsmanden.
At Undervisningsministeriet  

 har en sådan sag, skyldes efter det oplyste alene, at ministeriet efter  

 anmodning fra (X) Daghøjskole har besvaret et brev fra (B)s fagforening  

 til  

 skolen og i den forbindelse har modtaget sagens akter fra skolen.  

 Undervisningsministeriet er således ikke i øvrigt involveret i den pågældende  

 sag og er herunder ikke klagemyndighed i forhold til skolens afgørelse om  

 afskedigelse.
Undervisningsministeriet fører derimod efter lovgivningen om  

 daghøjskoler et vist tilsyn med skolen (men ikke med de enkelte lærere).
Af de foreliggende oplysninger  

 fremgår det nærmere, at Undervisningsministeriet i et brev af 22. juli 1999  

 traf afgørelse i anledning af (A)s begæring om aktindsigt i sagen.  

 Undervisningsministeriet udleverede i den forbindelse en række af sagens  

 dokumenter, men anførte samtidig bl.a., at personfølsomme oplysninger  

 er  

 udeladt, jfr. lov om offentlighed i forvaltningen § 12, stk. 1, nr. 1 og §  

 13,  

 stk. 1, nr. 6, som må fortolkes i lyset af de nye regler i lov om  

 offentlighed  

 i forvaltningen § 2, stk. 2, 2. pkt. og stk. 3. Ved et brev af 18. august  

 1999 gav Undervisningsministeriet (A) aktindsigt i enkelte yderligere  

 dokumenter.
I anledning af (A)s klage  

 til Folketingets Ombudsmand har ombudsmanden ved et brev af 11. februar 2000  

 anmodet Undervisningsministeriet om at redegøre for baggrunden for at  

 ministeriet valgte at behandle sagen i lyset af de nye regler om aktindsigt i  

 offentligt ansattes personalesager i offentlighedslovens § 2, stk. 2, 2.  

 pkt.  

 Ombudsmanden har endvidere anmodet Undervisningsministeriet om at indhente en  

 udtalelse fra Justitsministeriet om fortolkningen af §§ 12 og 13 i  

 lyset af de  

 nye regler i offentlighedslovens § 2, stk. 2. Justitsministeriet har  

 forstået forholdet således,  

  

 at  

  

 Undervisningsministeriets sag om (B)  der som nævnt er privat ansat  

  ikke kan  

 anses for omfattet af de nye regler om aktindsigt i offentligt ansattes  

 personalesager, jf. offentlighedslovens § 2, stk. 2 og 3, men  

  

 at  

  

 de almindelige regler i lovens § 12,  

 stk. 1, nr. 1, og § 13, stk. 1, nr. 6  som sagen herefter bl.a. skal  

 afgøres  

 efter  efter Undervisningsministeriets opfattelse må fortolkes således,  

 at de  

 i videre omfang, end hvad der gjaldt før gennemførelsen af de nye regler, kan  

 begrunde afslag i sager som den foreliggende.
På den baggrund går  

 Justitsministeriet ud fra, at ombudsmanden alene ønsker Justitsministeriets  

 vurdering af det nævnte principielle fortolkningsspørgsmål.
Det bemærkes i  

 den  

 forbindelse, at Justitsministeriet ikke har nærmere kendskab til den konkrete  

 sag, herunder til de oplysninger, som Undervisningsministeriet har undtaget  

 fra  

 aktindsigt.
 Justitsministeriet skal  

 herefter udtale følgende:
 1.  

  

 Offentlighedslovens § 2, stk. 2-3, har følgende ordlyd:
Stk. 2.  

  

 Bortset fra  

 bestemmelsen i § 6 gælder loven   ikke for sager om ansættelse eller  

 forfremmelse i det offentliges tjeneste.
Det samme gælder for sager om  

 enkeltpersoners ansættelsesforhold i det offentliges tjeneste, jf. dog stk. 3  

 og § 4, stk. 2.
Stk. 3.  

  

 I sager som  

 nævnt i § 2, stk. 2, 2. pkt., gælder loven for oplysninger om den ansattes  

 navn, stilling, uddannelse, arbejdsopgaver, lønmæssige forhold og  

 tjenesterejser.
For så vidt angår ansatte i chefstillinger gælder loven  

 endvidere for oplysninger om disciplinære reaktioner af advarsel eller  

 derover.  

 Det gælder dog kun for et tidsrum af to år efter, at den endelige afgørelse  

 herom er truffet. De nye regler i § 2, stk. 2,  

 2. pkt., og stk. 3, blev indsat ved lov nr. 276 af 13. maj 1998 om ændring af  

 lov om offentlighed i forvaltningen.
Loven trådte i kraft den 14. maj 1998.
 Om baggrunden for reglerne henvises  

 nærmere til betænkning nr. 1349/1997 om aktindsigt i personalesager.
2.  

  

 Undtagelsesbestemmelsen i § 2, stk. 2, 2. pkt., angår alene  

 sager om ansatte i det offentliges tjeneste.
Sager hos  

 forvaltningsmyndigheder om personer, der ikke er ansat i det offentlige  

   

 herunder lærere på private skoler  er således ikke omfattet af  

 bestemmelsen og  

 er derfor undergivet aktindsigt efter lovens almindelige regler.
Det kan i den forbindelse  

 nærmere oplyses, at der under lovforslagets behandling i Folketinget blev  

 rejst  

 spørgsmål om, hvorvidt de nye regler også burde finde anvendelse på bl.a.  

 sager  

 i de kommunale sygesikringsforvaltninger vedrørende privatpraktiserende  

 sundhedspersoner.
I en besvarelse af 20. januar 1998 af spørgsmål nr. 23 fra  

 Folketingets Retsudvalg (vedlagt i kopi) anførte Justitsministeriet, at en  

 eventuel særlig regulering af adgangen til aktindsigt i sådanne sager ikke  

 burde ske i offentlighedsloven, men i den pågældende særlovgivning.
Det fremgår i øvrigt af  

 forarbejderne til loven, at de nye regler ikke indebærer nogen ændring i  

 spørgsmålet om, hvorvidt oplysninger i personalesager er fortrolige og dermed  

 omfattet af myndighedernes tavshedspligt efter straffeloven og  

 forvaltningsloven, jf.
Folketingstidende 1997-98, Tillæg A, side 890.
 Der er ikke herudover i  

 forarbejderne taget stilling til, om de almindelige undtagelsesregler i  

 offentlighedsloven (herunder opsamlingsbestemmelsen i § 13, stk. 1, nr. 6)  

 for  

 så vidt angår personer ansat i det private fremover må fortolkes i lyset af  

 lovændringen.
 3.  

  

 Spørgsmålet er omtalt af John Vogter, Offentlighedsloven (3.  

 udg. 1998) side 95 f og 98. Her anføres bl.a. følgende:
 Uden for  

 undtagelsesbestemmelsen i § 2, stk. 2, 2. pkt.  og således omfattet af  

 loven  

 og dermed offentlighedsordningen  er konkrete personalesager, der af  

 selskaber, institutioner, og foreninger m.v. uden for den offentlige  

 forvaltning forelægges en kommune til gennemsyn, orientering, godkendelse  

 eller  

 afgørelse og således hos myndigheden undergives administrativ sagsbehandling,  

 jf. § 4.
 Disse ansatte har således med  

 hensyn til videregivelse af oplysninger (fra myndighedens sag) til  

 offentligheden i princippet en ringere beskyttelse mod aktindsigt  

 end ansatte  

 i offentlig tjeneste.
Bestemmelsen i  

 offentlighedslovens §§ 12 og 13 vil dog i praksis sikre, at oplysninger om  

 den  

 ansatte, som kan være af følsom karakter, undtages fra aktindsigt, ligesom  

 det  

 formentlig må antages, at bestemmelserne, herunder § 13, stk. 1, nr. 6, vil  

 blive fortolket i lyset af lovændringen med hensyn til de offentligt ansattes  

 personalesager.
Den, der er ansat i en selvejende institution og der  

 varetager  

 opgaver af samfundsmæssig betydning, uden at institutionen af den grund kan  

 anses som en del af den offentlige forvaltning, kan have et lige så stort  

 beskyttelsesbehov  

 mod utryghed og forfølgelse som den offentligt ansatte. Endvidere har  

 Justitsministeriet behandlet spørgsmålet i et notat af 24. juni 1999 om  

 aktindsigt i sager om sundhedspersoner.
I notatet (vedlagt i kopi) anføres  

 bl.a. følgende:
Undtagelsesbestemmelsen i  

 offentlighedslovens § 2, stk. 2, 2. pkt., angår ansatte i det offentliges  

 tjeneste.
Bestemmelsen finder derfor ikke anvendelse på sager om klager over  

 privatpraktiserende eller privatansatte sundhedspersoner.
 Spørgsmålet er imidlertid, om  

 undtagelsesbestemmelsen  ud fra et afsmitningssynspunkt  

  må antages at have  

 udvidet muligheden for at afslå aktindsigt i disse sager i medfør af andre  

 bestemmelser i offentlighedsloven.
Efter Justitsministeriets  

 opfattelse er der ikke grundlag for at antage, at der i disse sager   

 efter  

 gennemførelsen af undtagelsesbestemmelsen i offentlighedslovens § 2, stk. 2,  

 2.  

 pkt.  kan gives afslag på aktindsigt i videre omfang efter bestemmelsen  

 i  

 offentlighedslovens § 12, stk. 1, nr. 1 (af hensyn til privatlivet). Det  

 bemærkes herved, at lovændringen ikke har ændret ved, hvilke oplysninger der  

 må  

 anses for fortrolige i offentligt ansattes personalesager.
Lovændringen kan  

 derfor heller ikke anses for at have ændret ved, hvilke oplysninger der må  

 anses for fortrolige med hensyn til privatpraktiserende og privatansatte  

 sundhedspersoner.
 Spørgsmålet er derfor, om  

 undtagelsesbestemmelsen i offentlighedslovens § 2, stk. 2, 2. pkt., må  

 antages  

 at have udvidet muligheden for  efter opsamlingsbestemmelsen i § 13,  

 stk. 1,  

 nr. 6  at afslå aktindsigt i Patientklagenævnets sager vedrørende  

 privatpraktiserende og privatansatte sundhedspersoner.
 Herom bemærkes følgende:
 Det fremgår ikke af  

 forarbejderne til undtagelsesbestemmelsen, at der herved skulle være  

 tilsigtet  

 en ændring af den hidtidige retstilstand vedrørende aktindsigt i en  

 forvaltningsmyndigheds sag om selvstændige og privatansatte, som myndigheden  

 fører tilsyn med.
 I forarbejderne er det  

 derimod  med hensyn til spørgsmålet om at begrænse aktindsigt i sager  

 hos de  

 kommunale sygesikringsforvaltninger om privatpraktiserende sundhedspersoner  

   

 udtrykkeligt anført, at dette spørgsmål i givet fald bør reguleres i  

 særlovgivningen.
 På denne baggrund må det  

 efter Justitsministeriets opfattelse principielt fastholdes, at  

 gennemførelsen  

 af undtagelsesbestemmelsen i offentlighedslovens § 2, stk. 2, 2. pkt., ikke  

 betyder, at Patientklagenævnet nu i videre omfang end før lovændringen   

 efter  

 opsamlingsbestemmelsen i offentlighedslovens § 13, stk. 1, nr. 6  kan  

 afslå at  

 give aktindsigt i oplysninger om  

  

 privatpraktiserende  

  

 sundhedspersoner.
 Det giver anledning til en  

 vis tvivl, om det anførte også gælder i forhold til oplysninger om  

  

 ansatte  

  

 i den private sundhedssektor,  

 som udfører opgaver, der ganske svarer til de opgaver, der udføres af  

 offentligt ansat sundhedspersonale.
På den ene side kan det gøres  

 gældende, at de pågældende har et lige så stort beskyttelsesbehov mod  

 utryghed  

 og forfølgelse som offentligt ansatte sundhedspersoner.
Reale  

 grunde taler  

 derfor for at undtage klagesager vedrørende denne gruppe personer fra  

 aktindsigt i medfør af opsamlingsbestemmelsen i offentlighedslovens § 13,  

 stk.  

 1, nr. 6, jf. herved det af John Vogter anførte.
På den anden side kan det  

 gøres gældende, at en sådan anvendelse af opsamlingsbestemmelsen i § 13, stk.  

 1, nr. 6, i givet fald måtte ske i forhold til et større antal privatansatte  

 sundhedspersoner, hvis arbejde det offentlige fører tilsyn med.
En så  

 væsentlig  

 indskrænkning i adgangen til aktindsigt forudsætter derfor, at der er  

 udtrykkelig lovhjemmel hertil, eller  i det mindste  at der er  

 klare  

 holdepunkter herfor i forarbejderne til lovændringen vedrørende aktindsigt i  

 offentligt ansattes personalesager.
Som nævnt ovenfor er dette ikke  

 tilfældet.
 På den anførte baggrund er  

 Justitsministeriet mest tilbøjelig til at mene, at undtagelsesbestemmelsen i  

 offentlighedslovens § 2, stk. 2, 2. pkt., heller ikke har udvidet muligheden  

 for  efter opsamlingsbestemmelsen i § 13, stk. 1, nr. 6  at afslå  

 aktindsigt  

 i Patientklagenævnets sager vedrørende privatansatte sundhedspersoner.
Sammenfattende må det efter  

 Justitsministeriets opfattelse antages, at spørgsmålet om aktindsigt i  

 Patientklagenævnets klagesager vedrørende både privatpraktiserende og  

 privatansatte sundhedspersoner i princippet må afgøres efter de samme  

 retningslinier som dem, der var gældende inden gennemførelsen af lovændringen  

 vedrørende aktindsigt i offentligt ansattes personalesager. 4.  

  

 Efter Justitsministeriets opfattelse kan det  af de grunde, der  

 er anført i notatet af 24. juni 1999  ikke antages, at den nye  

 bestemmelse i  

 offentlighedslovens § 2, stk. 2, 2. pkt., har udvidet muligheden for at  

 anvende  

 lovens § 12, stk. 1, nr. 1, om enkeltpersoners private forhold til at afslå  

 aktindsigt i sager om privates ansættelsesforhold.
Med hensyn til spørgsmålet om  

 anvendelse af opsamlingsbestemmelsen i § 13, stk. 1, nr. 6, ud fra det i  

 notatet omtalte afsmitningssynspunkt bemærkes, at det i notatet  

 er antaget,  

 at der ikke for så vidt angår privatansatte sundhedspersoner  der  

 uanset deres  

 private ansættelsesforhold er undergivet et individuelt offentligt tilsyn  

  er  

 grundlag for at anvende et sådant synspunkt.
Begrundelsen er, at en så  

 væsentlig indskrænkning i adgangen til aktindsigt måtte forudsætte  

 udtrykkelig  

 lovhjemmel eller  i det mindste  klare holdepunkter herfor i  

 forarbejderne  

 til den nævnte ændring af offentlighedsloven.
 Efter Justitsministeriets  

 opfattelse er det vanskeligt at pege på omstændigheder, der taler for, at  

 afsmitningssynspunktet i stedet skulle gælde i sager som den  

 foreliggende.
Tværtimod er der her  som  

 Justitsministeriet har forstået det  end ikke tale om, at der føres et  

 individuelt tilsyn med de pågældende lærere, men alene om et vist tilsyn med  

 selve skolen.
Konsekvensen af Undervisningsministeriets retsopfattelse synes  

 derfor i realiteten at være, at den nævnte udvidede anvendelse af § 13, stk.  

 1,  

 nr. 6, måtte gælde i alle sager, hvor en forvaltningsmyndighed kommer i  

 besiddelse af oplysninger om en privatansats ansættelsesforhold, f.eks. fordi  

 myndigheden fører tilsyn med den pågældende institution m.v., eller fordi den  

 pågældende retter henvendelse til myndigheden om sin sag.
 Af de grunde, der er anført i  

 notatet, finder Justitsministeriet  uanset de reale hensyn, der kan  

 gøre sig  

 gældende  ikke, at der er tilstrækkeligt belæg for en sådan  

 retsopfattelse.  

 Det tilføjes i den forbindelse, at § 13, stk. 1, nr. 6, efter bestemmelsens  

 forarbejder og efter praksis har et snævert anvendelsesområde, jf. nærmere  

 John  

 Vogter, a.st., side 250 ff.
Det er derfor sammenfattende  

 Justitsministeriets opfattelse, at spørgsmålet om aktindsigt i sager som den  

 foreliggende i princippet må afgøres efter de samme retningslinier som dem,  

 der  

 var gældende inden gennemførelsen af lovændringen vedrørende aktindsigt i  

 offentligt ansattes personalesager.
Også her gælder således efter  

 Justitsministeriets opfattelse, at en indskrænkning i adgangen til aktindsigt  

 i  

 givet fald må gennemføres ved en ændring af den pågældende  

 særlovgivning. Undervisningsministeriet har  

 i udtalelsen af 6. september 2000 bl.a. anført følgende:
 Ombudsmanden anmoder  

 Undervisningsministeriet om i sin udtalelse at komme nærmere ind på  

 baggrunden  

 for at ministeriet valgte at behandle sagen i lyset af de nye regler om  

 aktindsigt i offentligt ansattes personalesager i offentlighedslovens § 2,  

 stk.  

 2, 2. pkt..
Baggrunden for dette var, at  

 sagen vedrører aktindsigt i en personalesag med oplysninger af samme type som  

 dem, der er omfattet af de nye regler om aktindsigt i offentligt ansattes  

 personalesager.
Selvom sagen vedrørte en ansat ved en selvejende institution,  

 fandt Undervisningsministeriet, at ansatte ved selvejende institutioner, der  

 i  

 det væsentlige driver undervisning for statslige tilskud, selvom de ikke  

 anses  

 som en del af den offentlige forvaltning, kan have et lige så stort  

 beskyttelsesbehov som offentligt ansatte udfra reale hensyn, jf. herved også  

 John Vogter: Offentlighedsloven med kommentarer, 3. udgave, 1998, side 96.
 På denne baggrund valgte  

 Undervisningsministeriet en udvidet fortolkning af undtagelsesbestemmelserne  

 i  

 offentlighedslovens § 12, stk. 1, nr. 1, og § 13, stk. 1, nr. 6.
Undervisningsministeriet har  

 ved brev af 15. marts 2000 anmodet Justitsministeriet om den ønskede  

 udtalelse.  

 Ved brev af 21. august 2000 har Justitsministeriet afgivet en udtalelse.
Kopi  

 vedlægges.
 Undervisningsministeriet  

 tager på baggrund af Justitsministeriets udtalelse af 21. august 2000 til  

 efterretning, at offentlighedslovens §§ 12 og 13 ikke kan fortolkes i lyset  

 af  

 de nye regler i offentlighedslovens § 2, stk. 2. Der har således ikke været  

 grundlag for Undervisningsministeriets udvidede fortolkning af  

 undtagelsesbestemmelserne i offentlighedslovens § 12, stk. 1, nr. 1, og § 13,  

 stk. 1, nr. 6.
Aktindsigtsanmodninger i  

 Undervisningsministeriets sager om ansatte ved selvejende institutioner skal  

 således behandles efter samme retningslinjer som dem, der var gældende inden  

 gennemførelsen af de nye regler i offentlighedslovens § 2, stk. 2, vedr.  

 aktindsigt i offentligt ansattes personalesager.
Disse regler er nærmere  

 beskrevet i Justitsministeriets vejledning 1997 om aktindsigt i  

 personalesager.
 Undervisningsministeriet har  

 på den baggrund gennemgået sagens dokumenter for de oplysninger, der blev  

 undtaget fra aktindsigt.
 Det er på den baggrund  

 Undervisningsministeriets vurdering, at alene følgende oplysninger kan  

 undtages:
 Oplysninger der viser,  

 hvilken faglig organisation (B) var medlem af kan generelt undtages.  

 Baggrunden  

 for dette er, at offentlighedslovens § 12, stk. 1, nr. 1, jf.  

 Justitsministeriets vejledning om offentlighedslovens pkt. 42, med henvisning  

 til forvaltningslovens § 28, omfatter oplysninger om enkeltpersoners  

 foreningsmæssige forhold.
Oplysninger om (B)s cpr-nr.  

 kan generelt undtages.
Baggrunden for dette er, at cpr-nr. må betragtes som  

 en  

 oplysning om enkeltpersoners private forhold, jf. offentlighedslovens § 12,  

 stk. 1, nr. 1. I udtalelsen kommer  

 Undervisningsministeriet endvidere ind på en række nærmere angivne  

 oplysninger  

 som efter ministeriets opfattelse ikke kan undtages fra aktindsigt efter  

 Justitsministeriets fortolkning af bestemmelserne i offentlighedslovens § 12,  

 stk. 1, nr. 1, og § 13, stk. 1, nr. 6.
Ved brev af 11. oktober 2000  

 orienterede jeg B om klagen fra A.
Jeg vedlagde i den forbindelse kopi af  

 As  

 brev af 22. august 1999 til mig, mit brev af 23. september 1999 til  

 Undervisningsministeriet,  

 Undervisningsministeriets  

 brev af 6. oktober 1999 til mig, mit brev af 11. februar 2000 til  

 Undervisningsministeriet, Justitsministeriets brev af 21. august 2000 til  

 Undervisningsministeriet og Undervisningsministeriets brev af 6. september  

 2000  

 til mig og bad om Bs eventuelle bemærkninger til sagen.
 B har ikke fremsat bemærkninger til sagen.
Ombudsmandens udtalelse Jeg har ved min bedømmelse af sagen lagt til grund at (X) Daghøjskole  

 ikke er en del af den offentlige forvaltning, jf. herved offentlighedslovens  

 § 1, stk. 1, og det anførte i John Vogter, Offentlighedsloven med  

 kommentarer, 3. udg., 1998, s. 59.
 Efter min gennemgang af sagens akter og Justitsministeriets og  

 Undervisningsministeriets udtalelser til sagen skal jeg udtale at jeg kan  

 tilslutte mig den generelle retsopfattelse som Justitsministeriet giver  

 udtryk for i udtalelsen af 21. august 2000.
 På denne baggrund har jeg derfor henstillet til Undervisningsministeriet at  

 ministeriet genoptager behandlingen af sagen og træffer en ny afgørelse  

 vedrørende aktindsigtsspørgsmålet.
 Jeg bemærker at jeg ved min bedømmelse af sagen ikke har fundet grundlag for  

 at komme ind på en nærmere vurdering af hvilke konkrete dokumenter og  

 oplysninger der må anses for omfattet af eller undtaget fra aktindsigt efter  

 offentlighedslovens regler.
