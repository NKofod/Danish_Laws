(Til samtlige fredningsnævn og  

 overfredningsnævnet) Miljøministeriets bekendgørelse nr. 611 af 1. december 1978 om  

 overgangsregler for fredningssager er fastsat i medfør af § 4, stk. 2, i lov  

 nr. 219 af 24. maj 1978 om ændring af natrufredningsloven.
Efter denne  

 bestemmelse kan miljøministeren fastsætte nærmere regler om, i hvilket omfang  

 den ændrede naturfredningslovs bestemmelser skal finde anvendelse på  

 fredningssager, der er rejst inden ændringslovens ikrafttrædelse den 1.  

 januar 1979.
 I overensstemmelse med bemærkningerne til lovforslaget bygger  

 bekendtgørelsen på det hovedsynspunkt, at de nye bestemmelser om  

 fredningssagers behandling i videst muligt omfang bør finde anvendelse på  

 fredningssager, der ikke er færdigbehandlede, når den ændrede  

 naturfredningslov træder i kraft.
 Fredningssagen anses ifølge bekendtgørelsens § 1 for rejst inden lovens  

 ikrafttræden 1. januar 1979 og dermed omfattet af bekendtgørelsens  

 overgangsregler, hvis påstanden om rejsning af en fredningssag er medtaget af  

 fredningsnævnet senest den 31. december 1978. Hvis en påstand om rejsning af  

 fredningssag modtages af fredningsnævnet efter dette tidspunkt, finder  

 bestemmelserne i det nye kapitel lll anvendelse fuldt ud, således at sagen må  

 afvises, medmindre bestemmelserne i lovens §§ 12 og 13 er fulgt.
 En fredningssag anses for verserende for fredningsnævnet, hvis  

 fredningsnævnets kendelse i sagen ikke er afsagt senest 31. december 1978,  

 jfr. bekendtgørelsens § 2; stk. 1.
Ifølge bekendtgørelsens § 2, stk. 2, skal langt hovedparten af de nye  

 bestemmelser finde anvendelse på fredningssager, der verserer for et  

 fredningsnævn.
I den forbindelse henledes opmærksomheden på følgende:
 Ved anvendelse af den nye lovs § 14 må fredningsnævnet, af hensyn til den  

 udvidede klageadgang, orientere samtlige de rejsningsberettigede myndigheder  

 m. v., der er nævnt i § 13, stk. 1, om nævnets beslutning om at afvise sagen.
 I de tilfælde, hvor der kan blive tale om at anvende den nye lovs § 18,  

 stk. 4, henstilles det til fredningsnævnene at give den pågældende myndighed  

 lejlighed til at gøre sine synspunkter gældende over for fredningsnævnet, før  

 afgørelse træffes.
 Opmærksomheden henledes på, at fredningsnævnet særskilt må underrette  

 samtlige klageberettigede i henhold til den nye lovs § 26, stk. 1, om  

 fredningsnævnets afgørelse af fredningssagen.
 Af undtagelserne fra hovedreglen i bekendtgørelsens § 2, stk 2  

 (undtagelserne er fastsat i stk. 3-6) skal fremhæves bestemmelsen i stk. 5,  

 hvorefter fredningsnævnene, indtil udgangen af 1979, ikke er forpligtet til  

 at anvende bestemmelserne i den nye lovs § 17, stk. 5, og § 18, stk. 1.  

 Fredningsnævnene kan i denne overgangsperiode på 1 år vælge som hidtil at  

 lade fredningsbestemmelserne og erstatningsfastsættelsen indgå som  

 bestanddele af en samlet kendelse samt undlade i en særskilt  

 fredningsbestemmelse at angive fredningens formål.
 Når bestemmelserne i den nye lovs § 17, stk. 5, anvendes på verserende  

 fredningssager, er fredningsnævnet kompetent til i forbindelse med afgørelsen  

 af sagen af egen drift at foretage ændringer i forhold til  

 fredningspåstanden.
 I bekendtgørelsens § 5 fastsættes overgangsregler for behandling af sager  

 om fravigelse af fredningskendelser.
 Opmærksomheden henledes på, at det i henhold til § 5, stk. 1, ikke vil  

 være nødvendigt at afsige tillægskendelser efter lovens ikrafttrædelse,  

 uanset om fredningsnævnet har taget stilling til dispensationsandragendet  

 inden 31. december 1978.
 Hvis en ansøgning om en videregående afvigelse fra fredningsbestemmelser  

 er modtaget af fredningsnævnet senest 31. december 1978, behandles sagen  

 efter bestemmelserne i § 34 i bekendtgørelse nr. 520 af 1. oktober 1975 af  

 lov om naturfredning.
