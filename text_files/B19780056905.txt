 I medfør af § 5, stk. 3, i lov nr. 609 af 14. december 1977 om valg af  

 danske repræsentanter til Europa-Parlamentet fastsættes:
 § 1.  Personer, der har dansk indfødsret, har fast  

 bopæl i et af de øvrige medlemslande i De europæiske Fællesskaber, som ikke  

 er umyndiggjort og som på valgdagen vil have opnået alderen for valgret til  

 folketinget, optages efter begæring på en særlig supplementsliste til  

 valglisten i Rådhuskredsen i Københavns kommune.
 § 2.  Supplementslisten udarbejdes forud for hvert  

 valg til Europa-Parlamentet, og dens gyldighed ophører, når disse valg har  

 fundet sted.
§ 3.  Begæring om optagelse på supplementslisten skal  

 senest 3 måneder før valgdagen være fremsat skriftligt overfor den i bilaget  

 angivne stedlige danske repræsentation forud for hvert valg til  

 Europa-Parlamentet.
Begæringen, der skal fremsættes på en af  

 indenrigsministeriet foreskrevet formular, skal indeholde oplysning om den  

 pågældendes 1) fulde navn, 2) fødselsdato, 3) adresse i opholdslandet samt 4)  

 en erklæring om, at den pågældende har dansk indfødsret, har fast bopæl i  

 opholdslandet, og at vedkommende ikke er umyndiggjort.
Begæring om optagelse på supplementslisten kan tidligst fremsættes 6  

 måneder før valgdagen.
For det førstkommende valg til Europa-Parlamentet kan  

 begæring dog tidligst fremsættes den 1. januar 1979.
Stk. 2.  Repræsentationen skal påse, at de modtagne  

 begæringer er korrekt udfyldt og fremsende dem med påtegning herom til  

 folkeregistret i Københavns kommune.
Folkeregistret sørger for, at optagelse  

 finder sted på supplementslisten.
Stk. 3.  Såfremt indenrigsministeriet måtte have  

 begrundet formodning om, at den person, der har indgivet begæringen, ikke  

 opfylder betingelserne for valgret til Europa-Parlamentet, træffer  

 indenrigsministeriet afgørelse om, hvorvidt den pågældende skal slettes af  

 supplementslisten.
Indenrigsministeriet kan herved kræve, at den person, der  

 har indgivet begæringen, inden en vis frist fremkommer med en nærmere  

 dokumentation for valgretten.
 § 4.  Bekendtgørelsen træder i kraft den 1. januar  

 1979.
INDENRIGSMINISTERIET, DEN 13. NOVEMBER  

 1978 KNUD ENGGAARD /Vilh.
Brockmeyer Bilag.
Fortegnelse over danske repræsentationer gennem hvilke, der kan fremsættes begæring om optagelse på valglisten til Europa-Parlamentsvalget.
Belgien: Ambassaden i Bruxelles Forbundsrepublikken Tyskland: Ambassaden i Bonn Militærmissionen i Berlin Generalkonsulatet i Hamborg Generalkonsulatet i Muenchen Konsulatet i Flensborg Frankrig: Ambassaden i Paris Generalkonsulatet i Marseille Irland: Ambassaden i Dublin Italien: Ambassaden i Rom Generalkonsulatet i Milano Luxembourg: Ambassaden i Luxembourg Holland: Ambassaden i Haag Storbritannien: Ambassaden i London.
