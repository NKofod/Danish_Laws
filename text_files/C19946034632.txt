 Deltidsforsikrede lediges deltagelse i fuldtidsjobtræning.
 Når en deltidsforsikret ledig i delperiode 1 deltager i jobtræning eller  

 særligt tilrettelagt jobtræningsforløb på fuld tid, sker der efterfølgende  

 fradrag i dagpengene.
I fortsættelse af NOA-Meddelelse nr.
A.10/94 vedrørende deltidsforsikrede  

 lediges ret til fuldtidsjobtræning skal Arbejdsmarkedsstyrelsen supplere med  

 følgende:
Ifølge bemærkningerne til § 1, stk. 2, i Direktoratet for  

 Arbejdsløshedsforsikringens bekendtgørelse nr. 11 af 7. januar 1994 (om  

 fradrag i dagpengene) er ledige medlemmer, der i delperiode 1 deltager i  

 jobtræning eller særligt tilrettelagt jobtræningsforløb, omfattet af de  

 almindelige dagpengeregler, medmindre andet er fastslået.
Medlemmerne vil  

 derfor eksempelvis være omfattet af reglerne om overførsel af overskydende  

 timer, ligesom medlemmet skal stå til rådighed for arbejdsmarkedet for at  

 have krav på supplerende dagpenge.
 DfA fortolker bestemmelsen således, at reglerne om overskydende timer også  

 gælder for deltidsforsikrede medlemmer, der deltager i jobtræning eller  

 særligt tilrettelagt jobtræningsforløb på fuld tid.
 At den ledige i delperiode 1 er omfattet af reglerne om overskydende  

 timer, betyder således, at timer udover 30 timer pr. uge indgår i opgørelsen  

 af overskydende timer, og ved ophør af jobtræning er den ledige ikke  

 dagpengeberettiget, før end de overskydende timer er opbrugt (typisk efter 91  

 timer).
 AF bedes gøre opmærksom på denne konsekvens, såfremt en  

 deltidsforsikret ledig ønsker fuldtidsjobtræning i delperiode 1.
