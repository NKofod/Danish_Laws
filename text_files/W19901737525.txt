I forbindelse med arealafståelse til en vejomlægning påstod ejeren det  

 afståede areal erstattet med den fulde grundværdi.
Den tilbudte  

 arealerstatning på 75 kr/(m2) var beregnet på grundlag af den offentlige  

 vurdering exkl. byggeret forhøjet med 50 %. Det var kommissionens opfattelse,  

 at grundværdifastsættelsen ved den offentlige vurdering inkl.  

 byggeretsværdien måtte være en del af det vejledende udgangspunkt for  

 fastsættelse af arealets værdi.
 Arealerstatningen blev herefter forhøjet til 100 kr. pr. (m2).
 Overtaksationskommissionen tiltrådte, at ejeren ikke havde krav på, at  

 afståede birketræer skulle erstattes med købsprisen for fuldt udvoksede  

 træer, men at ejeren alene havde krav på en erstatning svarende til prisen  

 for mindre planter, suppleret med erstatning for eventuelle ulemper i  

 træernes vækstperiode.
 Tirsdag den 1. maj 1990, kl. 11.00 samledes den i medfør af § 58 i lov om  

 offentlige veje (lovbekendtgørelse nr. 368 af 6. august 1985) nedsatte  

 overtaksationskommission for Frederiksborg og Vestsjællands amter, på Tølløse  

 Rådhus.
Der foretoges O.taks. 3/1990 Overtaksationsforretning efter begæring fra Tølløse Kommune vedrørende  

 ejendommen matr. nr. 5 an, Kirke Eskilstrup, tilhørende  Peter Lund, i anledning af Tølløse kommunes beslutning om ekspropriation fra  

 ejendommen til regulering af Borgergade/ Have Borupvej.
 Der fremlagdes udskrift af taksationskommissionens forhandlingsprotokol  

 vedrørende mødet den 16. november 1989, taksationskommissionens kendelse af  

 13. december 1989, samt de for kommissionen fremlagte bilag.
 Ingen af de tilstedeværende havde indsigelseer mod kommissionens  

 sammensætning.
 Kommuneingeniør Laursen redegjorde for projektet.
Udvalgsformand Birgit Klarskov Pedersen nedlagde påstand om, at den af  

 taksationskommissionen fastsatte erstatning for tab af beplantning på 15.500  

 kr. nedsættes til det af kommunen fremsatte tilbud på 5.500 kr.
Hun fandt, at  

 der ikke er rimelig sammenhæng mellem taksationskommissionens bemærkninger  

 om, at den eksproprierede beplantning ikke kan kræves erstattet med  

 tilsvarende nye planter og den tilkendte erstatning på 15.500 kr.
 Det blev oplyst, at den tilbudte erstatning for afstået areal er beregnet  

 på grundlag af den offentlige vurdering exkl. byggeret forhøjet med 50%. For  

 så vidt angår nabogrunden er den samlede grundværdi ved den offentlige  

 vurdering lagt til grund, da der er tale om en erhvervsejendom.
 Linda Jacobsen henviste til sit brev af 2. april 1990 hvori hun finder,  

 at værdien for arealet bør fastsættes i overensstemmelse med det tilbud  

 kommunen har givet ejeren af naboejendommen på 165 kr. pr. (m2), idet hun  

 finder, at der ikke er grundlag for at fastsætte forskellig pris for de  

 afståede arealer på denne ejendom og de øvrige ejendomme.
For så vidt angår erstatningen for de afståede birketræer fandt hun, at  

 kommunens tilbud på 2.000 kr. er alt for lavt.
Hun havde derfor indhentet  

 tilbud på tilsvarende træer fra en planteskole på 3.800 kr. og hun fandt, at  

 denne pris må lægges til grund ved beregning af erstatningen.
 Herefter besigtigede overtaksationskommissionen ejendommen, hvorefter  

 parterne fratrådte.
Overtaksationskommissionen drøftede sagen og afsagde følgende K E N D E L S E Det er overtaksationskommissionens opfattelse, at grundværdifastsættelsen  

 ved den offentlige vurdering inkl. byggeretsværdien må være en del af det  

 vejledende udgangspunkt for fastsættelsen af arealets værdi.
 På denne baggrund finder overtaksationskommissionen, at det afståede areal  

 passende kan erstattes med 100 kr. pr. (m2). I overensstemmelse med fast  

 taksationspraksis fastsættes erstatning for areal pålagt servitut med den  

 halve arealværdi, svarende til 50 kr. pr. (m2).
 Overtaksationskommissionen er enig med taksationskommissionen i, at ejeren  

 ikke har krav på, at birketræerne erstattes med prisen for nye fuldt  

 udvoksede træer, men at ejeren alene har krav på en erstatning svarende til  

 prisen for mindre planter suppleret med erstatning for eventuelle ulemper i  

 træernes vækstperiode.
På denne baggrund finder overtaksationskommissionen, at den tilkendte  

 erstatning for tab af beplantning er sat noget højt.
På den anden side finder  

 overtaksationskommissionen, at indgrebet påfører ejendommen væsentlige gener  

 ved, at vejen rykker tættere på ejendommens bygning.
Disse gener ses ikke  

 erstattet ved den af taksationskommissionen fastsatte erstatning.
 Den ejeren tilkomne erstatning fastsættes herefter således:
 Erstatningen forrentes fra ekspropriationsdagen den 21. juni 1989 til  

 betaling sker med 1 % over den af Danmarks Nationalbank pr. samme dato  

 fastsatte diskonto.
