Nr BTL 84 Betænkning over Forslag til lov om ændring af lov om radio- og  

 fjernsynsvirksomhed (Friere økonomiske rammer for DR og TV 2, networking  

 m.v.)   

 Nr L 84 1996-97, 1. samling Afgivet af Kulturudvalget Afgivet: 19961212 Udvalget har behandlet lovforslaget i nogle møder og har herunder stillet  

 spørgsmål til kulturministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Bak, Inge, repræsentant for diverse lokalradioer, Danmarks Lokal TV-Forening, Det Fælles Lokal TV-nævn for kommunerne i Københavns Amt, Forbrugerrådet, Foreningen af Kommercielle Lokalradio & TV-Stationer, Foreningen af Kommuner i Københavns Amt, Fællesforbundet for Danske Lyttere & Seere, KLF Kirke & Medier, Producenterne, Sammenslutningen af Lokale Radio- og TV-Stationer i Danmark og TV 2 Bornholm.
 Der er i udvalget enighed om, at de i medieaftalen fastsatte tidspunkter  

 for, hvornår networkingstationer skal stille »vinduer« til rådighed  

 for ikkekommercielle lokal-tv-stationer, bør ændres, således at  

 »vinduerne« placeres kl. 9-10, 17-18 og 23-24.
For så vidt angår de to lokal-tv-frekvenser, der er til rådighed i  

 Københavnsområdet, er der i udvalget enighed om, at den ene af frekvenserne  

 skal være en ren networkingkanal, dvs. uden »vinduer« til  

 ikkekommercielle stationer, mens der ikke skal være mulighed for networking  

 på den anden frekvens.
Denne frekvens skal anvendes til ikkekommercielt  

 lokal-tv og eventuelt til andre stationer, som ikke ønsker at deltage i  

 networkingsamarbejde.
 Kulturministeren har over for udvalget tilkendegivet, at reglerne i  

 bekendtgørelsen om lokal radio- og fjernsynsvirksomhed vil blive fastsat i  

 overensstemmelse hermed.
 Herefter indstiller udvalget lovforslaget til vedtagelse  

 uændret.
Hanne Andersen (S) fmd.
Søren Hansen (S) Eva Fatum (S) Poul  

 Qvist Jørgensen (S) Peder Sass (S) Margrete Auken (SF) Elsebeth Gerner  

 Nielsen (RV) Aage Frandsen (SF) Peter Duetoft (CD) Ester Larsen (V) Helge  

 Sander (V) Lars Løkke Rasmussen (V) nfmd.
Hans Christian Schmidt (V)  

 Torben Rechendorff (KF) Agnete Laustsen (KF) Brian Mikkelsen (KF) Poul  

 Nødgaard (DF) Fremskridtspartiet og Enhedslisten havde ikke medlemmer i udvalget.
Ændringsforslag til 2. behandling Af Bent Hindrup Andersen (EL):
 Til § 1 1) I det under nr. 2 foreslåede § 4, stk. 3,  

 indsættes efter 1. pkt. som nyt punktum:
»Dette gælder også i de tilfælde, hvor et fællesnævn dækker et område  

 med flere frekvenser.« 2) I det under nr. 39 foreslåede § 59, stk. 4,  

 indsættes efter 1. pkt. som nyt punktum:
»Det fællesnævn, som omfatter kommunerne i Københavns Amt, Københavns  

 Kommune og Frederiksberg Kommune træffer dog afgørelse i sager om ansøgninger  

 om netværkstilladelser i Københavnsområdet.« Bemærkninger Til nr. 1 og 2 For at fastholde »must carry«-forpligtelsen  

 opretholdes der principielt to sendeområder.
Ellers er faren efter  

 forslagsstillerens mening, at den frekvens, som har »vinduer« til  

 ikkekommercielt tv, ikke bliver tilgængelig i de områder, der forsynes via  

 kommercielle kabelsystemer.
Ændringsforslag til 2. behandling Af kulturministeren :
 Til titlen 3) I titlen indsættes efter  

 »fjernsynsvirksomhed« ordene: »og medieansvarsloven«.
 Til § 1 4) I den under nr. 47 foreslåede affattelse af §  

 63, stk. 1, udgår 3. pkt.
 5) I det under nr. 48 foreslåede § 63, stk. 5, udgår  

 i 1. pkt. ordene »i overskydende skat«.
Bemærkninger Til nr. 3 I lovforslagets § 2 foreslås en ændring af to bestemmelser i  

 medieansvarsloven, hvilket bør fremgå af titlen til lovforslaget.
 Til nr. 4 og 5 Efter fornyede drøftelser med Hypotekbanken og  

 Justitsministeriet foreslås det, at sidste punktum i lovforslagets affattelse  

 af § 63, stk. 1, udgår: »Hypotekbanken kan endvidere inddrive skyldige  

 beløb ved modregning i overskydende skat.« Endvidere foreslås det, at  

 ordene »i overskydende skat« udgår i § 63, stk. 5.
Ved de foreslåede ændringer ophæves begrænsningen i omfanget af adgangen  

 til modregning, idet der ved lovforslagets affattelse alene kunne modregnes i  

 overskydende skat, hvilket ikke har været hensigten.
Adgangen til modregning  

 følger af retssædvane, og modregningsadgangen vil herefter generelt omfatte  

 skyldnerens krav på det offentlige, med mindre der er tale om fordringer, der  

 efter deres natur er »øremærkede« til bestemte formål, herunder  

 løn, pensioner, sociale ydelser, visse tilskud m.v.
Efter Justitsministeriets  

 cirkulære nr. 186 af 22. november 1983 bør der heller ikke modregnes i  

 skyldnerens krav på det offentlige, hvis skyldnerens krav er af privatretlig  

 karakter.
 I forbindelse med de ændrede licensbetalingskrav vil Hypotekbanken, der  

 varetager restanceinddrivelsen af licensmidler, få øgede udgifter.  

 Hypotekbanken har skønnet lønudgifterne til at udgøre henholdsvis 1,0 og 1,8  

 mio. kr. i 1997 og 1998 og 1,2 mio. kr. i 1999 og 2000. De øvrige udgifter  

 skønnes at udgøre henholdsvis 0,7 og 1,2 mio. kr. i 1997 og 1998 og 0,8 mio.  

 kr. i 1999 og 2000.
Der forudsættes indgået en betalingsaftale mellem Hypotekbanken og  

 Danmarks Radio, hvorefter Hypotekbankens øgede udgifter dækkes af Danmarks  

 Radio.
Indtægter og udgifter vil blive optaget på tillægsbevillingsloven for  

 1997. Fra 1998 og fremover vil indtægter og udgifter blive søgt på de årlige  

 bevillingslove.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet samrådsspørgsmål til kulturministeren, som denne har besvaret mundtligt.
 Kulturministerens talepapir til brug for besvarelsen af  

 samrådsspørgsmålene er optrykt som bilag til tillægsbetænkningen.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Elsebeth Gerner Nielsen (RV)  

 Aage Frandsen (SF) Peter Duetoft (CD) Ester Larsen (V) Helge Sander (V) Lars  

 Løkke Rasmussen (V) nfmd.
Hans Christian Schmidt (V) Torben  

 Rechendorff (KF) Agnete Laustsen (KF) Brian Mikkelsen (KF) Poul Nødgaard (DF)  

 Fremskridtspartiet og Enhedslisten havde ikke medlemmer i udvalget.
Bilag Kulturministerens talepapir til besvarelsen af samrådsspørgsmål:
Talepunkter til brug ved samråd i Kulturudvalget den 18. december 1996  

 om L 84, forslag til lov om ændring af radio- og fjernsynsloven Spørgsmål A:
»Hvad kan ministeren oplyse om salg af sendetilladelser/-tid, og hvad  

 kan der gøres for at forhindre dette?» Jeg har i min besvarelse af spørgsmål nr. 28 fra udvalget redegjort for de  

 formelle regler omkring salg af sendetid.
 Ifølge de gældende regler kan der i lokal radio og tv ske salg af sendetid  

 til ikke-kommercielle foretagender.
 De lokale nævn har imidlertid mulighed for - i forbindelse med udstedelsen  

 af en tilladelse - bl.a. at stille vilkår om, at sendetiden ikke kan sælges  

 eller på anden måde overdrages til andre tilladelseshavere.
 En tilladelseshaver har således ikke uden videre ret til at afstå sin  

 sendetid til andre tilladelseshavere på samme kanal.
 Selv om et lokalt nævn ikke har stillet vilkår om, at sendetiden ikke kan  

 sælges eller på anden måde overdrages til andre tilladelseshavere, kan en  

 tilladelseshaver ikke lovligt overdrage hele sendetiden, idet det i medfør af  

 lovens § 50 og den praksis, der er anlagt i forbindelse med kravet om  

 selvstændig udøvelse af programvirksomheden, er forudsat, at en  

 tilladelseshaver såvel formelt som reelt udøver sin bestemmelsesret over  

 programvirksomheden.
 En tilladelseshaver, der sælger eller på anden måde overdrager en del af  

 sendetiden til andre, vil fortsat være ansvarlig for, at virksomheden udøves  

 inden for rammerne af radio- og fjernsynsloven.
 Jeg forstår, at udvalgets interesse for dette spørgsmål bl.a. skyldes, at  

 det under folketingsbehandlingen af lovforslaget er blevet nævnt, at en  

 enkelt af de nuværende tilladelseshavere i Københavnsområdet ønsker at sælge  

 sin sendetid for et millionbeløb til en networking-station i forbindelse med  

 overgangen til de nye vilkår.
 Det vil efter min opfattelse være i strid med intentionerne bag loven og  

 bag nyordningen, hvis en tilladelseshaver stiller krav om betaling i  

 forbindelse med overgang til nyordningen.
 Så vidt jeg er orientereet, drejer det sig i den konkrete sag imidlertid  

ikke om salg af sendetid i almindelig forstand, men om, at de  

 lokal-tv-stationer, som i øjeblikket har tilladelse til at sende på kanal 60  

 i Københavns Amt, er i færd med at forhandle internt om overgangen til de nye  

 vilkår.
Det drejer sig med andre ord om, at de nuværende tilladelseshavere er i  

 færd med at aftale betingelserne for eventuel deltagelse i  

 networking-stationen.
Sådanne interne forhandlinger har jeg hverken mulighed  

 for eller lyst til at blande mig i.
 I henhold til § 44, stk. 7, i det fremsatte lovforslag skal de  

 lokale nævn godkende, at de nuværende tilladelseshavere overgår til de nye  

 vilkår for resten af indeværende tilladelsesperiode.
I henhold til § 6, stk. 2, nr. 12, i den gældende bekendtgørelse om  

 lokal radio og tv skal de lokale nævn i forbindelse med ansøgning om  

 tilladelse til lokal programvirksomhed have en beskrivelse af eksisterende og  

 planlagte samarbejdsforhold med andre ansøgere, tilladelseshavere eller  

 udenforstående foretagender.
Eventuelle samarbejdsaftaler skal vedlægges  

 ansøgningen.
De lokale nævn kan kræve de oplysninger, der findes nødvendige for at  

 behandle ansøgningen.
Såfremt nævnet ikke kan få tilstrækkelige oplysninger,  

 kan der gives afslag på ansøgningen.
 Jeg er villig til i den nye bekendtgørelse om lokal radio og tv - som skal  

 træde i kraft 1. januar - at præcisere bestemmelsen om indsendelse af  

 eventuelle samarbejdsaftaler, således at den også kommer til at omfatte  

 aftaler mellem de nuværende tilladelseshavere i forbindelse med ansøgning om  

 at overgå til de nye vilkår.
Hermed skulle det være muligt for de lokale nævn at få indsigt i, om der  

 bliver stillet urimelige krav fra enkelte af de nuværende tilladelseshavere i  

 forbindelse med overgang til nyordningen.
Hvis der er noget i aftalen, som er  

 i strid med loven eller lovens intentioner, kan nævnet efter omstændighederne  

 undlade at imødekomme ansøgningen.
Jeg må imidlertid fastholde, at de nuværende tilladelseshavere på en  

 frekvens skal være enige om at overgå til de nye vilkår, hvis der skal være  

 mulighed for networking på den pågældende frekvens i indeværende  

 tilladelsesperiode.
Hvis der ikke er enighed, må man vente, til alle  

 nuværende tilladelser udløber.
 Spørgsmål B:
»Ministeren bedes nærmere redegøre for, hvorfor Kulturministeriet  

 ikke skønner, at det er nødvendigt at indføre »must carry«-regler  

 for Københavnsområdet med henblik på at sikre fordelingen af begge kanaler i  

 fællesantenneanlæg, og hvad ministeren mener, der evt. bør gøres, hvis den  

 ene af de to kanaler i Københavnsområdet bliver fravalgt i  

 fællesantenneanlæggene.' Spørgsmålet om eventuel ændring af »must carry«-reglerne for  

 lokal-tv i Københavnsområdet, således at begge lokal-tv-frekvenser bliver  

 omfattet af forpligtelsen, har været indgående drøftet med ordførerne for  

 partierne bag medieaftalen.
 Det er Kulturministeriets opfattelse, at der ikke på nuværende tidspunkt  

 er behov for at ændre den gældende »must carry«-regel, for så vidt  

 angår lokal-tv i Københavnsområdet.
 Baggrunden herfor er, at Tele Danmarak Kabel-TV - som er den dominerende  

 programdistributør - i øjeblikket fordeler begge kanaler i hele  

 Københavnsområdet.
I Københavns Kommune og Frederiksberg Kommune fordeles kanal 23 som  

 »must carry«-kanal, medens kanal 60 - dvs.
Kanal 2 - fordeles,  

 fordi brugerne efterspørger denne kanal.
I Københavns Amt er situationen  

 omvendt.
Det er ministeriets forventning, at der - også efter nyordningen - fortsat  

 vil være efterspørgsel efter begge kanaler.
Der skønnes således ikke på  

 nuværende tidspunkt at være behov for at gennemføre særlige »must  

 carry«-regler for Københavnsområdet med henblik på at sikre fordelingen  

 af begge kanaler i fællesantenneanlæg.
 Skulle det vise sig, at den ene af de to kanaler i Københavnsområdet i  

 større omfang fravælges af de tilsluttede husstande, er jeg villig til -  

 efter forhandling med partierne bag den mediepolitiske aftale - at overveje  

 en ændring af reglerne, således at begge kanaler bliver omfattet af  

 »must carry«-forpligtelsen.
