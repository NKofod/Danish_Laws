 Herved bekendtgøres lov nr. 195 af 26. maj 1965 om  

 saltvandsfiskeri med de ændringer, der følger af lov nr. 222 af 3. juni 1967,  

 lov nr. 264 af 4. juni 1969, lov nr. 579 af 19. december 1969, lov nr. 163 af  

 28. april 1971, lov nr. 210 af 19. maj 1971, lov nr. 285 af 7. juni 1972, lov  

 nr. 316 af 10. juni 1976, lov nr. 206 af 18. maj 1977, lov nr. 209 af 16. maj  

 1979 og lov nr. 302 af 6. juni 1984.
Almindelige bestemmelser om  

 fiskeriterritoriets udstrækning og dets § 1  (* 3). Denne lov gælder, hvor ikke andet er  

 bestemt, for fiskeri på dansk fiskeriterritorium, bortset fra farvande, der  

 er inddraget under loven om ferskvandsfiskeri.
 Stk. 2.  (* 4) (Ophævet).
 Stk. 3.  (Ophævet).
Stk. 4.  (* 5) Hvor fiskeriet ikke udøves ifølge særlig  

 adkomst, jfr. § 2, stk. 1, må erhvervsmæssigt fiskeri på dansk  

 fiskeriterritorium og på kvoter, der er fastsat af De europæiske Fællesskaber  

 eller af fiskeriministeren, kun drives af personer, der er registrerede af  

 fiskeriministeriet som erhvervsfiskere eller som bierhvervsfiskere, og af  

 selskaber m.v., der er registrerede af fiskeriministeriet.
Ovennævnte  

 personer, selskaber m.v. skal endvidere opfylde een af nedenstående  

 betingelser:
 Såfremt stiftelser, foreninger eller selskaber er deltagere i partrederier  

 eller i de under 6) nævnte selskaber, må hver deltager opfylde betingelserne  

 for at kunne anses som dansk ejer.
Stk. 5.  Det er forbudt andre end de i stk. 4 nævnte at  

 forarbejde eller omlade fisk på dansk fiskeriterritorium.
Hvor andre end de i  

 stk. 4 nævnte personer eller selskaber m.v. transporterer fisk eller  

 fiskeprodukter direkte fra søen til danske landingspladser, skal eventuelle  

 kontrakter herom og de i henhold dertil fastsatte vilkår og priser være  

 godkendt af fiskeriministeriet, inden landing foretages.
Stk. 6.  Skib, der anvendes til de i stk. 4 og 5, 1.  

 pkt., nævnte formål, skal være dansk, og to tredjedele af besætningen skal  

 opfylde betingelserne i stk. 4, nr. 1 eller 2. Brugt udenlandsk skib, der  

 registreres som dansk, må ikke fiske på kvoter, som er forbeholdt danske  

 skibe i henhold til regler, fastsat af De europæiske Fællesskaber eller af  

 fiskeriministeren.
Fiskeriministeren kan efter forhandling med fiskeriets  

 hovedorganisationer fravige 2. pkt.
Stk. 7.  Fiskeriministeren kan meddele undtagelse fra  

 bestemmelserne i stk. 4-6, når det skønnes af interesse for fiskeriets  

 udvikling, ligesom der ved overenskomster med fremmed stat kan gøres  

 undtagelse fra nævnte bestemmelser.
Ved overenskomst med Norge og Sverige kan  

 det endvidere bestemmes, at fiskeriterritoriet i forhold til norske og  

 svenske fiskere skal have en mindre udstrækning end fastsat i stk. 2, 1).  

 Fiskeriministeren fastsætter de nærmere bestemmelser til gennemførelser af  

 sådanne overenskomster.
Stk. 8.  Uanset bestemmelserne i stk. 4 kan enhver drive  

 lystfiskeri med stang, pilk eller lignende håndredskaber.
Fiskeriministeren  

 kan fastsætte regler for arten og antallet af redskaber, som må anvendes af  

 de i stk. 4, nr. 1 og 2, nævnte personer, der ikke driver fiskeri efter stk.  

 4.
 Stk. 9.  Personer, som ved lovens ikrafttræden i mindst  

 3 år har drevet fiskeri i forbindelse med landbrug, og hvis årsindtægt ved  

 fiskeri i gennemsnit årligt har udgjort mindst 5.000 kr. bevarer i samme  

 omfang som hidtil retten til dette fiskeri, såfremt de inden 3 måneder efter  

 lovens ikrafttræden til fiskerikontrollen indsender dokumentation for  

 indtægten ved fiskeriet i de 3 foregående kalenderår samt en opgørelse af  

 deres nuværende redskabsbeholdning.
§ 1 a.  (* 6) Berettigede til at blive registrerede  

 som erhvervsfiskere er personer, som er myndige og i hele det nærmest  

 foregående kalenderår har været beskæftiget ved erhvervsmæssigt fiskeri, og  

 som over for den stedlige fiskerikontrol ved skatteattest dokumenterer, at  

 mindst 3/5 af deres bruttoindkomst ved personlig virksomhed i det år hidrører  

 fra dette fiskeri.
Registrerede erhvervsfiskere skal for at bevare retten til  

 at drive erhvervsmæssigt fiskeri på forlangende kunne dokumentere, at mindst  

 3/5 af deres bruttoindkomst ved personlig virksomhed i det foregående  

 kalenderår hidrører fra fiskeri.
Stk. 2.  Har en erhvervsfisker fortabt retten til  

 registrering som erhvervsfisker, kan denne generhverves, såfremt det  

 dokumenteres, at vedkommende inden for de seneste 5 år forud for ansøgning om  

 generhvervelse har været berettiget til at være registreret.
Generhvervelse i  

 henhold til denne bestemmelse kan kun ske een gang.
 Stk. 3.  Berettigede til at blive registrerede som  

 bierhvervsfiskere er:
Stk. 4.  De under stk. 3, nr. 2 og 3, nævnte  

 bierhvervsfiskere skal for at bevare denne ret på forlangende over for  

 fiskerikontrollen kunne dokumentere, at mindst 1/10 af deres årlige  

 bruttoindtægt ved personlig virksomhed i det foregående kalenderår stammer  

 fra fiskeri.
Bierhvervsfiskeri må kun drives uden medhjælp.
Stk. 5.  Til endelig administrativ afgørelse af  

 ansøgningen om tilladelse til at drive bierhvervsfiskeri i medfør af stk. 3,  

 nr. 3, nedsætter fiskeriministeren et nævn.
Nævnet består af 2 repræsentanter  

 for fiskeriministeriet, 1 repræsentant for Danmarks Havfiskeriforening, 1  

 repræsentant for Dansk Fiskeriforening, 1 repræsentant for Dansk  

 Kystfiskerforening, 1 repræsentant for Landsorganisationen af Danmarks  

 Detailfiskehandlere, 1 repræsentant for Danmarks Sportsfiskerforbund, 1  

 repræsentant for Ferskvandsfiskeriforeningen for Danmark, 1 repræsentant for  

 Dansk Amatørfiskerforening og 1 repræsentant for Jydsk Fritidsfiskerforbund.  

 Formanden beskikkes af fiskeriministeren blandt nævnets medlemmer.  

 Fiskeriministeriet er sekretariat for nævnet.
Fiskeriministeren fastsætter  

 nærmere regler om nævnets forretningsgang.
Stk. 6.  Nævnet skal ved sine afgørelser lægge særlig  

 vægt på, om en imødekommelse af ansøgningen vil være af væsentlig betydning  

 for opretholdelsen af fiskeriet i det pågældende lokalområde.
I forbindelse  

 hermed skal der tages hensyn til det i lokalområdet allerede eksisterende  

 erhvervsfiskeri.
Nævnet skal endvidere lægge vægt på, om ansøgeren igennem  

 sit hidtidige fritidsfiskeri har erhvervet kendskab til den type fiskeri, der  

 ønskes udøvet.
Hvor forholdene måtte gøre det nødvendigt, kan nævnet i  

 tilladelsen fastsætte begrænsninger med hensyn til arten og antallet af  

 redskaber, der må benyttes ved bierhvervsfiskeriet.
 Stk. 7.  Ved beregningen af indkomsten ved personlig  

 virksomhed bortses fra indtægter hidrørende fra borgerligt ombud.
 Stk. 8.  Berettigede til at blive registrerede er  

 desuden selskaber m.v., når mindst 2/3 af bestyrelsen består af registrerede  

 erhvervsfiskere.
 Stk. 9.  Fiskeriministeren kan meddele undtagelse fra  

 bestemmelserne i stk. 1-3, når særlige helbredsmæssige eller sociale hensyn  

 taler herfor.
 § 2.  Fiskeri må ikke udøves på sådan måde, at der  

 sker indgreb i østersregalet eller i de rettigheder, som i henhold til § 13 A  

 og B i lov om afløsning og statens overtagelse af retten til fiskeri med  

 ålegårde og andre særlige rettigheder til fiskeri på søterritoriet er tillagt  

 udøvere af afløste ålegårdsrettigheder eller særlige fiskerirettigheder  

 indtil disse rettigheder endelige bortfald, jfr. fornævnte lovs § 1, jfr. §  

 14.
 Stk. 2.  Fiskeriministeren kan:
 Fiskeriets forhold over for anden  

 udnyttelse af fiskeriterritoriet.
A.
ALMINDELIGE BESTEMMELSER.
 § 3.  Ingen må uden hjemmel lægge hindringer i vejen  

 for lovligt udøvet fiskeri.
§ 4.  (* 7) Bortset fra foranstaltninger, der  

 foretages i forbindelse med anlæg af trafikmæssig eller industriel karakter  

 o. lign., inddæmnings- eller tørlægningsarbejder, hvortil tilladelse er givet  

 af ministeren for offentlige arbejder eller landbrugsministeren, kan følgende  

 foranstaltninger, hvis de kan forårsage ulemper eller hindre fiskeriet eller  

 gøre bundforholdene uegnede til fiskeri, kun finde sted med  

 fiskeriministerens tilladelse Stk. 2.  Tilladelse til foranstaltninger på  

 fiskeriterritoriet, hvis gennemførelse vil være til hinder eller ulempe for  

 det på stedet normalt udøvede erhvervsfiskeri, kan ikke gives, medmindre der  

 samtidig af vedkommende minister er truffet afgørelse med hensyn til  

 spørgsmålet om ydelse af skadesløsholdelse til de erhvervsfiskere, hvis  

 indtjeningsmuligheder vil blive berørt af den pågældende foranstaltning,  

 eller dette spørgsmål er henvist til afgørelse ved et nævn, jfr. stk. 3.
Stk. 3.  Spørgsmålet om, hvorvidt tab lides og  

 skadesløsholdelse herfor bør ydes, samt om størrelsen af skadesløsholdelsen,  

 kan af fiskeriministeren, landbrugsministeren eller ministeren for offentlige  

 arbejder henvises til afgørelse af et nævn bestående af 3 medlemmer.
Af  

 medlemmerne vælges 1 medlem af fiskeriministeren og 1 medlem af  

 landbrugsministeren eller ministeren for offentlige arbejder efter indbyrdes  

 forhandling, medens formanden vælges af de således udpegede 2 medlemmer.  

 Såfremt enighed om valg af formand ikke opnås, sker udpegning af formand af  

 præsidenten for den pågældende landsret.
Nævnet bestemmer selv  

 procedureformen og kan til vejledning tilkalde sagkyndige skønsmænd, som har  

 særligt kendskab til den slags fiskeri, der berøres af den pågældende  

 foranstaltning.
Før sager indbringes for nævnet, kan den pågældende minister  

 kræve sikkerhed for sagsomkostningerne af den sammenslutning eller de  

 personer, i hvis interesse sagen rejses, og gøre indbringelsen betinget af,  

 at sådan sikkerhed stilles.
Nævnet afgør dog selv endeligt, hvem der skal  

 betale sagens omkostninger.
Nævnets afgørelse er endelig, dog kan spørgsmålet  

 om godtgørelsens størrelse indbringes for domstolene under en mod eller af  

 vedkommende minister inden 4 uger efter afgørelsens forkyndelse anlagt sag.  

 Eventuel fastsat erstatning erlægges inden 15 dage efter afgørelsens  

 forkyndelse, såfremt intet andet er bestemt i denne.
 Stk. 4.  Skadesløsholdelsen kan helt eller delvis  

 tillægges den lokale fiskeriforening, hvor en sådan findes, til anvendelse  

 efter foreningens nærmere bestemmelser til dækning af opståede tab.
 Stk. 5.  Efterkommelse af nævnets afgørelse er vilkår  

 for den pågældende tilladelses meddelelse eller opretholdelse.
 Stk. 6.  Rejses der krav om skadesløsholdelse efter  

 foranstående regler i forbindelse med en vandløbsrets behandling af sager  

 efter vandløbslovgivningen, kan retten afslutte sagen efter denne lovgivnings  

 almindelige regler og henvise spørgsmålet om skadesløsholdelse til  

 landbrugsministeren med henblik på afgørelse efter stk. 2 og 3.
B.
FORHOLDET TIL SKIBSFARTEN M.M.
§ 5.  (* 8) (* 38) Fiskeri, dyrkning af muslinger på  

 pæle, ris o. lign., skrabning af muslinger og andre bunddyr samt optagning af  

 tang må ikke udøves på en sådan måde, at den frie sejlads derved hindres  

 eller vanskeliggøres.
Hvor der ved afmærkning af placeringen af  

 bundgarnspladser efter § 12, stk. 9, kan opstå fare for sejladsen ved  

 anbringelse af pæl, skal bøje eller vager altid benyttes.
Forankring af pæle  

 til faststående redskaber, der føres længere ud end 3 gange vanddybden, skal  

 afmærkes med bøjer.
Afmærkning af tejner og andre lignende ufastgjorte  

 undervandsredskaber med træflod er forbudt.
Stk. 2.  Flydende bundgarn, hvorved forstås bundgarn,  

 bundgarnslignende ruseredskaber eller lignende redskaber, der er indrettet  

 til at klæde vandskorpen (ovenvandsruser), og som er forankrede og holdes  

 oppe ved bøjer, tønder eller lignende, skal på den yderste ende af garnet  

 være forsynet med en vager med en signalkegle på mindet 50 cm i diameter  

 eller en signalkugle på 50 cm, målt såvel i bund som højde, ragende mindst  

 2,0 m over vandet.
Endvidere skal redskabet om natten være forsynet over  

 nævnte signalkugle eller signalkegle med hvidt blinklys med ca. 60 blink pr.  

 minut, rækker af flydebundgarn med sådant blinklys ved den yderste garnende.
Stk. 3.  Fiskerikontrollen kan påbyde, at faststående  

 redskaber, pæle eller dele af disse på sådanne steder, hvor det af hensyn til  

 sejladsen efter kontrollens skøn må anses for nødvendigt, om natten skal være  

 forsynet med hvidt, hurtigblinkende lys med ca. 60 blink i minuttet, der, for  

 så vidt angår pæleopstillinger til bundgarn, bundgarnslignende ruseredskaber  

 eller lignende redskaber, skal være anbragt på hovedpælen.
For så vidt angår  

 bundgarnsrækker, anbringes lyset på den yderste hovedpæl i rækken.
Om sådant  

 påbud udstedes fornøden bekendtgørelse af fiskerikontrollen.
 Stk. 4.  Hvor der sættes rækker af bundgarn,  

 bundgarnslignende ruseredskaber eller lignende redskaber, der er indrettet  

 til at klæde vandskorpen (ovenvandsruser), skal der, når redskaberne måler 20  

 m i ringen eller derover målt efter hele garnets omkreds, dog således, at der  

 beregnes højst 2 m for fangståbningen, for hvert andet redskab regnet inde  

 fra kysten holdes en plads åben til gennemsejling af en bredde på mindst 20  

 m, hvor intet fiskeredskab må udsættes eller voddræt finde sted.
Stk. 5.  Afbrækkede pæle skal straks fjernes af den, der  

 sidst har brugt pladsen.
Forhindrer vejret, at de afbrækkede pæle optages,  

 skal pælestumperne, indtil vejret muliggør optagelse, afmærkes med en stage  

 med grønt flag, der rager mindst 1,5 m over vandet.
Fiskerikontrollen kan  

 straks lade de afbrækkede pæle bortfjerne, når de efter kontrollens skøn kan  

 medføre fare for sejlads eller menneskeliv.
Omkostningerne herved kan fordres  

 refunderet hos den, der har pligt til at fjerne pælene, og beløbene kan  

 inddrives ved udpantning.
Stk. 6.  Pæle, der ikke benyttes til fiskeri fra sæson  

 til sæson, samt pæle i fjorde, vige, mindre indskæringer af havet og i  

 sundene, herunder Limfjorden og Øresund, skal efter afsluttet fiskeri straks  

 optages.
Fiskeriet betragtes ikke som afsluttet, når afbrydelse er sket i  

 kortere tid for tørring eller udbedring af redskaber.
Ved fiskeri, hvor  

 tidsrummet mellem sæsonerne ikke overstiger 2 måneder, kan fiskerikontrollen  

 dog tillade, at pælene ikke optages, såfremt fiskerikontrollen efter tilsyn  

 ved hver sæsons ophør finder pælenes tilstedeværelse, tilstand og afmærkning  

 forsvarlig.
Stk. 7.  Pæle, der benyttes til fiskeri med bundgarns-  

 eller ruseredskaber, skal, når redskabet måler over 15 m i ringen (målt som i  

 stk. 4 anført), i rodenden være indbrændt eller indhugget ejerens  

 navnebogstaver med blokbogstaver af en højde på mindst 5 cm.
I Limfjorden  

 skal sådanne navnebogstaver dog være indbrændt eller indhugget i de til  

 bundgarnsfiskeri m.v. benyttede pæle, selv om redskabet ikke måler over 15 m  

 i ringen, når pælene er anbragt på en vanddybde af 3 m og derover.
 Stk. 8.  Forvolder et skib skade på lovligt stående og  

 forsvarligt afmærkede fiskeredskaber, jfr. herved foruden foranstående stk.  

 1, 2. og 3. pkt., stk. 2, 3, 4 og 6 også bestemmelserne i § 9, er rederen  

 forpligtet til at erstatte skaden, medmindre det godtgøres, at skaden ikke  

 ved sædvanlig agtpågivenhed kunne være afværget af skibsfører, mandskab, lods  

 eller andre, der udfører arbejde i skibets tjeneste.
 § 5 a.  (* 9) Fiskeriministeren kan efter forhandling  

 med fiskeriets hovedorganisationer fastsætte regler for mærkning og  

 afmærkning af redskaber.
 § 6.  Skovle og bomme, der anvendes til udspiling af  

 fiskeredskaber, skal såvidt muligt være indrettet således, at de ikke kan  

 beskadige kabler og ledninger.
C.
FORHOLDET TIL KYSTEJERNE M.
FL.
 § 7.  Hvor der i umiddelbar forbindelse med kysten  

 forekommer opvækst af siv og rør, må intet for sådan opvækst skadeligt  

 fiskeri finde sted.
Stk. 2.  Tjørn og andre busk- eller trævækster må ikke  

 udkastes i vandet eller henlægges på strandbredden på sådanne steder, at  

 bortskylning kan finde sted, og skal i tilfælde af anvendelse til kystsikring  

 altid forsvarligt fastgøres.
Hegn af pigtråd må ikke sætte længere ud end til  

 daglig vandstandslinje, andre hegn ikke længere ud end nødvendigt til  

 kreaturhegningsformål.
Disse sidste hegn skal fjernes fra fiskeriterritoriet  

 hvert år inden 1. november og må ikke genudsættes, før mulighed for isgang er  

 ophørt.
 § 8.  Hvor der nægtes en fisker plads til ophaling af  

 hans både, oplagsplads for hans bundgarnspæle og tørreplads for hans garn med  

 nødvendige garnhuse og tjæregryder og almindelig overenskomst ikke opnås, kan  

 han forlange spørgsmålet, om og hvor en passende ophalings-, oplags- og  

 tørreplads kan anvises enten på den udyrkede og for græsvækst blottede  

 strandbred eller, hvor en sådan ikke findes, andetsteds i nærheden, afgjort  

 på sin bekostning af 3 dertil af retten udmeldte, uvildige mænd, hvoraf  

 mindst den ene skal være fiskerikyndig.
Stk. 2.  Ved sagens afgørelse skal det tages under  

 overvejelse, om der efter de forhåndenværende omstændigheder er vægtig  

 begrundelse for at opfylde fiskerens begæring imod vedkommende ejers eller  

 brugers protest, og iagttages, at afsavnet af den plads, der anvises  

 fiskeren, ikke forvolder dens ejer eller bruger større skade eller ulempe end  

 uundgåeligt fornødent, og navnlig at plads ikke anvises inden for områder,  

 hvis særlige erhvervsmæssige udnyttelse eller benyttelse til have, gårdsplads  

 eller lignende er til hinder herfor.
I øvrigt vil det ved anvisning af  

 pladsen være at iagttage, at denne kommer til at ligge så nær som muligt ved  

 det sted, hvor både og redskaber føres i land.
Både ejer og fiskere er  

 berettigede til at forlange, at pladsen skal indhegnes efter  

 hegnsynsmyndighedernes anvisning.
Stk. 3.  Erstatningen for pladsen fastsættes, i mangel  

 af mindelig overenskomst, for 5 år ad gangen af de af retten udmeldte,  

 uvildige mænd.
Erstatningen udredes årlig forud, forinden pladsen må tages i  

 brug.
Enhver, som deltager i erstatningens udredelse, er berettiget til at  

 bruge pladsen.
Stk. 4.  Er nogen af parterne utilfreds med den trufne  

 afgørelse, kan vedkommende inden 4 uger efter, at afgørelsen er meddelt ham,  

 forlange udmeldt det dobbelte antal uvildige mænd, hvoraf mindst 2 skal være  

 fiskerikyndige, og hvis afgørelse ikke kan indbringes for højere  

 administrativ myndighed.
Ved afgørelsen bliver at bestemme, hvem der skal  

 bære omkostningerne.
Disse kan pålægges en af parterne eller fordeles mellem  

 begge parter.
Omkostningerne skal betales inden 15 dage efter afgørelsens  

 forkyndelse og kan inddrives ved udpantning.
 Stk. 5.  Når 5 år er forløbet, efter at en sag sidst er  

 blevet afgjort ved uvildige mænds skøn, har såvel ejeren som fiskerne eller  

 andre deri interesserede ret til på samme måde at kræve spørgsmålet afgjort  

 på ny.
 Indbyrdes ordensregler for fiskeriet.
 § 9.  (* 39) For at et redskab kan anses for  

 forsvarligt afmærket, skal følgende regler være iagttaget:
1. Bundgarn, bundgarnslignende ruseredskaber eller  

 lignende redskaber, der er indrettet til at klæde vandskorpen  

 (ovenvandsruser), skal på hovedpælen eller den yderste pæl i det yderste garn  

 være forsynet med en signalkugle på mindst 50 cm i diameter eller en  

 signalkegle på mindst 50 cm, målt såvel i bund som højde, ragende mindst 2,0  

 m over vandet.
Ved de i § 5, stk. 4, påbudte gennemsejlingsåbninger skal  

 endvidere hovedpælen eller den yderste pæl ved hver gennemsejlingsåbning være  

 forsynet med et mørkt flag på 50 cm i firkant og ragende mindst 2,0 m over  

 vandet.
Redskaberne skal om natten være forsynet med hvidt blinklys med ca.  

 60 blink pr. minut på hovedpælen, bundgarnsrækker med sådant blinklys på den  

 yderste hovedpæl i rækken.
 2. Andre ruser, laksegarn og lignende redskaber, som  

 er fastgjort til pæle, skal på hovedpælen eller den yderste pæl være forsynet  

 med et mørkt flag på 30 cm i firkant, der rager mindst 1,5 m over vandet.
3. Undervandsdobbeltruser, herunder kasteruser,  

 fastgjort til sten, ankre eller lignende skal for hver ende af rusen eller  

 ruserækken afmærkes med stager, der er forsynet med et mørkt flag på 30 cm i  

 firkant, som rager mindst 1,5 m over vandet.
Hvor sådanne redskaber tillige  

 er fastgjort til stager, skal disse rage mindst 1 m over vandet for hver ende  

 af rusen eller ruserækken.
Ruserækker over 150 m's længde skal tillige uanset  

 fastgørelsesmåden afmærkes med en mindre stage eller bøje for hver 50 m.
 4. Tejner og andre lignende ufastgjorte  

 undervandsredskaber afmærkes med kork- eller plasticflod med eller uden  

 stage.
5. Andet faststående redskab, hvad enten det er  

 bundsat eller flydende, skal afmærkes for hver ende af lænken med en stage,  

 hvis top rager mindst 1,2 m over vandet; stagerne skal på toppen være  

 forsynet med to firkantede flag.
I en afstand af 70 m fra hver af førnævnte  

 stager skal der på lænken anbringes en stage med et firkantet flag for at  

 tilkendegive, i hvilken retning lænken er udsat; herudover skal lænken være  

 afmærket med stager eller bøjer for mindst hver 1.000 m - for Limfjordens  

 vedkommende dog for mindst hver 600 m.
 6. Drivvod skal ved sækken være forsynet med bøjereb  

 og en sortmalet tønde eller bøje uden topbetegnelse.
7. Drivende eller svajende redskab skal ved den faste  

 ende af lænken, der er forankret til bunden eller fastgjort til båd, afmærkes  

 med en bøje uden stage samt ved den frie ende med en bøje med stage, som  

 rager mindst 1,2 m over vandet.
Drivende redskab skal om natten have en klar  

 lanterne på denne stage.
Svajende redskab skal føre et trekantet flag.
 8. I farvandet omkring Bornholm og Christiansø skal  

 sættetove og andre faste tove i månederne maj-oktober være afmærket med en  

 1,5 m høj stage som bærer et flag, der er 0,3 m i mindste tværmål, og som er  

 anbragt på det yderste sættetov; når garn er udsat fra sættetovene, skal der  

 desuden på yderste bøje være anbragt et hvidt blinklys med ca. 60 blink pr.  

 minut.
 9. Ingen redskabsafmærkning må rage højere over vandet  

 end 3 m.
§ 10.  Den, der har påbegyndt lovligt fiskeri med  

 forsvarligt afmærkede redskaber, jfr. § 9, har fortrinsret til benyttelse af  

 pladsen fremfor andre fiskere, så længe fiskeriet udøves, og må ikke  

 fortrænges fra stedet eller forulempes i sit fiskeri af disse.
For så vidt  

 angår pæleredskaber, der ikke udsættes med 3- eller 6-årig fortrinsret på  

 bundgarnspladser, jfr. herom reglerne i § 12, og som i deres hele anbringes  

 på vanddybder over 2 m, indtræder fortrinsretten allerede, når ramning af  

 pælene påbegyndes, såfremt der slås et stade færdigt af gangen og arbejdet  

 tilendebringes inden 14 dage.
Pælene skal straks besættes med fiskedygtigt  

 redskab.
Stk. 2.  Under udsætningen af redskaber skal enhver  

 fisker søge undgået, at hans redskaber kommer andre redskaber så nær, at de  

 ikke kan holdes klar af hinanden.
Den, der sidst har begyndt udsætningen af  

 sine redskaber, skal vige for den, der har begyndt først.
Viser det sig ved  

 dragningen, at redskaberne er blevet uklare, og det bliver nødvendigt at  

 kappe, skal dette altid ske på egne redskaber.
 Stk. 3.  Åleruser må ikke røgtes fra 1 time efter  

 solnedgang til 1 time før solopgang.
Stk. 4.  Forvoldes der under fiskeri skade på lovligt  

 udsatte og forsvarligt afmærkede redskaber, uden at forholdet omfattes af §  

 5, stk. 8, skal skaden erstattes af den, der udøver fiskeriet eller lader det  

 udøve, medmindre det godtgøres, at skaden ikke kunne være afværget ved  

 sædvanlig agtpågivenhed.
Det samme gælder, hvor skaden forvoldes af drivende  

 redskaber.
Stk. 5.  På sådanne steder, hvor der efter  

 fiskerikontrollens skøn er udsat faststående redskaber i sådan mængde, at  

 skade ved fiskeri med slæbende redskaber må befrygtes, kan fiskerikontrollen  

 forbyde sådant fiskeri om natten.
Fornøden bekendtgørelse herom vil være at  

 udstede.
 Stk. 6.  Den i stk. 4 foreskrevne beskyttelse kommer med  

 hensyn til de under Bornholm udsatte lakselænker kun til anvendelse i  

 månederne oktober-marts.
 § 11.  Hvor fiskeriet ikke udøves ifølge særlig  

 adkomst, jfr. § 2, stk. 1, eller hvor der ikke ved vedtægt er truffet særlige  

 bestemmelser herom, jfr. § 27, gælder følgende regler for afstanden mellem  

 fiskeredskaber i brug:
Stk. 2.  Bundgarn, bundgarnslignende ruseredskaber eller  

 lignende redskaber, der er indrettet til at klæde vandskorpen  

 (ovenvandsruser), skal, når de måler 20 m i ringen eller derover, jfr. § 5,  

 stk. 4, sættes med en afstand af 565 m til siden.
Sideafstanden måles mellem  

 radenes midtpunkter.
Hvor disse redskaber på grund af kystens form ikke står  

 i samme kompasretning, må ingen hovedpæl stå en anden hovedpæl nærmere end  

 1/4 af den sammenlagte længde af de pågældende 2 redskaber.
Ved redskabets  

 længde forstås afstanden mellem hovedpælen og den inderste radpæl.
Sættes  

 redskabet uden for anden mands redskab af heromhandlede art, skal der være en  

 afstand af mindst 20 m mellem det yderste redskabs inderste radpæl og det  

 inderste redskabs hovedpæl, og endvidere skal, hvor afstanden mellem de  

 nævnte pæle er under 200 m, det yderste redskab sættes i flugtlinje med det  

 inderste.
Ved flydende bundgarn erstattes i heromhandlede henseender hovedpæl  

 med yderste hovedbøje og inderste radpæl med inderste radbøje.
De anførte  

 afstande mellem redskaber må ikke overskrides på de steder, hvor flere  

 fiskere ønsker at indtage redskabsplads og forholdene i øvrigt egner sig for  

 anbringelse af flere redskaber eller af rækker af redskaber inden for disse  

 afstande.
I tvivlstilfælde kan det efter fiskernes begæring afgøres af  

 fiskerikontrollen, om forholdene kræver større afstande mellem redskaberne.
Stk. 3.  Sideafstanden mellem bundgarn,  

 bundgarnslignende ruseredskaber eller lignende redskaber, indrettet til at  

 klæde vandskorpen (ovenvandsruser), som måler under 20 m i ringen, jfr. § 5,  

 stk. 4, og de i stk. 2 nævnte redskaber skal være mindst 300 m målt mellem  

 redskabernes nærmeste punkter.
Når redskaber af førstnævnte art sættes uden  

 for hinanden eller uden for de i stk. 2 nævnte redskaber, såvel som når  

 sidstnævnte redskaber sættes uden for førstnævnte, kommer bestemmelserne i  

 stk. 2, 5. pkt., om afstand og retning i anvendelse.
Stk. 4.  Andre faststående redskaber end de i stk. 3  

 nævnte skal, når de er tjenlige til fangst af stimfisk (hvorved forstås sild,  

 makrel og hornfisk), uanset størrelsen holdes i en afstand af 565 m fra de i  

 stk. 2 nævnte redskaber.
Silde- og makrelnedgarn skal dog kun holdes i en  

 afstand af 125 m, og alle andre faststående redskaber skal holdes i en  

 afstand af 75 m fra disse redskaber og deres faste dele (ring, forgård, rad).
 Stk. 5.  Sideafstanden indbyrdes mellem bundgarn,  

 bundgarnslignende ruseredskaber eller lignende redskaber, indrettet til at  

 klæde vandskorpen (ovenvandsruser), som måler under 20 m i ringen, jfr. § 5,  

 stk. 4, skal være mindst 250 m.
Stk. 6.  For andre redskaber gælder den regel, at intet  

 redskab må komme allerede udsat ruse, ruserække, nedgarn, krogeline eller  

 lignende redskab nærmere end 75 m.
Ruserækker må dog sættes med en indbyrdes  

 afstand af 50 m.
 Stk. 7.  For krogeliner, nedgarn, vod, stangeredskaber  

 og lignende småredskaber gælder ingen indbyrdes afstandsbestemmelser.
 Stk. 8.  Fiskeri med slæbende redskaber eller  

 håndredskaber må ikke udøves inden for en afstand af 75 m fra bundgarn,  

 ruser, ruserækker, nedgarn, krogeliner eller lignende stående redskaber.
Stk. 9.  Fiskeredskaber, der uberettiget sættes andre  

 udsatte redskaber nærmere end ovenfor angivet, kan efter derom fremsat  

 begæring straks foranlediges fjernet af fiskerikontrollen.
Omkostningerne ved  

 bortfjernelse af redskabet påhviler den, der har fremsat begæringen, mod ret  

 til at holdes skadesløs af ejeren af det fjernede redskab eller - for så vidt  

 han har overladt brugen af dette til anden mand - af denne.
 § 11 a.  (* 10) Efter forhandling med fiskeriets  

 hovedorganisationer kan fiskeriministeren fastsætte ordensregler for  

 fiskeriet såvel inden for som uden for fiskeriterritoriet og herunder fravige  

 reglerne i §§ 9-11.
 § 12.  (* 11) Hvor fiskeri ikke udøves ifølge særlig  

 adkomst, jfr. § 2, stk. 1, eller hvor der ikke ved vedtægt er truffet særlige  

 bestemmelser herom, jfr. § 27, gælder følgende regler for erhvervelse og  

 benyttelse af bundgarnspladser:
 Stk. 2.  Ved bundgarnspladser forstås i denne lov  

 pladser, på hvilke der fiskes med bundgarn, bundgarnslignende ruseredskaber  

 eller lignende redskaber, som er indrettet til at klæde vandskorpen.
Stk. 3.  Erhvervelse af ledige bundgarnspladser sker for  

 hvert år ved skriftlig anmeldelse til den lokale fiskerikontrol.
Anmeldelsen,  

 i hvilken skal angives den eller de ønskede pladsers beliggenhed, skal være  

 fiskerikontrollen i hænde inden den 15. oktober.
Stk. 4.  Fiskerikontrollen indkalder snarest efter denne  

 dato ved anbefalet brev eller på anden egnet måde for hver kyststrækning  

 samtlige anmeldere til et møde, hvor fordelingen mellem anmelderne af de  

 anmeldte pladser foretages af fiskerikontrollen, efter at hver enkelt  

 anmelder har haft adgang til at gøre sine ønsker gældende med hensyn til de  

 pladser, han har anmeldt.
Anmelderne skal give personligt møde, medmindre de  

 på grund af sygdom eller anden tvingende årsag er forhindret, i hvilket  

 tilfælde de kan møde ved en befuldmægtiget person.
Om pladser, der er anmeldt  

 af flere, men om hvis fordeling det ikke allerede ved lokale aftaler er  

 opnået eller på mødet opnås frivillig ordning, foretages lodtrækning.
Stk. 5.  Berettiget til at deltage i lodtrækningen er  

 enhver, der er myndig og i mindst 2 år har drevet og fortsat driver fiskeri  

 som erhverv, og for hvis vedkommende efter kommunalbestyrelsens skøn mindst  

 3/5 af hans årsindtægt ved personlig virksomhed skyldes fiskeri.
Ved  

 udøvelsen af dette skøn kan der ses bort fra indtægter hidrørende fra  

 borgerligt ombud.
Den pågældende må endvidere kunne dokumentere, at han  

 disponerer over bundgarnsredskaber til at udsætte på pladsen.
Berettigede til  

 at deltage i lodtrækningen er desuden selskaber m.v., når mindst 2/3 af  

 bestyrelsen består af personer, som opfylder disse betingelser.
Stk. 6.  Medmindre 2/3 af samtlige deltagere ønsker  

 anden lodtrækningsform, foretages lodtrækningen efter følgende regler: I  

 tombolaen nedlægges lodder mærket nr. 1, nr. 2 og så fremdeles i et antal  

 svarende til antallet af deltagere i lodtrækningen.
Hver deltager må trække  

 eet lod.
Den, der har trukket nr. 1, skal på kort eller kortskitse, jfr. stk.  

 8, angive, hvilken plads der ønskes indtaget, og så fremdeles i nummerorden,  

 indtil hver af deltagerne i lodtrækningen i det omfang, der er disponible  

 pladser, har fået tildelt en plads.
Den fortsatte fordeling foregår derefter  

 således, at den der har trukket det højeste nummer og altså har fået tildelt  

 den sidste plads i første omgang, får ret til at udvælge sig første plads i  

 næste omgang, det næsthøjeste nummer den følgende plads og så fremdeles,  

 indtil hver af deltagerne atter har fået en plads.
I tredie omgang får den,  

 der har trukket lod nr. 1, atter ret til at udvælge den første plads, nummer  

 2 den følgende plads og således skiftevis fremdeles, indtil der ikke er flere  

 pladser, der skal fordeles.
Stk. 7.  Den, der har erhvervet flere ledige  

 bundgarnspladser, end han kan og vil besætte, skal straks underrette  

 fiskerikontrollen om, hvilke pladser han ikke kommer til at benytte.
De  

 pågældende pladser betragtes herefter som afgivet.
Sker dette inden de i stk.  

 9 fastsatte frister for afmærkning af pladserne for redskabernes hovedpæle,  

 finder om fornødent ny lodtrækning sted.
Stk. 8.  De tildelte bundgarnspladser indtegnes af  

 fiskerikontrollen på kort eller kortskitser, der opbevares på vedkommende  

 fiskerikontrolstation.
Disse er dog kun afgørende for antallet af garn i  

 bundgarnsrækker.
Stk. 9.  Bundgarnspladser skal hvert år senest den 30.  

 april afmærkes ved anbringelse af hovedpælen (yderpælen) eller på dennes  

 plads en bøje eller vager.
På steder, hvor der særvanligvis drives  

 forårsfiskeri, skal afmærkningen dog ske senest den 15. marts.
Såfremt  

 isforhold hindrer rettidig afmærkning, skal denne foretages så snart det er  

 muligt.
Afmærkningen skal mærkes i overensstemmelse med de i henhold til § 5  

 a fastsatte regler.
Når bundgarnspladsen derefter bruges til fiskeri med  

 garn, som måler mindst 20 meter i ringen, jfr. § 5, stk. 4, bevarer personer  

 og selskaber m.v., som opfylder betingelserne i stk. 5, fortrinsretten i 6 år  

 (til en 1. januar) på følgende betingelser:
 For garn, som måler mindre end 20 meter i ringen, bevares fortrinsretten  

 kun i 3 år (til en 1. januar).
Stk. 10.  Den, der har erhvervet bundgarnsplads uden for  

 en eller flere indtagne bundgarnspladser, eller den, der ønsker at benytte en  

 ledig bundgarnsplads uden for indtagen bundgarnsplads, kan ved anbefalet brev  

 eller i overværelse af 2 uvildige personer opfordre den eneberettigede til en  

 indenfor beliggende bundgarnsplads til at opgive længden af denne udefter  

 eller til at afmærke pladsen for redskabets hovedpæl.
Den eneberettigede til  

 den indenfor beliggende bundgarnsplads er herefter pligtig til inden 8 dage,  

 eller så snart herefter vejret tillader det, at afmærke pladsen for sit  

 redskabs hovedpæl eller opgive pælens placering i forhold til den indenfor  

 liggende bundgarnsplads, kysten eller eventuel landløs grund.
Efterkommer den  

 berettigede til den indenfor liggende bundgarnsplads ikke opfordringen, er  

 den, der har rettet opfordringen til ham, berettiget til at afmærke pladsen  

 for sin hovedpæl og udsætte sit garn således, at der beregnes en længde på  

 indtil 125 m til den indenfor liggende bundgarnsplads.
Den der erhverver  

 fortrinsret til inderpladser på steder, hvor fortrinsretten til en række  

 bundgarnspladser udløber, må, for så vidt der findes berettigede til pladsen  

 udenfor, ikke føre sine inderpladser længere udefter, end tilfældet var  

 tidligere.
 Stk. 11.  Ud over de i stk. 9 nævnte tilfælde fortabes  

 fortrinsretten til at benytte en bundgarnsplads, når pladsen rykkes til  

 siderne eller dennes retning ændres.
Stk. 12.  Er fortrinsretten til at benytte en  

 bundgarnsplads fortabt, finder ny erhvervelse af fortrinsretten til pladsen  

 sted efter foranstående regler.
Pladsen kan indtil det pågældende års udgang  

 benyttes af alle og enhver under iagttagelse af de for fiskeriets udøvelse  

 almindeligt givne regler, jfr. § 10, stk. 1. I tilfælde af brugerens død  

 bevarer hans ved dødsfaldet med ham samlevende hustru dog fortrinsretten til  

 at benytte bundgarnspladsen, indtil fortrinsretten for den afdøde bruger  

 ville være udløbet.
Denne ret kan af enken overlades til andre under  

 forudsætning af, at de til fiskeriet på pladsen hidtil benyttede garn og pæle  

 samtidig overlades den nye bruger, eventuelt ved salg eller leje.
Andre  

 arvinger bevarer den afdøde brugers fortrinsret til at benytte  

 bundgarnspladsen til årets udgang.
 Beskyttelse og ophjælpning af  

 fiskebestandene.
A.
BEGRÆNSNINGER I ANVENDELSEN AF FISKEREDSKABER.
 § 13.  (* 12) Trawlfiskeri er forbudt inden for en  

 afstand af 3 sømil fra lavvandslinjen.
 Stk. 2.  Ved trawlfiskeri forstås fiskeri med ethvert  

 vodredskab fæstet til båd eller fartøj, som bevæges ved hvilken som helst  

 kraft.
 Stk. 3.  Fra forbuddet i stk. 1 gælder følgende  

 undtagelser, jfr. dog § 18.:
 1. SMÅREDSKABER, HVIS FANGåBNINGER IKKE ER BREDERE END  

 2 M, OG SOM UDELUKKENDE ER BESTEMT TIL FANGST AF AGN.
2. DRIVVOD OG SLÆBEVOD, DER SPILES VED HJæLP AF  

 TRæBOMME, HVIS LæNGDE IKKE OVERSTIGER 9 M.
BOMMENE KAN FæSTNES TIL VODDET VED  

 HJæLP AF HANEFODSKONSTRUKTIONER.
DEN SAMLEDE BELASTNING AF REDSKABET,  

 HERUNDER VæGTEN AF BESLAG OG SYNK, Må IKKE OVERSTIGE 25 KG.
 3. REDSKABER FORSYNET MED MUNDINGSRAMME, BESTEMT TIL  

 SKRABNING AF MUSLINGER, HERUNDER ØSTERS, NåR FANGåBNINGEN IKKE ER BREDERE END  

 2 M.
4. SKOVLTRAWL, DER OVERALT I REDSKABET HAR EN  

 MASKESTøRRELSE På MINDST 75 MM, JFR. § 14, OG HVIS SKOVLE IKKE I VæGT  

 OVERSTIGER 160 KG HVER, Må AF FARTøJER MED EN MAKSIMUMSMOTORKRAFT På 175 HK  

 UD FOR DE åBNE KYSTER ANVENDES FRA EN TIME FøR SOLOPGANG TIL EN TIME EFTER  

 SOLNEDGANG.
FOR Så VIDT ANGåR FARVANDENE INDEN FOR SKAGEN, BORTSET FRA  

 LIMFJORDEN OG ØRESUND, Må DET NæVNTE TRAWL DOG ANVENDES FRA 1 1/2 TIME FøR  

 SOLOPGANG I TIDEN 1. SEPTEMBER - 30. APRIL OG FRA 2 TIMER FøR SOLOPGANG I  

 TIDEN 1. MAJ - 31. AUGUST.
DE TIL TRAWLETS SPILING ANVENDTE SKOVLE SKAL VæRE  

 FORSYNET MED FARTøJETS REGISTRERINGSBOGSTAVER OG -NUMMER INDHUGGET ELLER  

 INDBRæNDT I SKOVLENE MED LET LæSELIGE BOGSTAVER OG TAL AF MINDST 6 CM'S  

 HøJDE.
I FJORDE, VIGE OG LIGNENDE INDSKæRINGER AF HAVET, HVIS MUNDINGERS  

 BREDDE ER UNDER 30 KM, SAMT I DE SMALLERE SUNDE, HERUNDER LIMFJORDEN, SKAL  

 DET DERIMOD TIL ENHVER TID VæRE FORBUDT AT ANVENDE SKOVLTRAWL, MEDMINDRE  

 DETTE UDTRYKKELIGT ER TILLADT I EN FOR DET PåGæLDENDE FARVAND OPRETTET  

 VEDTæGT.
I TVIVLSTILFæLDE AFGøRES DET AF FISKERIMINISTEREN, OM BRUGEN AF  

 SKOVLTRAWL ER TILLADT I ET FARVAND.
 Stk. 4.  For brugen af de i stk. 3 nævnte redskaber kan  

 fiskeriministeren efter indstilling fra fiskeriets hovedorganisationer og  

 efter samråd med Danmarks Fiskeri- og Havundersøgelser foreskrive særlige  

 betingelser såvel med hensyn til redskabernes indretning som deres brug,  

 ligesom han under samme forudsætninger for bestemte, afgrænsede vandområder  

 og på nærmere af ham fastsatte vilkår såvel kan udvide det fornævnte for  

 brugen af skovltrawl foreskrevne tidsrum og forhøje den tilladte  

 maksimummotorkraft, når hensynet til fiskeriet med faststående redskaber ikke  

 taler afgørende herimod, som helt forbyde brugen af samtlige fornævnte  

 redskaber i de pågældende vandområder.
 Stk. 5.  Ud for de åbne kyster eller på nærmere  

 afgrænsede dele af disse områder samt i Limfjorden kan fiskeriministeren  

 efter indstilling fra fiskeriets hovedorganisationer og efter samråd med  

 Danmarks Fiskeri- og Havundersøgelser på nærmere af ham fastsatte betingelser  

 tillade anvendelse af BRISLINGESKOVLTRAWL, ÅLESKOVLTRAWL, TOBISTRAWL OG  

 TUNGETRAWL (SKOVLTRAWL MED MINDSTE MASKESTøRRELSE På 70 MM) I INDTIL 6 1/2  

 MåNED åRLIG SAMT AF BOMTRAWL HELE åRET TIL FISKERI EFTER HESTEREJER.
 Stk. 6.  Fiskeriministeren kan efter indstilling fra  

 fiskeriets hovedorganisationer og efter samråd med Danmarks Fiskeri- og  

 Havundersøgelser på nærmere af ham fastsatte betingelser tillade brug af  

 trawl efter et eller to fartøjer.
Stk. 7.  Overalt på fisketerritoriet, hvor der ikke i  

 vedtægt findes forbud derimod, er det tilladt at drive SNURREVODSFISKERI,  

 D.V.S.
FISKERI MED VOD, DER UDEN KONSTRUKTION TIL SPILING (SKOVLE, BOM OG  

 LIGNENDE) UNDER BRUGEN INDHIVES TIL ET FARTøJ.
I DEN I STK. 1 NæVNTE DEL AF  

 FISKERITERRITORIET SKAL MASKERNE OVERALT I REDSKABET HAVE EN STøRRELSE På  

 MINDST 75 MM, JFR. § 14, MEDMINDRE DET ANVENDES TIL FANGST AF SILDEFISK, åL  

 OG TOBIS.
Stk. 8.  I Limfjorden må snurrevod bestemt til fangst af  

 fladfisk eller torskefisk dog kun bruges i tidsrummet fra 15. september til  

 og med 14. april.
For Nissum Brednings vedkommende kan fiskeriministeren dog  

 tillade benyttelse af redskabet hele året, når det efter hans skøn kan  

 antages at kunne ske uden at medføre skade for rødspættebestanden i den  

 øvrige del af Limfjorden.
 Stk. 9.  Det er forbudt at anvende REJERUSE,  

 REJEBUNDGARN, REJEHOV OG REJEGLIB, DER IKKE OVERALT I REDSKABET HAR EN  

 MASKESTøRRELSE På MINDST 16 MM, JFR. § 14. FRA FISKERI MED LANDDRAGNINGSVOD  

 Må IKKE ILANDBRINGES FLADFISK.
Stk. 10.  (* 32) Det er i tiden fra 1. april til 30.  

 september forbudt at anvende nedgarn i Vadehavet samt i øvrigt i en afstand  

 af 100 meter fra lavvandslinjen ved alle kydtstrækninger.
Undtaget er dog  

 Ringkøbing, Nissum og Stadil fjorde.
 Stk. 11.  På den del af fiskeriterritoriet, der ligger  

 uden for den i stk. 1 omhandlede 3-sømilegrænse, kan fiskeriministeren efter  

 indstilling fra fiskeriets hovedorganisationer og Danmarks Fiskeri- og  

 Havundersøgelser forbyde brugen af visse redskaber eller fastsætte nærmere  

 regler for deres anvendelse.
 § 14.  Mindstemaskemål anført i denne lov og i medfør  

 af heraf udsendte bekendtgørelser anses for iagttaget, når et fladt  

 måleredskab af en tykkelse af 2 mm og med en bredde svarende til det påbudte  

 mindstemaskemål let kan gå igennem den i nettets længderetning diagonalt  

 strakte maske, når nettet er vådt.
 § 15.  Brugen af RISGÅRDE, ÅLEKAM, PIGLYSTER,  

 SKRABEPILK, EKSPLODERENDE, GIFTIGE ELLER BEDØVENDE STOFFER TIL FISKERI ER  

 FORBUDT.
 Stk. 2.  Brugen af VOD, DER DRAGES LANGS KYSTEN VED  

 HJæLP AF HESTE, MOTORKøRETøJER ELLER AF ANDEN TRæKKRAFT På LAND, ER LIGELEDES  

 FORBUDT.
 Stk. 3.  Faststående redskaber skal, i det omfang  

 vejrforholdene tillader det, røgtes regelmæssigt og så ofte, at den fangede  

 fisks levemuligheder ikke unødigt forringes.
 Stk. 4.  Fiskeriministeren kan forbyde brugen af  

 redskaber, der er forsynede med skærende anordninger egnet til afskæring af  

 bundvegetationen.
 § 16.  Fiskeriministeren afgør efter forhandling med  

 fiskeriets hovedorganisationer og efter samråd med Danmarks Fiskeri- og  

 Havundersøgelser, hvorvidt nyopfundne redskaber og hjælpemidler eller  

 redskaber, hvis konstruktion væsentligt afviger fra hidtil kendte redskabers,  

 må benyttes til fiskeri.
 Stk. 2.  Fiskeriministeren fastsætter de nærmere  

 betingelser for anvendelse af sådanne redskaber og hjælpemidler, som tillades  

 anvendt.
 Stk. 3.  Fiskeriministeren kan - eventuelt for visse  

 dele af fiskeriterritoriet - efter forhandling med fiskeriets  

 hovedorganisationer og Danmarks fiskeri- og havundersøgelser fastsætte  

 nærmere regler for indretning af de til optagning af tang, søstjerner og  

 andre bunddyr benyttede redskaber.
B.
BEGRÆNSNINGER I TONNAGE OG MOTORKRAFT I FISKERFARTØJER.
§ 17.  Til fiskeri med vod må i Limfjorden vest for  

 Ålborg i skibe, der er målt til en bruttoregistertonnage af over 8 t, og i  

 Limfjorden øst for Ålborg i skibe, der er målt til en bruttoregistertonnage  

 af over 10 t, ikke benyttes spil, som drives af motor eller anden mekanisk  

 kraft.
Sådanne spil må ikke være opstillet på skibet, og der må ikke om bord  

 findes spil, der er i en sådan stand, at de kan tilkobles motor eller anden  

 mekanisk kraft, medens skibet benyttes til fiskeri på Limfjorden.
C.
FREDEDE OMRÅDER OG FREDNINGSBÆLTER.
 § 18.  I Kattegat ud for Jyllands østkyst, vest for en  

 linje trukket:
 Stk. 2.  For nærmere afgrænsede områder inden for de i  

 stk. 1 nævnte farvande kan fiskeriministeren dog efter indstilling fra  

 fiskeriets hovedorganisationer og efter samråd med Danmarks Fiskeri- og  

 Havundersøgelser tillade fiskeri i månederne maj, juni og juli med snurrevod  

 med et maskemål på mindst 110 mm.
§ 19.  (* 13) Uden særlig adkomst må intet fiskeri  

 finde sted nærmere ved åers, bækkes og indvandes naturlige eller ved kunst  

 frembragte udløb eller udmunding i havet eller fjordene ved almindeligt  

 dagligt højvande end 500 meter, når åen, bækken eller indvandet ved udløbet  

 eller udmundingen har en bredde af mindst 2 meter.
I lige retning ud for  

 vandløbets eller indvandets udløb eller udmunding skal der altid være  

 uhindret gennemgang til fredningsbæltet på en strækning, der har en bredde af  

 mindst 500 meter og en længde af mindst 100 meter.
Foranstående bestemmelser  

 gælder såvel ved et vandløbs udløb eller udmunding i et indvand som ved  

 indvandets udløb eller udmunding i en fjord eller havet.
For indvandes  

 vedkommende kan fiskeriministeren efter forhandling med fiskeriets  

 hovedorganisatiioner og Danmarks Fiskeri- og Havundersøgelser fastsætte et  

 efter forholdene passende fredningsbælte inden for udmundingen eller udløbet.
 Stk. 2.  De i stk. 1 nævnte bestemmelser kommer også til  

 anvendelse ved udløbet i havet, fjorde eller indvande af vandløb samt ved  

 indvandes udløb eller udmunding, når bredden ved udløbet eller udmundingen er  

 mindre end 2 m, fra 2 måneder før den for farvet laks og havørred fastsatte  

 fredningstids begyndelse til fredningstidens udløb.
 Stk. 3.  I øvrigt må fangstredskaber ikke anbringes på  

 en sådan måde, at der spærres for fiskenes opgang til og nedgang fra åer,  

 bække eller indvande.
Stk. 4.  Er der tvivl om grænserne for de i stk. 1 og 2  

 nævnte fredningsbælter kan fiskeriministeren nærmere fastlægge deres  

 beliggenhed.
Fiskeriministeren kan efter forhandling med fiskeriets  

 hovedorganisationer og Danmarks Fiskeri- og Havundersøgeler, hvor forholdene  

 efter hans skøn måtte gøre det ønskeligt, fastsætte et større eller mindre  

 fredningsbælte end foran angivet samt fastsætte anden retningslinje og anden  

 længde for den fredede gennemgangsstrækning.
I forbindelse hermed kan  

 iværksættes forbud mod brug af de i stk. 1 nævnte åleruser.
Stk. 5.  Hvor det begæres af Dansk Fiskeriforening,  

 Vestjysk Fiskeriforening, Danmarks Sportsfiskerforbund eller  

 Ferskvandsfiskeriforeningen for Danmark, kan de beføjelser, der ved stk. 4,  

 2. punktum, er tillagt fiskeriministeren, overlades til et nævn, hvori  

 foreningerne har ret til at lade sig repræsentere ved 4 medlemmer, hvoraf de  

 2 skal være fra Danmarks Sportsfiskerforbund og/eller  

 Ferskvandsfiskeriforeningen, medens fiskeriministeren udpeger et femte  

 medlem, der fungerer som nævnets formand.
Nævnets afgørelser stadfæstes af  

 fiskeriministeren.
Foreningen afholder selv udgiften ved deres  

 repræsentanters deltagelse i nævnets arbejde.
Nævnets afgørelser kan først  

 ændres, når der er forløbet 5 år efter stadfæstelsen, med mindre indtrufne  

 ændringer i naturforholdene gør ny afgørelse påkrævet.
Stk. 6.  I og ved fjordes udmunding i havet kan der af  

 fiskeriministeren efter forhandling med fiskeriets hovedorganisationer og  

 Danmarks Fiskeri- og Havundersøgelser fastsættes et fredningsbælte, inden for  

 hvilket fangstredskaber ikke må bruges.
Fredningsbælte kan fastsættes såvel  

 inden for som uden for udmundingen.
For Ringkøbing og Nissum fjorde skal der,  

 når udløbet er åbent, være et sådant fredningsbælte på 750 m uden for  

 udmundingen.
Dog skal det, når makrelstimer viser sig ud for disse fjorde,  

 være tilladt i månederne august og september at fange makrel på det fredede  

 areal på betingelse af, at der, når sådant fiskeri påbegyndes, straks gøres  

 anmeldelse derom til fiskerikontrollen, samt at al fisk af anden art end  

 makrel, der fanges med det benyttede redskab, ikke ilandbringes, men så vidt  

 muligt udsættes i havet i levedygtig stand.
D.
FREDNING AF FISK OG MINDSTEMÅL FOR FISK.
 § 20.  (* 35) For fisk og krebsdyr af nedennævnte  

 arter fastsættes følgende fredning:
 1. Hunrødspætter, på hvilke rognsækkens bagspids  

 strækker ud over midten af fiskens totallængde:
 For farvandene vest for linjen Hanstholm Lindenæs 1. januar - 28.(29.)  

 februar.
 For farvandene øst for nævnte linje 15. januar - 30. april.
 Hunrødspætter, på hvilke rognsækkens bagspids strækker ud over midten af  

 fiskens totallængde, og som er fanget i førstnævnte område, må i tiden 1.  

 marts - 30. april kun landes på Jyllands vestkyst syd for Hanstholm samt i  

 Lemvig havn og kun til forsendelse direkte til udlandet.
 2. (* 22) Hunskrubber, på hvilke rognsækkens bagspids  

 strækker sig ud over midten af fiskens totallængde: 15. februar til og med  

 14. maj.
3. (* 23) Laks og ørred i yngledragt (farvet laks og  

 havørred): 1. november til og med 31. januar.
Kunstigt opdrættede laks og  

 ørred, der opfiskes i fiskegårde og lignende anlæg, samt regnbueørred  

 omfattes ikke af denne fredning.
 4. (* 24) Nedfaldslaks: 1. februar til og med 31.  

 marts.
5. (* 25) Ålekvabber over 200 mm: 15. september til og  

 med 31. januar.
Dog er drægtige ålekvabber fredet i ovennævnte tidsrum uanset  

 størrelsen.
 6. Rognhummer er totalfredet i Limfjorden.
 Stk. 2.  Fiskeriministeren kan efter forhandling med  

 fiskeriets hovedorganisationer og Danmarks Fiskeri- og Havundersøgelser  

 forbyde fangst og landing af småsild, brisling og dybvandsrejer eller  

 foreskrive nærmere betingelser for fangst og landing af disse dyrearter.
 Stk. 3.  Ved vedtægter kan de i denne paragraf fastsatte  

 fredningstider udvides, men ikke forskydes eller afkortes.
 Stk. 4.  Fiskeriministeren kan efter forhandling med  

 fiskeriets hovedorganisationer og efter samråd med Danmarks Fiskeri- og  

 Havundersøgelser - eventuelt for dele af fiskeriterritoriet - såvel forlænge  

 som forkorte eller ophæve de fornævnte fredningstider eller ændre fornævnte  

 fredningsbestemmelser samt foreskrive fredningstider og fredningsbestemmelser  

 for andre fisk og hvirvelløse havdyr.
§ 20 a.  (* 14) Fiskeriministeren kan efter  

 forhandling med fiskeriets hovedorganisationer og efter samråd med Danmarks  

 Fiskeri- og Havundersøgelser for en eller flere fiskearter eller krebsdyr og  

 gældende for nærmere angivne havområder foreskrive begrænsninger af  

 fangstmængde og/eller fangstindsats samt fastsætte nærmere regler til  

 gennemførelse af sådanne begrænsninger.
Begrænsningerne fastsat efter 1. pkt.  

 gælder kun for de i § 1, stk. 4, jfr. stk. 6, nævnte personer og selskaber.
 Stk. 2.  Bestemmelsen i stk. 1 gælder såvel fiskeri på  

 som uden for dansk fiskeriterritorium.
 § 21.  (* 36) For nedennævnte fiskearter fastsættes  

 følgende mindstemål regnet fra snudespids til halefinnens spids  

 (totallængde):
 Kunstigt opdrættede laks og ørred, der opfiskes i fiskegårde og lignende  

 anlæg, er undtaget fra fornævnte mindstemåls bestemmelser.
 Stk. 2.  (* 28) For krebsdyr af nedennævnte arter  

 fastsættes følgende mindstemål regnet fra spidsen af pandetornen til den  

 faste bagkant af svømmeviftens midterstykke:
Haler af dybvandshummer målt fra forkanten af første bagkropsleds overside til den Stk. 3.  Fiskerikontrollen kan efter ansøgning meddele  

 tilladelse til landing af undermålsfisk, dog undtaget laks og ørred, på  

 Jyllands vestkyst fra Tannishus til Thyborøn kanal på vilkår, at  

 undermålsfisken kun benyttes som agn.
 Stk. 4.  (* 30) På Bornholm og Christiansø er det  

 tilladt at lande pighvar, der er fanget i farvandet omkring øerne, til et  

 mindstemål af 210 mm totallængde, dog kun til forbrug på øerne.
 Stk. 5.  Ved vedtægt kan de i denne paragraf fastsætte  

 mindstemål forhøjes, men ikke nedsættes.
 Stk. 6.  Fiskeriministeren kan efter forhandling med  

 fiskeriets hovedorganisationer og efter samråd med Danmarks Fiskeri- og  

 Havundersøgelser - eventuelt for dele af fiskeriterritoriet - såvel forhøje  

 som nedsætte eller ophæve forannævnte mindstemål samt fastsætte mindstemål  

 for andre end forannævnte fiskearter og krebsdyr eller for dele af disse.
§ 22.  Fisk, krebsdyr og dele heraf, der ikke opfylder  

 de fastsatte mindstemål, må ikke landes, sælges, udbydes, holdes om bord,  

 opbevares eller forsendes.
Det samme gælder inden for fredningstiden for  

 fredede fisk og fredede hvirvelløse havdyr.
Undermålsfisk og  

 undermålskrebsdyr samt fredede fisk og fredede hvirvelløse havdyr skal straks  

 efter fangsten genudsættes i havet, så vidt muligt i levende tilstand.
Stk. 2.  For fisk og krebsdyr, der er fanget inden  

 fredningstidens indtræden, finder bestemmelsen i stk. 1, 2. pkt., først  

 anvendelse 48 timer efter fredningstidens indtræden.
Sådan fisk må indtil 6  

 døgn efter fredningstidens indtræden forsendes direkte til udlandet.
For så  

 vidt der i disse frister indtræder helligdage, forlænges fristerne  

 tilsvarende.
Fisk og krebsdyr, der er fanget inden fredningstidens indtræden  

 og oplagt på frysehus inden udløbet af den i stk. 2, 1. pkt., nævnte frist,  

 må, uanset bestemmelserne i stk. 1, 2. pkt., opbevares i frysehus i  

 fredningstiden.
Udtagelse må i fredningstiden kun ske til forbrug i egen  

 husholdning.
 Stk. 3.  Under hensyntagen til forholdene på de steder,  

 hvor fangsten skal foregå, kan fiskeriministeren efter forhandling med  

 fiskeriets hovedorganisationer og Danmarks Fiskeri- og Havundersøgelser  

 meddele undtagelse fra bestemmelserne i stk. 1, for så vidt angår fiskeyngel  

 og sættefisk til udsætning i andre vande.
 Stk. 4.  Fiskeriministeren kan endvidere tillade fangst  

 og landing af fredede fiskearter og krebsdyr i fredningstiden til  

 klækkeanstalters forsyning med befrugtet rogn, ligesom han kan tillade, at  

 fisk benyttet til dette formål af klækkeanstalterne i fredningstiden sælges  

 og forsendes direkte til udlandet.
 Stk. 5.  Modtageren af en sending fisk eller hvirvelløse  

 havdyr eller dele heraf, hvori forefindes fisk eller krebsdyr eller dele  

 heraf under de fastsatte mindstemål eller fredede fiskearter eller  

 hvirvelløse havdyr, kan fri sig for ansvar, når han umiddelbart efter  

 modtagelsen derom gør anmeldelse til tilsynet, jfr. § 30, og opgiver  

 afsenderens navn og adresse.
Stk. 6.  For så vidt der i et parti fisk eller  

 hvirvelløse havdyr forefindes fredet fisk eller krebsdyr eller fisk eller  

 krebsdyr eller dele heraf under de fastsatte mindstemål, betragtes hele  

 partiet som bestående heraf, medmindre frasortering finder sted under  

 fiskerikontrollens tilsyn umiddelbart efter, at forholdet er konstateret af  

 fiskerikontrollen.
Udgiften til frasortering er fiskerikontrollen  

 uvedkommende.
Stk. 7.  For så vidt angår partier af industrifisk,  

 d.v.s. partier af fisk beregnet i deres helhed til oparbejdning i fiskemels-  

 eller olieindustrien eller til anvendelse til dyrefoder, kan fravigelse fra  

 reglen i stk. 6, 1. pkt., finde sted mod, at fiskerikontrollen på grundlag af  

 stikprøver udregner procentdelen af fredet fisk eller undermålsfisk i  

 partiet.
Så vidt muligt skal den eller de ansvarlige tilkaldes til  

 fiskerikontrollens udtagning af stikprøverne.
Stk. 8.  Fisk og krebsdyr må ikke formales om bord på  

 skibe.
Forbuddet i stk. 1, 1. pkt., finder tilsvarende anvendelse på  

 produkter, der er formalet i strid hermed.
Fiskeriministeren kan meddele  

 dispensation fra forbuddet i 1. pkt.
E.
UDSÆTNING AF FISKEYNGEL.
 § 23.  Til fangst og udsætning af fiskeyngel og  

 sættefisk i vande, der omfattes af denne lov, samt til klækning af yngel af  

 saltvandsfisk og krebsdyr kan der af fiskeriministeren ydes et beløb, der  

 fastsættes på de årlige finanslove.
 Stk. 2.  Fiskeriministeren kan fastsætte regler,  

 hvorefter de, der driver fiskeri i det pågældende vand, skal afgive  

 statistiske oplysninger om udbyttet af det fiskeri, der drives i dette vand,  

 særligt af de udsatte fiskearter, samt fastsætte særlige kontrolbestemmelser  

 for dette fiskeri.
F.
AFGIFT PÅ LAKSEFISKERI. (* 15) § 23 a.  Fiskeriministeren kan pålægge enkeltpersoner,  

 selskaber m.v., der er omfattet af § 1, stk. 4, at betale en afgift for laks,  

 der bringes i land.
Dette gælder, uanset om fangsten er sket på eller uden  

 for dansk fiskeriterritorium, og uanset hvor laksen landes.
Afgiften beregnes  

 i forhold til de fangede kvanta beregnet efter vægt.
Afgiftsbeløb under 5 kr.  

 skal dog ikke indbetales.
 Stk. 2.  Bestemmelserne i stk. 1 omfatter ikke personer,  

 der er bosat, eller selskaber m.v., der har hjemsted på Færøerne eller i  

 Grønland.
§ 23 b.  Afgiften, hvis størrelse fastsættes efter  

 forhandling med Dansk Fiskeriforening og Danmarks Havfiskeriforening,  

 indbetales til fiskeriministeriet inden 14 dage efter, at fangsten er bragt i  

 land.
Den anvendes til vedligeholdelse og forøgelse af bestanden af laksefisk  

 i danske farvande og vandløb samt i de havområder, hvor danske fiskere driver  

 laksefiskeri.
 Stk. 2.  Betales afgiften ikke rettidigt, skal der  

 betales 1 pct. i månedlig rente for hver påbegyndt måned fra forfaldsdagen,  

 dog mindst 10 kr.
 § 23 c.  Såfremt fangsten omsættes på fiskeauktioner i  

 Danmark, foretages indbetalingen af afgiften af vedkommende  

 fiskeauktionsmester.
 Stk. 2.  Ved salg på anden måde foretages indbetaling  

 direkte af fartøjets fører eller ejer eller af den, på hvis vegne landingen  

 sker.
 § 23 d.  De indbetalte afgifter indgår i en særlig  

 fond »laksefonden«, som administreres af fiskeriministeren med  

 bistand af et af ministeren nedsat udvalg bestående af 1 repræsentant for  

 fiskeriministeriet, 1 repræsentant for Danmarks Fiskeri- og Havundersøgelser,  

 2 medlemmer udnævnt af fiskeriministeren efter forhandlilng med henholdsvis  

 Dansk Fiskeriforening og Danmarks Havfiskeriforening samt et medlem udnævnt  

 af fiskeriministeren efter forhandling med Danmarks Sportsfiskerforbund og  

 Ferskvandsfiskeriforeningen for Danmark.
 § 24.  (* 16) (Ophævet).
 Vedtægtsbestemmelser.
 § 25.  (* 17) For fiskeriet overalt på  

 fiskeriterritoriet kan der træffes nærmere bestemmelser i særlige vedtægter,  

 når en eller flere lokale fiskeriforeninger fremsætter begæring herom over  

 for fiskeriministeriet som udtryk for et ønske fremført af tilsammen mindst  

 halvdelen af de herom stemmeberettigede.
Stk. 2.  Stemmeberettigede er enhver, der 1. er myndig, 2. har bopæl i en kommune, der grænser op til det  

 pågældende vandområde, 3. driver og i mindst 2 år har drevet fiskeri som  

 erhverv, og 4. efter kommunalbestyrelsens skøn indtjener mindst  

 3/5 af sin årsindtægt ved personlig virksomhed gennem fiskeri, som efter  

 fiskerikontrollens skøn helt eller delvis finder sted i det vandområde, som  

 ønskes omfattet af en vedtægt.
 Stk. 3.  Med hensyn til de i stk. 2 fastsatte bopælskrav  

 kan fiskeriministeren, hvor forholdene taler herfor som følge af omlægning af  

 kommunegrænser efter nærværende lovs ikrafttræden, bestemme, at kun fiskere,  

 der har bopæl i områder inden for de hidtidige kommunegrænser, skal have  

 adgang til at afgive stemme i den pågældende vedtægtssag.
 Stk. 4.  Når vedtagelse om fremme af en vedtægtssag har  

 fundet sted i en fiskeriforening i overensstemmelse med foranstående,  

 indsender foreningen gennem fiskerikontrollen begæring til fiskeriministeriet  

 vedlagt:
1. fortegnelse over de i vedtægtssagen  

 stemmeberettigede medlemmer af foreningen, 2. redegørelse for afstemningsresultatet i foreningen, 3. en af foreningen affattet af kommunalbestyrelsen  

 (kommunalbestyrelserne) attesteret liste over samtlige i kommunen  

 (kommunerne) bosatte fiskere, som efter kommunalbestyrelsens skøn opfylder  

 betingelserne efter stk. 2, nr. 1-4. Listen skal, for så vidt den omfatter  

 fiskere, der ikke som medlemmer af den pågældende forening eller som  

 medlemmer af anden forening, der fremsætter tilsvarende begæring, har haft  

 adgang til at afgive stemme angående spørgsmålet om vedtægtssagens fremme,  

 være påtegnet erklæring fra hver enkelt af disse om, hvorvidt de tilslutter  

 sig foreningens begæring, 4. forslag til 4 medlemmer af det i § 26 omhandlede  

 vedtægtsudvalg udpeget af foreningen (foreningerne) på grundlag af afstemning  

 blandt dens (deres) stemmeberettigede medlemmer, jfr. stk. 2, med angivelse  

 af det antal stemmer, der er afgivet på hver enkelt.
 Stk. 5.  Når fiskeriministeren har modtaget den (de) i  

 stk. 1 omhandlede begæring(er) og når mindst tilsammen halvdelen af de på den  

 (de) medfulgte liste (lister) opførte fiskere har støttet begæringen, og han  

 efter samråd med vedkommende hovedorganisation inden for fiskeriet og  

 Danmarks Fiskeri- og Havundersøgelser finder, at det pågældende vandområde  

 efter de naturlige forhold, dets størrelse, grænser og beskaffenhed er egnet  

 til vedtægtsvand, nedsætter han det i § 26 omhandlede vedtægtsudvalg til  

 nærmere behandling af sagen.
§ 26.  Forslag til de i § 25 omhandlede vedtægter  

 affattes af et udvalg bestående af en af fiskeriministeren beskikket formand  

 samt de 4 af den begærende forening dertil valgte medlemmer.
For så vidt  

 flere foreninger har fremsat begæring, udpeger fiskeriministeren de 4  

 medlemmer i forholdsmæssigt antal fra hver forening efter antallet af  

 stemeberettigede fiskere i disse og således, at de udpeges, som er valgt med  

 størst stemmeantal.
De nærmere regler for valgets foretagelse fastsættes i  

 øvrigt af fiskeriministeren.
Stk. 2.  Udvalget tiltrædes, for så vidt angår  

 vedtægtsvande, hvori der udmunder ferske vande, for hvilke der er oprettet  

 fiskeriregulativer, af et af Ferskvandsfiskeriforeningen for Danmark valgt  

 medlem.
Fiskeriministeren kan, i tilfælde hvor han skønner det ønskeligt,  

 endvidere udpege et medlem med særlig biologisk indsigt og et af Danmarks  

 Sportsfiskerforbunds bestyrelse indstillet medlem til at tiltræde udvalget.  

 Hverken det af Ferskvandsfiskeriforeningen for Danmark valgte medlem, den af  

 fiskeriministeren udpegede biologiske sagkyndige eller det af Danmarks  

 Sportsfiskerforbunds bestyrelse indstillede medlem har dog stemmeret i  

 udvalget.
Udvalgets afgørelser træffes ved flertalsbeslutning.
I tilfælde af  

 stemmelighed er formandens stemme afgørende.
Stk. 3.  Det af udvalget udarbejdede forslag til vedtægt  

 skal fremlægges til almindeligt eftersyn i 14 dage på et eller flere for  

 fiskerne let tilgængelige steder.
Om fremlæggelsen skal udvalget på den på  

 egnen sædvanligt anvendte måde udsende meddelelse, ved hvilken tillige alle  

 de stemmeberettigede fiskere indvarsles til et møde på en i meddelelsen  

 nærmere angiven dag efter fremlæggelsesfristens udløb for at forhandle om  

 forslaget.
Udvalget kan dog, hvis det skønnes hensigtsmæssigt, i stedet sende  

 meddelelse ved anbefalet brev til alle de stemmeberettigede fiskere.
Er der  

 ikke mødt eller repræsenteret over halvdelen af samtlige stemmeberettigede  

 fiskere, bliver der at afholde et nyt møde, hvortil indkaldes med mindst 8  

 dages varsel på foran angivne måde.
På mødet sættes forslaget efter  

 behandling af eventuelle ændringsforslag under afstemning.
Til forslagets  

 vedtagelse udkræves over halvdelen af de afgivne stemmer.
På de ovennævnte  

 møder kan de mødende, når de er forsynet med skriftlig fuldmagt, afgive  

 stemme for ikke mødende stemmeberettigede, dog kan ingen afgive mere end 4  

 stemmer.
Udvalgets formand leder møderne og lader optage protokol over  

 forhandlingerne på disse.
Det endeligt vedtagne forslag tillige med  

 protokollen eller bekræftet udskrift af denne indsendes til  

 fiskeriministeriet.
Vedtægten stadfæstes af fiskeriministeren, der  

 iværksætter offentliggørele herom i de lokale blade og i fagbladene.
Stk. 4.  Der tilkommer udvalgets medlemmer, når de giver  

 møde over 2 km fra deres hjem, godtgørelse for befordringsudgifter efter  

 regning eller, hvis egen befordring benyttes, den for tjenestemænd for egen  

 befordring til enhver tid fastsatte godtgørelse.
Udgifterne herved, såvel som  

 andre udgifter i anledning af vedtægternes affattelse eller forandring samt  

 udgifter ved vedtægtsvandes afmærkning, afholdes af statskassen.
Der  

 tillægges de af bestyrelserne for Ferskvandsfiskeriforeningen for Danmark og  

 Danmarks Sportsfiskerforbund udpegede medlemmer af udvalget diæter efter  

 tjenestemandslovens regler.
§ 27.  I vedtægterne kan der under iagttagelse af  

 denne lovs bestemmelser gives nærmere regler om, Stk. 2.  For sådanne steder, hvor fiskeyngel særlig  

 opholder sig eller udklækkes, kan det bestemmes, at alt fiskeri undtagen med  

 kroge og nedgarn skal være forbudt.
Stk. 3.  Brugen af et redskab kan, når flertallet af de  

 stemmeberettigede fiskere anser redskabet for skadeligt, helt forbydes,  

 såfremt biologiske grunde eller hensynet til erhvervsfiskeriets udøvelse  

 taler afgørende herfor.
I tvivlstilfælde afgør fiskeriministeren, hvorvidt  

 der i en vedtægt kan optages forbud mod benyttelse af et redskab.
 Stk. 4.  I vedtægterne kan der endvidere fastsættes  

 mindstemål og fredningstider for fisk og hvirvelløse havdyr, jfr. dog § 20,  

 stk. 3, og § 21, stk. 5, og gives bestemmelser om ordning af forholdet mellem  

 fiskeri og sejlads, jfr. dog § 5, samt om færdsel med forbudte redskaber på  

 vedtægtsområder og om ordenens overholdelse under fiskeriet.
 Stk. 5.  For vedtægtsvande, der ved snævre indløb står i  

 forbindelse med havet, skal fiskeriministeren påse, at der i vedtægterne er  

 optaget de til sikring af fiskenes frie ind- og udgang fornødne bestemmelser  

 for fiskeriet i indløbet.
§ 28.  Forandring af vedtægterne kan ske i  

 overensstemmelse med reglerne i § 25, stk. 3, og § 26, når mindst halvdelen  

 af de i henhold til § 25, stk. 2, stemmeberettigede fiskere ønsker det.  

 Indeholder en vedtægt forældede og overflødige eller som følge af forholdenes  

 udvikling åbenbart urimelige bestemmelser, kan fiskeriministeren bestemme, at  

 vedtægten skal optages til revision.
Bestemmelserne i § 26 finder da  

 anvendelse.
 Stk. 2.  Ophævelse af en vedtægt kan ske, når flertallet  

 af de i henhold til de § 25, stk. 2, stemmeberettigede personer ønsker det.  

 Begæring om ændring eller ophævelse af en vedtægt kan tidligst fremsættes og  

 bestemmelse om revision i henhold til stk. 1, 2. pkt., tidligst træffes 5 år  

 efter vedtægtens stadfæstelse.
 Stk. 3.  Er der oprettet vedtægt for en del af et større  

 vandområde, for hvilket fiskeriet ønskes ordnet ved vedtægt, bortfalder  

 vedtægten for det mindre vandområde, såfremt mindst 2/3 af samtlige  

 stemmeberettigede fiskere ved hele det større vandområde stemmer for  

 vedtægtens ophævelse, og der derefter bliver oprettet vedtægt for hele det  

 større vandområde.
 § 29.  Eksemplarer af de til enhver tid gældende  

 vedtægter skal kunne fås udleveret ved henvendelse til fiskerikontrollen.
 Kontrolbestemmelser.
 § 30.  Tilsynet med overholdelse af bestemmelserne i  

 denne lov og de i henhold til loven givne forskrifter samt med overholdelse  

 af bestemmelserne i de for fiskeriet oprettede vedtægter påhviler dels den  

 under fiskeriministeriet hørende fiskerikontrol, dels politiet.
 Stk. 2.  Fiskerikontrollens tjenestemænd har  

 politimyndighed under udøvelsen af det i stk. 1 nævnte tilsyn.
 Stk. 3.  Fiskerikontrollen er forpligtet til i tilfælde  

 af uenighed mellem fiskerne indbyrdes eller mellem fiskere og andre  

 vedrørende forhold, der falder ind under denne lov, at mægle mellem parterne,  

 når disse fremsætter begæring herom.
§ 31.  (* 18) Fiskerikontrollen og politiet har adgang  

 til ethvert lager eller udsalg af fisk, krebsdyr og skaldyr samt ret til at  

 undersøge forsendelser heraf.
Endvidere kan fiskerikontrollen og politiet  

 foretage undersøgelse af fangst, ladning og redskaber overalt i  

 fiskerfartøjer og fisketransportfartøjer.
Stk. 2.  Fiskerikontrollen og politiet kan lade  

 fiskerfartøjer og fisketransportfartøjer stoppe og borde for foretagelse af  

 tjenstlige handlinger, herunder eftersyn af skibsdokumenter og undersøgelse  

 af fiskeredskaber og fangst og kan forlange redskaber indbjerget for  

 tjenstlig undersøgelse.
Fiskerikontrollen kan endvidere give sådanne fartøjer  

 ordre til at medfølge til havn for visitation eller oplosning af ulovlig  

 fangst.
 Stk. 3.  I de tilfælde, hvor attrapering af et  

 fiskerfartøj eller fisketransportfartøj agtes foretaget, og hvor mundtlig  

 stopordre ikke kan gives, kan fiskerikontrollen afgive følgende stopsignaler  

 for at tilkendegive, at forfølgelse af det pågældende fartøj er påbegyndt:
Foruden det af fiskerikontrollen benyttede flag på flagspillet eller  

 flaggaflen hejses på mastetoppen eller andet synligt sted det internationale  

 signalflag L: »Stop Deres skib øjeblikkelig«.
Samtidig afgives med  

 skibsfløjte, sirene eller signalhorn en kort, en lang og to korte toner (. -  

 . .).
 Med projektør eller lignende afgives lyssignalet L: Et kort, et langt og  

 to korte blink (. - . .). Samtidig afgives med skibsfløjte, sirene eller  

 signalhorn lydsignal som om dagen.
 Afgivelse af statistiske oplysninger.
 § 32.  Enhver fisker er pligtig til til  

 fiskeriministeriet at afgive oplysning om sin fangst og omsætning samt om  

 sine fartøjer, redskaber og øvrige materiel og at give fiskerikontrollen  

 adgang til på mest hensigtsmæssig måde at kontrollere rigtigheden af de  

 afgivne oplysninger.
 Stk. 2.  De nærmere regler for afgivelsen af disse  

 oplysninger fastsættes af fiskeriministeren.
 Straf og påtale m.v.
§ 33.  (* 19) Overtrædelse af bestemmelserne i § 1,  

 stk. 4-8, § 2, stk. 1, § 3, § 4, stk. 1, § 5, stk. 1 og 2 og 4-7, § 6, § 7, §  

 9, nr. 9, § 10, stk. 1-3, § 11, stk. 2-8, § 12, stk. 7, første pkt., § 13, §  

 15, stk. 1-3, § 17, § 18, stk. 1, § 19, § 22, jfr. §§ 20-21, og § 32, stk. 1,  

 straffes med bøde.
Med samme straf anses den, der undlader at efterkomme de  

 påbud og ordrer, som fiskerikontrollen giver i henhold til denne lov eller de  

 i medfør af denne udfærdigede forskrifter.
Med samme straf anses den, der  

 overtræder bestemmelsen i § 1 a, stk. 4, sidste pkt., og de af nævnet i  

 henhold til § 1 a, stk. 6, fastsatte begrænsninger.
 Stk. 2.  Med bøde straffes den, der afgiver urigtige  

 eller vildledende oplysninger eller fortier oplysninger til brug ved den i §  

 23 a omtalte afgiftsberegning.
 Stk. 3.  I de forskrifter og vedtægter, der udfærdiges i  

 henhold til loven, kan der fastsættes straf af bøde for overtrædelse af  

 bestemmelserne i forskrifterne og vedtægterne.
 Stk. 4.  Er overtrædelsen begået af et aktieselskab,  

 andelsselskab eller lignende kan der pålægges virksomheden som sådan  

 bødeansvar.
Stk. 5.  Bøder efter denne lov fordeles af  

 fiskeriministeren mellem Danske Fiskeres kulturelle Fond, Dansk  

 Fiskeriforenings Hjælpefond og Danmarks Havfiskeriforenings Hjælpefond med  

 henholdsvis 1/2, 1/3 og 1/6 til hver.
Ophæves de nævnte fonds, bestemmes ved  

 kgl. resolution, hvorledes de fondene tillagte bøder skal anvendes.
§ 34.  Udenlandske skibe, der har været anvendt til  

 fiskeri på dansk fiskeriterritorium under sådanne omstændigheder, at  

 strafansvar er indtrådt efter reglerne i § 33, kan tilbageholdes af  

 fiskerikontrollen eller af politiet på fiskerikontrollens vegne, indtil de  

 forskyldte bødebeløb og sagsomkostninger er betalt, eller der er stillet  

 sikkerhed for betalingen.
Sker dette ikke 2 måneder efter sagens endelige  

 afgørelse, kan der søges fyldestgørelse i skibet.
Stk. 2.  Med hensyn til de nævnte myndigheders  

 iværksættelse af tilbageholdelsen finder de i §§ 745 og 746 i lov om rettens  

 pleje fastsatte regler om beslaglæggelse af ting, der findes at burde  

 konfiskeres, tilsvarende anvendelse.
Tilbageholdelsen kan kun ske, såfremt  

 det er påkrævet for at sikre betaling af de nævnte beløb.
Var den, der havde  

 rådighed over skibet under fiskeriet, uberettiget i besiddelse af det, kan  

 tilbageholdelse ikke ske.
 Stk. 3.  Fredet fisk eller undermålsfisk skal af  

 fiskerikontrollen umiddelbart efter bevaringstagelsen eller beslaglæggelsen,  

 jfr. retsplejelovens kapitel 68, udsættes i frit vand, for så vidt fisken er  

 i levedygtig stand.
§ 35.  (* 20) Med hensyn til konfiskation gælder  

 borgerlig straffelovs regler herom.
Fangst eller værdien heraf kan dog  

 konfiskeres, selv om det ikke med sikkerhed kan godtgøres, at den i det hele  

 hidrører fra det ulovlige forhold.
 Stk. 2.  I sager om overtrædelse af bestemmelser om  

 fredning af fisk eller mindstemål for fisk kan fiskerikontrollen, når fiskens  

 værdi åbenbart ikke overstiger 200 kr., tilkendegive den pågældende, at sagen  

 kan afgøres uden retslig forfølgning, såfremt han erkender sig skyldig i  

 overtrædelsen og erklærer sig indforstået med, at fisken konfiskeres.
 Stk. 3.  Med hensyn til den i stk. 2 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
§ 36.  Findes der ulovligt redskab i vandet eller  

 redskab, som ikke er røgtet i overensstemmelse med bestemmelserne i § 15,  

 stk. 3, kan redskabet konfiskeres, såfremt det ikke kan oplyses, hvem der er  

 ejer af det.
Det samme gælder redskaber, der er sat eller forladt på steder,  

 hvor fiskeri med disse redskaber ikke må finde sted, eller på steder, hvor en  

 anden er eneberettiget til fiskeri eller til den pågældende art af fiskeri.
 § 37.  Overtrædelse af bestemmelserne i § 3, § 7, stk.  

 1, § 10, stk. 1 og 2, § 11, stk. 2-8, er undergivet privat påtale.
 § 38.  Loven træder i kraft den 1. juli 1965. Samtidig  

 ophæves lov nr. 500 af 19. december 1951 om saltvandsfiskeri.
Stk. 2.  De i henhold til tidligere om saltvandsfiskeri  

 oprettede vedtægter forbliver gældende, således at overtrædelse af disse  

 straffes med bøde.
Dog bliver de i denne lov givne almindelige bestemmelser,  

 som ikke kan ændres ved vedtægt, gældende for vedtægtsområderne fra denne  

 lovs ikrafttræden.
De herefter nødvendige tillæg til de bestående vedtægter  

 udfærdiges og offentliggøres af fiskeriministeren i de lokale blade og i  

 fagbladene.
Stk. 3.  (Overgangsbestemmelse, udeladt) Stk. 4.  (Overgangsbestemmelse, udeladt) § 39.  (* 21) Loven gælder ikke for Grønland og  

 Færøerne.
 Stk. 2.  Bestemmelserne i §§ 23 a-23 d, jfr. § 33, stk.  

 2 og stk. 4, gælder dog for laksefiskeri på færøsk og grønlandsk  

 fiskeriterritorium og ved landing af fangsten på Færøerne og i Grønland.
---- Lov nr. 264 af 4. juni 1969 indeholder følgende  

 ikrafttrædelsesbestemmelse:
 § 2.  Loven træder i kraft den 1. januar 1970.
---- Lov nr. 163 af 28. april 1971 indeholder følgende  

 ikrafttrædelsesbestemmelse:
 § 2.  Loven træder i kraft den 1. maj 1971.
---- Lov nr. 316 af 10. juni 1976 indeholder følgende  

 ikrafttrædelsesbestemmelse:
 § 2.  Loven træder i kraft dagen efter bekendtgørelsen  

 i Lovtidende.
---- Lov nr. 206 af 18. maj 1977 indeholder følgende  

 ikrafttrædelsesbestemmelse:
 § 2.  Loven træder i kraft den 1. juni 1977.
---- Lov nr. 209 af 16. maj 1978 indeholder følgende  

 ikrafttrædelsesbestemmelser:
 § 2.  Loven træder i kraft dagen efter bekendtgørelsen  

 i Lovtidende.
§ 3.  (Overgangsbestemmelse, udeladt) ---- Lov nr. 302 af 6. juni 1984 indeholder følgende  

 ikrafttrædelsesbestemmelse:
 § 2.  Loven træder i kraft dagen efter bekendtgørelsen  

 i Lovtidende.
FISKERIMINISTERIET, DEN 16. OKTOBER 1985 H.
GROVE /Jørn Laustrup (* 1) Særlig note: Loven med senere ændringer er datasammenskrevet, se C  

 DSK 7002 19880329 (* 2) Særlig note: se endvidere C LOV 306 19860604 (* 3) § 1 ændret ved lov nr. 222 af 3. juni 1967 og lov nr. 209 af 16. maj  

 1978.
 (* 4) Dansk fiskeriterritorium fastsat i lov nr. 597 af 17. december 1967  

 om Danmarks Riges fiskeriterritorium.
 (* 5) § 1, stk. 4, ændret ved lov nr. 302 af 6. juni 1984.
 (* 6) § 1 a indsat ved lov nr. 302 af 6. juni 1984.
 (* 7) § 4, stk. 1 nr. 3, ophævet ved lov nr. 285 af 7. juni 1972.
 (* 8) § 5 ændret ved lov nr. 206 af 18. maj 1977.
 (* 9) § 5 a indsat ved lov nr. 206 af 18. maj 1977.
 (* 10) § 11 a indsat ved lov nr. 163 af 28. april 1971.
 (* 11) § 12 ændret ved lov nr. 579 af 19. december 1969, lov nr. 163 af  

 28. april 1971, lov nr. 206 af 18. maj 1977 og lov nr. 209 af 16. maj 1978.
 (* 12) § 13 ændret ved lov nr. 206 af 18. maj 1977 og lov nr. 209 af 16.  

 maj 1978.
 (* 16) § 19 ændret ved lov nr. 209 af 16. maj 1978.
 (* 13) § 20 a indsat ved lov nr. 316 af 10. juni 1976.
 (* 14) Nyt afsnit F indsat ved lov nr. 163 af 28. april 1971.
 (* 15) § 24 ophævet ved lov nr. 210 af 19. maj 1971.
 (* 16) § 25 ændret ved lov nr. 579 af 19. december 1969, lov nr. 163 af  

 28. april 1971 og lov nr. 206 af 18. maj 1977.
 (* 17) § 31 ændret ved lov nr. 206 af 18. maj 1977.
 (* 18) § 33 ændret ved lov nr. 264 af 4. juni 1969, lov nr. 163 af 28.  

 april 1971 og lov nr. 302 af 6. juni 1984.
 (* 19) § 35 ændret ved lov nr. 264 af 4. juni 1969 og lov nr. 206 af 18.  

 maj 1977.
 (* 20) § 39 ændret ved lov nr. 163 af 28. april 1971.
