 Efter forhandling med Københavns amtskommune og Københavns og  

 Frederiksberg kommuner fastsættes i henhold til § 13 a i lov om  

 teatervirksomhed, jfr. lovbekendtgørelse nr. 34 af 5. februar 1985 følgende:
 § 1.  Den storkøbenhavnske Landsdelsscene er en  

 selvejende institution, der består af et antal teatervirksomheder, der er  

 beliggende i Københavns amtskommune og Københavns og Frederiksberg kommuner.
 Stk. 2.  Kredsen af teatre, der tilsammen udgør Den  

 storkøbenhavnske Landsdelsscene, fastlægges af de tilskudsgivende  

 myndigheder, jfr. § 3, efter indstilling fra landsdelsscenens styrelse.
§ 2.  I medfør af teaterlovens § 12, stk. 3, skal Den  

 storkøbenhavnske Landsdelsscene bidrage til at dække teaterbehovet i  

 hovedstadsområdet ved opførelse af et alsidigt repertoire, afpasset efter de  

 deltagende teatervirksomheders størrelse og beliggenhed, kunstneriske  

 holdning og det publikum, der særlig er knyttet til det enkelte teater.
I  

 repertoirevalget skal der tages hensyn til værker af danske dramatikere.
 § 3.  Underskuddet ved driften af Den storkøbenhavnske  

 Landsdelsscene dækkes med 40 pct. af staten og 60 pct. af Københavns  

 amtskommune og Københavns og Frederiksberg kommuner, jfr. teaterlovens § 11.  

 De kommunale tilskud ydes i forhold til befolkningstallet i de 3 kommuner.
Stk. 2.  Københavns amtskommune og Københavns og  

 Frederiksberg kommuner er budget- og regnskabsgodkendende myndighed for  

 landsdelsscenen.
Statens og kommunernes tilskud udbetales kvartalsvis forud  

 på grundlag af de godkendte budgetter for landsdelsscenens drift, jfr. § 9.  

 Tilskuddene fastsættes endeligt i overensstemmelse med de godkendte  

 regnskaber.
§ 4.  Den storkøbenhavnske Landsdelsscene ledes af en  

 styrelse på 11 medlemmer.
Styrelsen sammensættes således:
Stk. 2.  Styrelsens medlemmer vælges for perioder, der  

 svarer til den kommunale valgperiode.
Styrelsesmedlemmernes mandater  

 bortfalder dog først, når nyvalg til styrelsen har fundet sted.
 Stk. 3.  Landsdelsscenens styrelse vælger selv sin  

 formand og næstformand og fastsætter selv sin forretningsorden.
 Stk. 4.  For mødedeltagelse ydes der medlemmer af  

 styrelsen diæter, befordringsgodtgørelse samt godtgørelse for fravær fra  

 hjemsted m.v. efter de for kommunalbestyrelser gældende regler.
 Stk. 5.  Til styrelsen er knyttet et sekretariat.
 § 5.  Styrelsen handler på institutionens vegne og  

 påser, at institutionen drives i overensstemmelse med sit formål.
 § 6.  Landsdelsscenens styrelse disponerer inden for  

 rammerne af det godkendte driftsbudget.
 Stk. 2.  Nedennævnte dispositioner fordrer særskilt  

 godkendelse fra de tilskudsgivende myndigheder:
a.
Erhvervelse, afhændelse og prioritering af fast ejendom samt udlejning  

 på længere åremål.
b.
Optagelse af lån og anden gældsstiftelse, bortset fra sædvanlige  

 leverandør- og varekreditter.
c.
Påtagelse af garantiforpligtelser.
 § 7.  For institutionens forpligtelser hæfter alene  

 dens aktiver, mens der ikke er nogen personlig hæftelse, hverken for  

 medlemmer af styrelsen eller andre.
 § 8.  For hvert af landsdelsscenens teatre udarbejdes  

 en vedtægt, som skal godkendes af landsdelsscenestyrelsen og  

 Kulturministeriet.
 Stk. 2.  Ved hvert enkelt teater nedsættes en  

 bestyrelse, der har til opgave at følge teatrets kunstneriske og økonomiske  

 drift og virke til støtte for teaterchefen.
Stk. 3.  Chefen eller den kollektive ledelse for  

 landsdelsscenens teatre ansættes af landsdelsscenens styrelse efter  

 indstilling fra vedkommende teaters bestyrelse.
Nærmere retningslinjer herom  

 skal fremgå af landsdelsscenens vedtægter.
 Stk. 4.  Ved hvert af teatrene nedsættes et  

 samarbejdsudvalg med repræsentanter for ledelsen og for samtlige ansatte ved  

 teatret.
Budget- og regnskabsbestemmelser § 9.  Den storkøbenhavnske Landsdelsscene og de  

 deltagende teatervirksomheders regnskabsår løber fra 1. juli til 30. juni.
Stk. 2.  Styrelsen udarbejder inden 1. april  

 budgetforslag for det forestående år og budgetoverslag for det næstfølgende  

 år.
Budgetterne skal indeholde et uddrag af de budgetter for de enkelte  

 teatre, som ligger til grund for det samlede budgetforslag og budgetoverslag.
Stk. 3.  Senest 1. april indsendes budgetforslag og  

 budgetoverslag til godkendelse hos de tilskudsgivende kommuner.
Samtidigt  

 indsendes budgetforslaget og budgetoverslaget til Kulturministeriet, der  

 snarest muligt derefter gøres bekendt med de kommunale beslutninger  

 vedrørende budgettet.
§ 10.  Efter regnskabsårets udløb udarbejder styrelsen  

 et samlet regnskab for landsdelsscenens drift.
Regnskabet skal indeholde  

 uddrag af regnskaberne for de enkelte teatre.
Stk. 2.  Det reviderede regnskab sendes senest 1.  

 december til de tilskudsgivende kommuner til godkendelse.
Samtidigt indsendes  

 regnskabet til Kulturministeriet.
Ikrafttrædelses- og ophævelsesbestemmelser § 11.  Denne bekendtgørelse træder i kraft den 1.  

 januar 1987.
 § 12.  Bekendtgørelse nr. 146 af 19. april 1977 om Den  

 storkøbenhavnske Landsdelsscene ophæves med virkning fra den 1. januar 1987.
