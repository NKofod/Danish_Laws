I henhold til § 5, stk. 2 i lov om frikommuner, jf. lovbekendtgørelse nr. 316 af 15. juni 1988, meddeles:
 § 1.  Socialministeriet har den 16. november 1988  

 i.h.t. §§ 32 og 35 i lov om frikommuner godkendt frikommuneregulativ nr. 11  

 for Ballerup kommune om overførsel til det sociale udvalg af revaliderings-  

 og pensionsnævnets kompetence til at træffe afgørelser om tilkendelse,  

 ændring eller frakendelse af førtidspension, invaliditetsydelse og bistands-  

 og plejetillæg i henhold til § 59, jf. §§ 14, 16 og 18 i lov om social  

 pension, med ankeadgang til revaliderings- og pensionsnævnet og Den sociale  

 Ankestyrelse.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Ballerup kommune:
 § 3.  Ballerup kommune kan træffe bestemmelse om, at §  

 3, stk. 2, i Sikringsstyrelsens cirkulære af 23. december 1987 om social  

 pension kun finder anvendelse, når en sag indbringes for revaliderings- og  

 pensionsnævnet, jf. § 1.
 § 4.  Det i § 1 nævnte frikommuneregulativ træder i  

 kraft den 1. januar 1989 med virkning for sager, der ikke er indsendt til  

 revaliderings- og pensionsnævnet senest den 31. december 1988.  

 Frikommuneregulativet gælder til og med den 31. december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordner, jf. lov om  

 kommunernes styrelse § 8, stk. 4.
Socialministeriet, den 7. december 1988 P.M.V.
