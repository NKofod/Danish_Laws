§ 1 I bekendtgørelse nr. 520 af 9. oktober 1974 om administration af Det  

 europæiske økonomiske Fællesskabs markedsordninger for landbrugsvarer, frugt  

 og gartneriprodukter m. v. som ændret ved bekendtgørelse nr. 389 af 9. juli  

 1977, foretages efter forhandling med ministeriet for skatter og afgifter  

 følgende ændringer:
 1. I § 1, stk. 1 , udgår ordene:  

 »Beregning og udbetaling af eksportrestitutioner og  

 udligningsbeløb«, og i stedet indsættes:
 »Beregning og udbetaling af eksportrestitutioner.
Beregning og udbetaling eller opkrævning af udligningsbeløb ved eksport  

 fra Danmark.« 2. I § 2 udgår ordene: »Opkrævning af  

 importafgifter og udligningsafgifter«, og i stedet indsættes:
 »Beregning og opkrævning af importafgifter.
Beregning og udbetaling eller opkrævning af udligningsbeløb ved import til  

 Danmark.« 3. § 4, stk. 1 , affattes således:
»§ 4.  EF-Direktoratet er over for  

 landbrugsministeren ansvarlig for den rette anvendelse af de beløb, som  

 udbetales eller opkræves i henhold til de i § 1 omhandlede ordninger.« 4. § 5, stk. 1 , affattes således:
»§ 5.  Toldvæsenet er ansvarlig for de beløb, som  

 opkræves eller udbetales i henhold til de i § 2 omhandlede ordninger.« 5. § 9, stk. 1, 1. punktum affattes således:
»Ved udførsel af varer mod eksportrestitution/udligningsbeløb skal  

 den, der anmoder om udbetaling af eksportrestitution/ udligningsbeløb, eller  

 som skal betale et udligningsbeløb, frembyde varerne for toldvæsenet mod  

 afgivelse af en skriftlig angivelse (udførselsangivelse), og hvor det er  

 særligt foreskrevet, kontroleksemplar T-nr. 5.« 6. I § 9, stk. 2, erstattes ordet  

 »udbetaling«, med »beregning«.
 7. § 9, stk. 4 , affattes således:
» Stk. 4.  Udføres varerne ikke over det  

 distrikstoldkammer, i hvis distrikt udførselstoldformaliteterne iagttages,  

 skal varerne forsendes under ledsagelse af et eksemplar af  

 udførselsangivelsen, respektive T-angivelsen.« 8. Efter § 9 indsættes som ny § 9a:
 »§ 9 a.  Udligningsbeløb for varer, der udføres,  

 skal betales, når udførselstoldformaliteterne er opfyldt over for  

 toldvæsenet.
Stk. 2.  På betingelse af, at eksportøren stiller en  

 passende sikkerhed, kan der indrømmes en frist for betaling af det i stk. 1  

 nævnte udligningsbeløb på indtil 30 dage fra den dag, hvor  

 udførselstoldformaliteterne er opfyldt.
Ved afgivelse af periode-angivelser  

 gælder særlige beregningsregler for fastsættelse af betalingsfristen.
Stk. 3.  EF-Direktoratet kan, når særlige omstændigheder  

 taler derfor, indrømme henstand med betaling af det i stk. 1 nævnte  

 udligningsbeløb ud over den i stk. 2 nævnte frist.
Eksportøren skal i disse  

 tilfælde betale en månedlig rente på 1,3 pct. for hver påbegyndt måned fra  

 den første dag efter udløbet af den i stk. 2 anførte periode.
 Stk. 4.  Sikkerheden forfalder til indfrielse, såfremt  

 udligningsbeløbet og eventuelt påløbne omkostninger (renter m. v.) ikke  

 indbetales inden udløbet af den i stk. 2 anførte frist eller den i henhold  

 til stk. 3 forlængede frist.
 Stk. 5.  Er sidste rettidige betalingsdag ikke en  

 arbejdsdag, forlænges betalingsfristen til den første derpå følgende  

 arbejdsdag.
Stk. 6.  Betales de i stk. 1 nævnte udligningsbeløb  

 ikke, når udførselstoldformaliteterne er opfyldt over for toldvæsenet eller  

 stilles der ikke den fornødne sikkerhed, kan varerne ikke udføres.« 9. § 13, stk. 4 , affattes således:
» Stk. 4 .  Udføres varerne ikke over det  

 distriktstoldkammer, i hvis distrikt udførselstoldformaliteterne iagttages,  

 skal varerne forsendes under ledsagelse af et eksemplar af  

 udførselsangivelsen, respektive T-angivelsen.« 10. § 14, 2. punktum , affattes således:
»Afgiften af varer, der er registreret til udførsel hos toldvæsenet i  

 en afregningsperiode, skal indbetales til toldvæsenet senest den 15. i  

 måneden efter den pågældende afregningsperiode, jfr. dog § 15, stk. 2 og  

 3.« 11. § 27, stk. 1, sidste punktum , affattes således:
»Udføres varerne ikke over det distriktstoldkammer, i hvis distrikt  

 udførselstoldformaliteterne iagttages, skal varerne forsendes under  

 ledsagelse af et eksemplar af udførselsangivelsen, respektive  

 T-angivelsen.« 12. § 30, stk. 2 , affattes således:
» Stk. 2 .  Til- og fraførsel sker på grundlag af  

 oplæggerens skriftlige angivelse (udførselsangivelse). Angivelsen skal  

 indeholde de oplysninger, som er nødvendige for beregning af  

 eksportrestitution/udligningsbeløb samt for toldvæsenets kontrol med varernes  

 til- eller fraførsel og med det i § 28, stk. 3, omhandlede regnskab.
Ved  

 tilførslen skal oplæggeren godtgøre, at der hos EF-direktoratet er stillet en  

 garanti, der sikrer overholdelsen af forpligtelsen til at udføre varerne fra  

 Fællesskabet indenfor den i medfør af § 29, stk. 1, fastsatte frist.  

 Udførselstoldformaliteterne skal iagttages ved varernes tilførsel, dog skal  

 udførselsangivelsen først indeholde told- og statistikoplysninger ved  

 fraførslen.
Udføres varerne ikke over det distriktstoldkammer, i hvis  

 distrikt udførselstoldformaliteterne iagttages, skal varerne forsendes under  

 ledsagelse af et eksemplar af udførselsangivelsen, respektive  

 T-angivelsen.« 13. I § 31, stk. 1 , erstattes ordene:  

 »artikel 1 nævnte forordning« med: »nævnte forordnings artikel  

 1«.
 14. § 33, stk. 2 , affattes således:
» Stk. 2 .  Til- og fraførsel sker på grundlag af  

 en skriftlig angivelse (udførselsangivelse). Angivelsen skal indeholde de  

 oplysninger, der er nødvendige for beregning af  

 eksportrestitution/udligningsbeløb samt for toldvæsenets kontrol med  

 produkterne, fremstillingen og udførselen af færdigvarerne.
Ved tilførselen  

 skal bevillingshaveren godtgøre, at der hos EF-direktoratet er stillet en  

 garanti, der sikrer overholdelse af forpligtelsen til at udføre færdigvarerne  

 fra Fællesskabet inden for den i medfør af § 32, stk. 2, fastsatte frist.  

 Udførselstoldformaliteterne skal iagttages ved varernes tilførsel, dog skal  

 udførselsangivelsen først indeholde told- og statistikoplysninger ved  

 fraførselen.
Udføres varerne ikke over det distriktstoldkammer, i hvis  

 distrikt udførselstoldformaliteterne iagttages, skal varerne forsendes under  

 ledsagelse af et eksemplar af udførselsangivelsen, respektive  

 T-angivelsen.« 15. § 42 affattes således:
 § 42.  Toldvæsenet kan, når særlige omstændigheder  

 taler derfor, foretage efterfølgende attestation af udførselsangivelser og  

 eventuelle kontroleksemplarer T nr. 5 vedrørende udførsler efter kapitel 3.
Stk. 2.  For attestationen ydes en betaling til  

 toldvæsenet på 500 kr. pr. udførselsangivelse.' § 2 Bekendtgørelsen træder i kraft ved bekendtgørelsen i Lovtidende.
Den har  

 virkning fra 1. maj 1979. Punkt 10 træder dog først i kraft den 1. august  

 1979 med virkning fra samme dato.
