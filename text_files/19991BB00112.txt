Fremsat den 2. marts 2000 af Erik Jacobsen (V),  

 Kaj Ikast (KF), Ole Donner (DF) og Thorkild B.
Fransgaard (FRI) Forslag til folketingsbeslutning om ophævelse eller reduktion af den  

 gennemførte forhøjelse af dieselafgiften på 23  

 øre/l Folketinget pålægger regeringen at tage de  

 nødvendige initiativer, der sikrer, at forhøjelsen af  

 dieselafgiften med 23 øre/l ophæves eller reduceres for  

 transportbranchen.
Bemærkninger til forslaget Med vedtagelsen af lovforslag nr.
L 89 den  

 17. december 1999, jf. lov nr. 960 af 20. december 1999, blev dieselafgiften  

 pr. 1. januar 2000 forhøjet med 23 øre/l.
Forhøjelsen  

 følger en tysk forhøjelse af dieselafgiften på ca. 23  

 øre/l.
Som en konsekvens af forhøjelsen af dieselafgiften  

 i forbindelse med vedtagelsen af finanslov for 2000 har Dansk Transport og  

 Logistik foretaget en række undersøgelser og beregninger, som  

 påviser konsekvenserne for det danske vognmandserhverv og for statens  

 provenu.
Ifølge meldingerne fra transportvirksomhederne vil en lang  

 række virksomheder inden for transportbranchen foretage udflagning som  

 en reaktion på den førte skatte- og afgiftspolitik.
En  

 udflagning af danske lastvogne vil også bevirke, at transportbranchen  

 dermed mister danske arbejdspladser.
Det danske afgiftsniveau skal være lavere end de  

 udenlandske for at forhindre, at danske og udenlandske virksomheder tanker  

 uden for landets grænser.
Dansk Transport og Logistik vurderer, at den  

 danske dieselolie inklusiv dieselafgiften skal være minimum 20  

 øre lavere end udenlandsk diesel, og at en fastholdelse af  

 dieselafgiften i Danmark og en forhøjelse af dieselafgiften i Tyskland  

 med 23 øre/l vil give et samlet merprovenu på 1.123 mio. kr.,  

 hvilket er betydeligt mere end ved forhøjelsen af den danske  

 dieselafgift.
Det skal også bemærkes, at EU's regler på  

 området tillader, at de enkelte medlemslande opererer med  

 refusionsordninger, og at der bl.a. i Holland og Frankrig er sådanne  

 ordninger.
Forslaget er således helt i overensstemmelse med EU-retten.
 Den gennemførte forhøjelse af dieselafgiften  

 vil for et typisk eksportvogntog betyde en forøgelse af  

 brændstofomkostninger på 11.500 kr. pr. bil om året,  

 svarende til omkring 1 pct. af de samlede omkostninger.
 Det må således konkluderes, at den danske  

 afgiftsforhøjelse for det første vil medføre en generel  

 udflagning af vognmandsvirksomheder, men også vil medføre et  

 provenutab for staten.
Skriftlig fremsættelse Erik Jacobsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse  

 eller reduktion af den gennemførte forhøjelse af dieselafgiften  

 på 23 øre/l.
(Beslutningsforslag nr.
B 112).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
