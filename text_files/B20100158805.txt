 Bekendtgørelse om ændring af bekendtgørelse om momskompensation til institutioner for erhvervsrettet uddannelse, institutioner for almengymnasiale uddannelser og almen voksenuddannelse, erhvervsakademier, professionshøjskoler m.fl.
(Momskompensation ved almene og erhvervsrettede voksen- og efteruddannelser med fuld deltagerbetaling) § 1 I bekendtgørelse nr. 1168 af 8. december 2008 om momskompensation til institutioner for erhvervsrettet uddannelse, institutioner for almengymnasiale uddannelser og almen voksenuddannelse, erhvervsakademier, professionshøjskoler m.fl., som ændret ved bekendtgørelse nr. 1106 af 27. november 2009, foretages følgende ændringer:
 1. I indledningen ændres »§ 27, stk. 3, i lov nr. 562 af 6. juni 2007 om professionshøjskoler for videregående uddannelser,« til: »§ 27, stk. 3, i lov om professionshøjskoler for videregående uddannelser, jf. lovbekendtgørelse nr. 849 af 8. september 2009,« og »§ 19, stk. 4, i lov om erhvervsuddannelser, jf. lovbekendtgørelse nr. 1244 af 23. oktober 2007,« til: »§ 19, stk. 4, i lov om erhvervsuddannelser, jf. lovbekendtgørelse nr. 510 af 19. maj 2010,«.
 2. I § 1 indsættes som stk. 3:
»Stk. 3. Der ydes momskompensation til institutioner, der forestår undervisningsaktiviteter, hvor der opkræves fuld deltagerbetaling efter § 47, stk. 1, 3. pkt., eller § 48, stk. 1, 5. pkt., i lov om institutioner for almengymnasiale uddannelser og almen voksenuddannelse m.v. eller § 8, stk. 4, i lov om åben uddannelse (erhvervsrettet voksenuddannelse) m.v., for institutionernes udgifter til betaling af afgifter i henhold til momsloven, som efter momsloven ikke kan fradrages ved en virksomheds opgørelse af afgiftstilsvaret (ikke-fradragsberettiget købsmoms), og som institutionerne afholder ved køb af varer og tjenesteydelser, som bruges ved de nævnte undervisningsaktiviteter.« 3. § 2 affattes således:
»§ 2. Institutionerne beregner og indberetter til Undervisningsministeriet ikke-fradragsberettiget købsmoms i henhold til § 1. Ikke-fradragsberettiget købsmoms, der indgår i institutionens indtægtsdækkede virksomhed, skal ikke indberettes.« § 2 Bekendtgørelsen træder i kraft den 1. januar 2011.
