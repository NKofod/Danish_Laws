 (Til skyldrådene og vurderingsrådene).
1. Ved lov nr. 113 af 4. april 1967 om ændring af lov  

 om oprettelse og supplering af mindre landbrug m.m. - statshusmandsloven -  

 der er optrykt som landbrugsministeriets lovbekendtgørelse nr. 117 af 10.  

 april 1967, er der givet ejere af ejendomme og arealer, der er pålagt  

 jordrente til jordfonden eller til et præsteembede, adgang til at begære  

 jordrenten afløst mod en afløsningssum.
Der er endvidere givet mulighed for,  

 at der kan ydes lån af jordfonden til afløsningssummens berigtigelse.
Reglerne om afløsning af jordrenten er indeholdt i §§ 25a-25e, der er  

 gengivet som bilag til dette cirkulære.
Som det fremgår heraf er  

 afløsningssummen i almindelighed den ved ejendommens eller arealets sidste  

 vurdering ansatte grundværdi efter fradrag for forbedringer, eventuelt  

 reguleret efter den siden da stedfundne prisudvikling, jfr. § 25b, stk. 1.  

 For ejendomme, der svarer jordrente efter 1960-loven, er afløsningssummen i  

 almindelighed det fastsatte mindstebeløb med fast tillæg, jfr. § 25b, stk. 2.
Såfremt ejeren eller statens jordlovsudvalg gør indsigelse mod, at  

 afløsningssummen fastsættes efter reglerne i § 25b, stk. 1, og der ikke ved  

 forhandling mellem jordlovsudvalget og ejeren opnås enighed om en anden  

 fastsættelse af afløsningssummen, kan ejeren forlange en ejendom eller et  

 areal vurderet af vurderingsrådet til brug ved afløsningssummens  

 fastsættelse.
Denne vurdering sker i overensstemmelse med reglerne i  

 vurderingsloven, dog med den ændring, at grundværdien skal ansættes efter  

 prisforholdene på tidspunktet for indgivelse af anmodningen om vurdering.
Med  

 henblik herpå må vurderingsrådene holde sig underrettet om de siden sidste  

 almindelige vurdering skete ændringer i prisen for jord til den pågældende  

 benyttelse og med tilsvarende beliggenhed, opnået ved salg i almindelig fri  

 handel.
For landbrugsejendomme o.lign. vil prisudviklingen for såvel  

 ubebyggede som bebyggede ejendomme være vejledende.
Endvidere skal grundværdien ansættes under hensyn til muligheden for en  

 økonomisk bedre anvendelse af jorden end landbrug, gartneri o.lign., selv om  

 dette ikke er sket ved den sidste vurdering.
Ved ansættelsen af grundværdien  

 til brug ved afløsningssummens fastsættelse skal eventuel byggegrundsværdi,  

 værdi af forekomster i jorden o. lign. således medregnes.
Ved ansættelsen af fradrag i grundværdien for forbedringer ved  

 afløsningsvurderingen må iagttages bestemmelsen i § 25c, punkt 1, hvorefter  

 de fradrag i grundværdien for forbedringer, der ved en tidligere vurdering er  

 givet i henhold til det i 1965 ophævede stk. 2 i vurderingslovens § 18, kun  

 kan gives i det omfang, fradraget kunne være givet efter stk. 1, d.v.s. kun  

 inden for den af ejeren anvendte bekostning og kun inden for værdiforøgelsen  

 på tidspunktet for afløsningsvurderingen.
Vurderingsrådet må derfor ved  

 vurderingen af ejendomme, for hvilke der er givet fradrag i grundværdien for  

 forbedringer, være opmærksom på, om fradraget er givet i henhold til stk. 2.
2. Ved vurderingen til brug ved afløsning af jordrente  

 anvendes et særligt vurderingsskema (form.
III), hvoraf nogle eksemplarer  

 fremsendes til vurderingsformændene.
Når begæring om vurdering er modtaget  

 enten direkte fra ejendommens ejer eller gennem statens jordlovsudvalg,  

 tilsendes skemaet ejer til udfyldelse.
Inden udsendelsen udfyldes skemaets  

 hoved af vurderingsrådet.
Der skal kun anføres matr.nr. e, arealer og  

 ansættelse af grundværdi og eventuelt fradrag for forbedringer for  

 jordrentepligtige arealer, men ikke for eventuelle ikke-jordrentepligtige  

 arealer, der var omfattet af ejendommens sidste vurdering; for 1919-brug skal  

 den særlige ansættelse til jordrentesvarelse ikke anføres.
Vurderingen foretages snarest efter at skemaet er modtaget tilbage fra  

 ejer.
De af ejeren givne oplysninger må behørigt efterprøves; vurderingsrådet  

 må herunder især være opmærksom på kun at medtage de jordrentepligtige  

 arealer samt at kontrollere eventuelle oplysninger vedrørende ejendommens  

 beliggenhed inden for udviklingszoner efter byplan- eller byreguleringsloven  

 el.lign.
Om resultatet af vurderingen sendes der meddelelse til såvel ejeren som  

 statens jordlovsudvalg (på blanket form. 250). Efter udløbet af klagefristen,  

 der er 4 uger fra modtagelsen af meddelelsen, indsendes vurderingsskemaet til  

 ligningsdirektoratet; såfremt vurderingen påklages for skyldrådet, indsender  

 skyldrådet skemaet efter klagens behandling.
Vurderingsskemaerne for 13. alm.  

 vurdering kan eventuelt rekvireres i ligningsdirektoratet.
3. Vurderingsrådets ansættelse af grundværdi og  

 fradrag for forbedringer ved afløsningsvurderingen kan af statens  

 jordlovsudvalg og ejeren påklages for skyldrådet og for landsskatteretten  

 efter vurderingslovens regler.
Det henstilles til skyldrådene at behandle  

 eventuelle klager over vurderingen snarest muligt.
Meddelelse om skyldrådets  

 afgørelse tilsendes ejeren og statens jordlovsudvalg.
 Statens ligningsdirektorat, den 27. juni  

 1967.
A.
Begtrup Bilag.
 Uddrag af lovbekendtgørelse nr. 117 af 10. april 1967 af  

 statshusmandsloven.
E.
Afløsning af jordrente.
§ 25a.
Ejere af ejendomme og arealer, der er pålagt jordrente til  

 jordfonden eller til et præsteembede, kan over for statens jordlovsudvalg  

 kræve jordrenten afløst mod en afløsningssum, der fastsættes efter reglerne i  

 §§ 25b-25e.
Stk. 2.  Afløses jordrenten, har ejeren ret til med  

 samme prioritetsstilling straks eller senere at tinglyse lån af offentlige  

 eller private midler til et beløb svarende til en afløsningssum beregnet  

 efter reglerne i § 25b, stk. 1 og 2, for så vidt angår de i § 25b, stk. 2,  

 nævnte tilfælde uden tillægget på 25 pct.
Tinglysning kan ske uden samtykke  

 fra andre rettighedshavere i ejendommen, jfr. dog med hensyn til renter  

 tinglysningslovens § 40, stk. 5. Tinglysningslovens § 40, stk. 1, finder  

 tilsvarende anvendelse.
 Stk. 3.  Jordrenten til præsteembederne overføres til  

 jordfonden, der yder disse erstatning efter regler, der fastsættes af  

 landbrugsministeren med tilslutning af kirkeministeren.
Stk. 4.  Tillæg til jordrenten i henhold til § 7, stk.  

 1, i lov nr. 326 af 5. juli 1949 skal uanset reglerne i stk. 1 og 3 fortsat  

 betales til vedkommende præstelønningskasse.
Afløses jordrenten, beregnes  

 tillægget på grundlag af afløsningssummen.
§ 25b.
Afløsningssummen er grundværdien efter fradrag for forbedringer,  

 således som denne er fastsat for ejendommen eller arealet på tidspunktet for  

 afløsningsbegæringens indgivelse.
Dette beløb gælder for begæringer, der  

 indgives i tiden fra vurderingstidspunktet for en almindelig vurdering til  

 udløbet af det følgende finansår.
For begæringer, der indgives i hvert af de  

 følgende finansår indtil vurderingstidspunktet for den næste almindelige  

 vurdering, reguleres beløbet ved et i procent angivet tillæg eller fradrag,  

 der beregnes efter prisudviklingen for bebyggede landbrugsejendomme på 10-60  

 ha, der er solgt i almindelig fri handel i landkommunerne uden for  

 Københavns, Roskilde og Frederiksborg amtsrådskredse.
Tillægget eller  

 fradraget beregnes som den procentvise ændring i forholdet mellem  

 ejendomsværdi og handelsværdi for jord og bygninger for de ejendomme, der er  

 solgt i det kalenderår, hvori almindelig vurdering har fundet sted, beregnet  

 af statens ligningsdirektorat, og forholdet mellem ejendomsværdi og  

 handelsværdi for jord og bygninger for de ejendomme, der er solgt i det  

 kalenderår, der ligger forud for begyndelsen af det finansår, i hvilket  

 begæringen fremsættes, beregnet af Danmarks Statistik.
Ved beregningen  

 afrundes procentbeløbet nedefter til nærmeste hele tal.
Procentbeløbet  

 beregnes af Danmarks Statistik og bekendtgøres af landbrugsministeren inden  

 finansårets begyndelse.
 Stk. 2.  For arealer, for hvilke der er fastsat  

 mindstebeløb, jfr. § 19, stk. 2, er afløsningssummen dette beløb med tillæg  

 af 25 pct., medmindre en fastsættelse efter reglerne i stk. 1, smh. med stk.  

 3 og §§ 25c-25e, medfører en højere afløsningssum.
 Stk. 3.  Såvel ejeren som statens jordlovsudvalg kan  

 gøre indsigelse mod, at afløsningssummen fastsættes efter reglerne i stk. 1.  

 Fremsættes sådan indsigelse, gælder reglerne i §§ 25d og 25e.
§ 25c.
Statens jordlovsudvalg kan forlange:
§ 25d.
I tilfælde, hvor der er fremsat indsigelse efter § 25b, stk. 3,  

 eller i de i § 25c nævnte tilfælde kan ejeren, hvis der ikke opnås  

 overenskomst om afløsningssummens størrelse, anmode vurderingsrådet om at  

 foretage en vurdering til brug ved afløsningssummens fastsættelse.  

 Anmodningen kan fremsættes gennem statens jordlovsudvalg.
Vurderingen sker i  

 overensstemmelse med reglerne i vurderingsloven, jfr. dog § 25c.
Grundværdien  

 ansættes efter prisforholdene på tidspunktet for anmodningens indgivelse.
 Stk. 2.  Vurderingsrådenes ansættelser kan af statens  

 jordlovsudvalg og ejeren indbringes for skyldrådene og landsskatteretten  

 efter reglerne i vurderingsloven.
Stk. 3.  Er indsigelse i henhold til § 25b, stk. 3,  

 fremsat af ejeren, skal han betale udgiften ved vurderingen, medmindre denne  

 fører til en lavere afløsningssum.
I øvrigt afholdes udgiften af  

 jordlovsudvalget.
§ 25e.
Ejeren kan kræve afløsningssummen fastsat efter den i § 25d nævnte  

 vurdering.
Meddelelse herom skal være statens jordlovsudvalg i hænde inden 4  

 uger efter, at ejeren har modtaget meddelelse om resultatet af vurderingen.
 Stk. 2.  Medfører en sag, der er indbragt for  

 vurderingsmyndighederne, ikke afløsning af jordrente, kan ny afløsningssag  

 først indbringes for disse efter den følgende almindelige vurdering.  

 Landbrugsministeren kan gøre undtagelse fra denne regel.
