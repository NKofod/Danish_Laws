Selvstændig  

 væsentligt omfang, beskæftigelseskrav, ikke sammenlægge lønarbejde før 1/7  

 2003, dato 2-års-kravet, skattefri præmie Ankenævnet har behandlet Deres klage på møde  

 den 11. november 2004.
Nævnet traf denne A F G Ø R E L S E De kan medregne Deres lønarbejde fra  

 den 1. oktober 2002  

 til opfyldelse af  

 2-års-kravet.
 De opfylder 2-års-kravet  

 den 29. april 2003.
B E G R U N D  

 E L S E Ankenævnet lægger til grund, at De efter at have fået  

 efterlønsbevis  

 den 29.  

 april 2001  

 drev selvstændig virksomhed i væsentligt omfang frem til  

 30. september 2002,  

 og at De  

 den 1. oktober  

 2002  

 påbegyndte lønarbejde på fuld tid.
 Ankenævnet lægger videre til grund, at De fortsatte med  

 lønarbejdet indtil  

 den 1.  

 maj 2004, hvor De overgik til efterløn.
 Ankenævnet finder, at det ved Deres ophør med lønarbejde ved  

 overgangen til efterløn skal vurderes, om De har omdannet Deres selvstændige  

 virksomhed til alene at være bibeskæftigelse.
 Ankenævnet finder videre, at da De havde lønarbejde på fuld tid  

 fra  

 den 1. oktober 2002  

 til  

 den 1. maj 2004,  

 opfylder De betingelsen om at have haft lønarbejde i en tid, der sammenlagt  

 svarer til fagets fulde, sædvanlige arbejdstid i mindst 52 uger inden for de  

 seneste 65 uger umiddelbart forud for ophøret med lønarbejdet.
 Ankenævnet finder således, at reglerne om beskæftigelseskrav og  

 dagpengeperiode vedrører indplacering af medlemmet ved ledighed, men ikke  

 omhandler spørgsmålet om at have beskæftigelse til optjening af en skattefri  

 præmie for et medlem, der har fået efterlønsbevis og tidligst overgår til  

 efterløn mindst 2 år efter, at efterlønsbeviset har fået virkning.
 Ankenævnet finder således, at det i den foreliggende sag er  

 reglerne om ophør med udøvelse af selvstændig virksomhed som  

 hovedbeskæftigelse, der skal lægges til grund for vurderingen af, hvornår De  

 kan påbegynde optjening til skattefri præmie.
 Ankenævnet finder på dette grundlag, at Deres selvstændige  

 virksomhed er omdannet fra hovedbeskæftigelse til bibeskæftigelse på baggrund  

 af Deres lønarbejde på fuld tid fra  

 den 1. oktober 2002.
 Da virksomheden fra denne dato alene skal anses for  

 bibeskæftigelse, kan Deres beskæftigelse med selvstændig virksomhed som  

 hovedbeskæftigelse  

 i væsentligt omfang forud for  

 den 1. oktober 2002  

 sammenlægges med beskæftigelsen ved  

 lønarbejde fra  

 den 1.  

 oktober 2002.
R E G L E R Ankenævnet henviser til lov om arbejdsløshedsforsikring  

 m.v., jf. lovbekendtgørelse nr. 712 af  

 19. juli 2000  

 § 53, stk. 2, § 57, stk. 3, og § 74 k,  

 stk. 1, Arbejdsdirektoratets bekendtgørelse nr. 594 af  

 22. juni 2001  

 om fleksibel efterløn  

 som ændret ved bekendtgørelse nr. 1208 af  

 18. december 2002  

 § 11, stk. 1 og 2,  

 Direktoratet for Arbejdsløshedsforsikringens bekendtgørelse nr. 1355 af  

 20. december 2000  

 om  

 beskæftigelseskrav, dagpengeperiode og aktivperiode § 2, stk. 1, og § 5, stk.  

 1, Arbejdsdirektoratets bekendtgørelse nr. 504 af  

 16. juni 2003  

 om beskæftigelseskrav og  

 dagpengeperiode § 2, stk. 1, § 5, stk. 1 og 5, og § 15, stk. 1 og 2, samt  

 Arbejdsdirektoratets  

 bekendtgørelse nr. 850 af  

 16.  

 oktober 2002  

 om ophør med udøvelse af selvstændig virksomhed som  

 hovedbeskæftigelse § 3, stk. 1, og § 20.
 Ankenævnet ændrer således Arbejdsdirektoratets afgørelse af  

 16. juli 2004.
På ankenævnets vegne Eva L.
Danielsen  

  

 fuldmægtig De kan læse om afgørelsens faktiske og retlige grundlag på de  

 følgende sider.
 Kopi til:
Arbejdsløshedskassen  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Det fremgår af sagen, at De har fået udstedt efterlønsbevis med  

 virkning fra  

 den 29. april  

 2001.
 Den 27. november 2003 traf a-kassen afgørelse om, at De opfyldte  

 2-års- kravet  

 den 29. april  

 2003.
 Den 8. marts 2004 modtog a-kassen Deres ansøgning om at overgå til  

 efterløn pr.  

 1. maj 2004  

 efter endeligt ophør som selvstændig.
På erklæringen om overgang til efterløn efter endeligt ophør som  

 selvstændig oplyste De bl.a., at   

 	  

 virksomhedens branche  

 var x,   

 	  

 De var begyndt at  

 arbejde i virksomheden  

 den  

 1. januar 1995,   

 	  

 Deres sidste  

 arbejdsdag i virksomheden var  

 den 30. december 2003,   

 	  

 ophøret med  

 virksomheden var sket ved lukning,   

 	  

 virksomheden ikke  

 havde været Deres hovedbeskæftigelse i hele perioden,   

 	  

 Deres gennemsnitlige  

 arbejdstid i virksomheden havde været 60 timer pr. uge,   

 	  

 De havde haft  

 lønarbejde i perioden fra  

 den  

 1. oktober 2002  

 til  

 den 30. april 2004.
I et brev modtaget i a-kassen  

 den 5. april 2004  

 sendte De papirer til  

 a-kassen, bl.a. lønsedler til og med marts måned 2004. Lønsedlen fra april  

 ville  

 De sende ved udgangen af april måned.
De bad også om en bekræftelse på, at De  

 gik på efterløn pr.  

 1. maj  

 2004, så De kunne få udbetalt Deres feriepenge.
Den 12. maj 2004 har a-kassen truffet afgørelse om, at De opfylder  

 2-års-kravet  

 den 18.  

 december 2003, og at De foreløbig har optjent timer til 1  

 præmieportion.
A-kassen har begrundet afgørelsen om 2-års-kravet med, at  

 a-kassen  

 først har kunnet medregne Deres lønarbejde fra  

 den 1. juli 2003.
De har  

 den 9.  

 juni 2004  

 klaget over a-kassens afgørelse.
Til støtte for Deres  

 klage har De bl.a. anført:
Efter at have forespurgt A-kassen, om jeg var berettiget til at  

 begynde opsparing af den skattefri præmie pr. 29.04.2003, hvor jeg fyldte 62  

 år, fik jeg den 27.11.2003 besked pr. brev om, at det var jeg.
Jeg besluttede  

 så senere, at jeg ville gå på efterløn, når jeg fyldte 63 år, og at datoen  

 skulle være den 01.05.2004. Årsagen til denne beslutning vil jeg vende  

 tilbage  

 til senere.
Jeg kontaktede derefter kassen for at få tilsendt de papirer, der  

 skulle udfyldes, for at jeg kunne overgå til efterløn den 01.05.2004.  

 Papirerne  

 blev udfyldt og tilbagesendt den 05.03.2004, hvorefter jeg fik svar tilbage  

 den  

 18.05.2004 om, at jeg havde ret til efterløn fra den 01.05.2004. Samtidig  

 blev  

 der i samme brev gjort opmærksom på, at man fra kassens side havde ændret  

 mening angående opsparing til den skattefri præmie, og at jeg nu først var  

 begyndt at spare op pr. 18.12.2003 til trods for, at jeg efter min mening  

 opfylder  

 alle betingelser.
Problemerne opstår, fordi jeg har drevet selvstændig virksomhed  

 indtil den 01.10.02, hvorefter jeg har haft et lønmodtagerjob på 37 timer om  

 ugen til den 01.05.2004 og ikke har afmeldt firmaet før senere.
Man mener så  

 fra kassens side, at det ikke er muligt ud fra de tilsendte papirer at kunne  

 konstatere,  

 at virksomheden enten er afhændet eller nedsat i væsentligt omfang, så derfor  

 vil jeg nedenfor angive min opfattelse og dokumentere dette.
Jeg har i anden omgang drevet fuldtids selvstændig virksomhed  

 siden 01.01.1995 uden ansatte. Årsagen til, at jeg blev selvstændig igen,  

 var,  

 at den virksomhed, hvori jeg var ansat, lukkede på grund af økonomiske  

 problemer.  

 I 2001 fik jeg konstateret slidgigt, og det hæmmede mig lidt, men jeg var så  

 heldig tidligere at have mødt en yngre nybegyndt selvstændig, som var  

 interesseret i at hjælpe mig ved at udføre forskellige af mine opgaver,  

 hvorved  

 jeg opnåede både at kunne nå alle kunder, samtidig med at han var med i de  

 arbejder, der belastede skuldrene mest.
Det var så ideen, at jeg ville gå på  

 efterløn, når jeg blev 62 år, og han skulle så i mellemtiden lære min  

 kundekreds at kende for til sidst at overtage den helt.
Der skete dog det, at jeg blev tilbudt et 37 timers job som  

 servicemedarbejder på den virksomhed, hvor jeg tidligere havde haft arbejde,  

 og  

 som nu var blevet ændret til en almindelig folkeskole.
Det job sagde jeg ja  

 til, fordi det var mindre fysisk krævende og mindre stressende, så pr.  

 01.10.2002 startede jeg på skolen, og den nybegyndte selvstændige overtog  

 kundekredsen.
Der var dog visse ikke færdiggjorte tilbudsarbejder og  

 almindelige timelønsarbejder, som jeg gjorde færdig hen ad vejen.
Jeg vedlægger en kopi af de fakturaer, der vedrører sidste kvartal  

 2002 og hele året 2003, og man vil her kunne konstatere, at jeg i sidste  

 kvartal 2002 har haft 20 arbejdstimer, mens jeg i hele 2003 har haft 26  

 timer.  

 Som bilag vedlægges også det revisorudførte regnskab for 2003, som også  

 viser,  

 at der har været en væsentlig nedgang i firmaets aktiviteter.
Så alt i alt  

 vil  

 jeg mene, at denne skrivelse samt bilagene viser, at firmaet har været under  

 afvikling, og at der siden 01.10.2002 har været en væsentlig reduktion i  

 firmaets aktiviteter, og jeg vil derfor anmode om, at man følger den første  

 udmelding, hvor jeg er begyndt at spare op til den skattefri præmie fra  

 29.04.2003. A-kassen fastholdt den 25. juni 2004 sin afgørelse og sendte Deres  

 klage og sagens akter til direktoratet.
Ved oversendelsen oplyste a-kassen  

 bl.a., at De i forbindelse med klagen havde sendt omfattende dokumentation  

 for,  

 at den selvstændige virksomhed var nedsat i væsentligt omfang, dvs. til 20  

 timer i sidste kvartal af 2002 og 26 timer i hele 2003, og at materialet  

 kunne  

 sendes, hvis direktoratet ønskede dette. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 16. juli 2004 denne afgørelse:
 De kan medregne Deres lønarbejde til opfyldelse af 2-års-kravet  

 fra den 1. juli 2003.
 De opfylder 2-års-kravet den 18. december 2003.
Begrundelse Det er en betingelse for at opfylde 2-års-kravet i  

 lovens § 74 k, stk. 1, at der er gået mindst 2 år, efter at efterlønsbeviset  

 har virkning, og at medlemmet i denne periode har haft lønarbejde i mindst  

 3.120 timer eller har drevet selvstændig virksomhed i væsentligt omfang.
For så vidt angår optællingen af arbejdstimer opgøres disse efter  

 reglerne i bekendtgørelse om beskæftigelseskrav og dagpengeperiode.
Se § 11,  

 stk. 1 og 2, i bekendtgørelse nr. 594 af 22. juni 2001 om fleksibel  

 efterløn.
 De fik et efterlønsbevis med virkning fra den 29. april 2001.
 Ifølge a-kassen har De i perioden fra den 29. april 2001 til den  

 30. september 2002 drevet selvstændig virksomhed i væsentligt omfang.
 Fra den 1. oktober 2002 fik De lønarbejde på fuld tid, og Deres  

 arbejde i virksomheden var derfor kun ca. 20 timer i sidste kvartal af 2002  

 og  

 26 timer i hele 2003.
 Indtil den 1. juli 2003 kunne en selvstændig, der drev virksomhed  

 som hovedbeskæftigelse, kun medregne lønarbejde, der lå forud for eller efter  

 ophøret  

 med virksomhedsudøvelsen.
 Først fra og med den 1. juli 2003 kan lønarbejde, der udføres  

 sideløbende med, at medlemmet udøver selvstændig virksomhed som  

 hovedbeskæftigelse,  

 også medregnes, jf. §§ 2 og 5 i den tidligere gældende bekendtgørelse nr.  

 1355  

 af 20. december 2000 om beskæftigelseskrav, dagpengeperiode og aktivperiode  

 med  

 tilhørende vejledning, og §§ 2, 5, stk. 1, og 15, stk. 2, i den nugældende  

 bekendtgørelse  

 nr. 504 af 16. juni 2003 om beskæftigelseskrav og dagpengeperiode.
 I perioden fra den 1. oktober 2002 indtil den 1. juli 2003 drev De  

 fortsat Deres selvstændige virksomhed, om end i et meget begrænset omfang.
 For at kunne anses for at være ophørt med virksomheden som  

 hovedbeskæftigelse skal De opfylde betingelserne i bekendtgørelse nr. 850 af  

 16. oktober 2002 om ophør med udøvelse af selvstændig virksomhed som  

 hovedbeskæftigelse.
 Efter § 3 i bekendtgørelsen kan man anses for ophørt mere end  

 midlertidigt med det personlige arbejde i virksomheden, når man dokumenterer,  

 at virksomheden endeligt er overdraget eller lukket.
 De kan ikke anses for at være ophørt med virksomheden i perioden,  

 idet den ikke blev overdraget eller lukket.
De kan heller ikke opfylde betingelserne for at omdanne  

 virksomheden til bibeskæftigelse i § 20, stk. 2, nr. 2, i bekendtgørelsen.  

 Grunden er, at vurderingen af, om man har omdannet sin hovedbeskæftigelse til  

 bibeskæftigelse, først skal foretages, når man har meldt sig ledig fra sit  

 lønarbejde.
De har ikke været ledig fra Deres lønarbejde i perioden.
 De kan dermed ikke anses for ophørt med at drive selvstændig  

 virksomhed som hovedbeskæftigelse, og Deres lønarbejde i perioden kan derfor  

 ikke medregnes.
På baggrund af Deres oplysninger om Deres timetal i virksomheden  

 har virksomheden endvidere ikke har haft et omfang, der kan sidestilles med  

 lønarbejde i over 30 timer pr. uge.
De har dermed heller ikke haft  

 beskæftigelse i virksomheden i væsentligt omfang i perioden, jf. § 5, stk. 1,  

 i  

 den nugældende (og den tidligere) bekendtgørelse om beskæftigelseskrav og  

 dagpengeperiode.
 De kan derfor ikke medregne nogen timer i perioden fra den 1.  

 oktober 2002 til den 30. juni 2003 til opfyldelse af 2-års-kravet.
 Fra den 1. juli 2003 kan Deres arbejde som lønmodtager derimod  

 medregnes, mens Deres arbejde i virksomheden ikke kan medregnes, idet De ikke  

 drev selvstændig virksomhed i væsentligt omfang.
 Til opfyldelsen af 2-års-kravet kan De således medregne perioden  

 fra den 29. april 2001 til den 30. september 2002, hvor De drev selvstændig  

 virksomhed  

 i væsentligt omfang, og Deres arbejde som lønmodtager i tiden fra den 1. juli  

 2003. A-kassen har herefter beregnet, at De har opfyldt 2-års-kravet pr. 18.  

 december 2003.
A-kassens vejledning Direktoratet finder det meget beklageligt, at a-kassen  

 den 27. november 2003 traf afgørelse om, at De havde opfyldt 2-års-kravet  

 allerede 29. april 2003.
 De kan dog uanset a-kassens fejlagtige afgørelse ikke få en bedre  

 ret, end De har efter reglerne.
Hvis De mener, at De har lidt et økonomisk tab på grund af  

 a-kassens fejlagtige afgørelse, henvises De til at gøre dette direkte  

 gældende  

 mod a-kassen, evt. ved domstolene. 3. Klagen til  

 ankenævnet Arbejdsdirektoratet modtog den 9. august 2004 dette brev  

 fra Dem:
Vedr. brev af 16. juli 2004 Da jeg stadig mener, at der må være noget galt med enten  

 bekendtgørelsen eller med tolkningen af samme, idet jeg har haft fuld  

 arbejdstid enten som selvstændig eller som lønmodtager i perioden 29.04.2003  

 til 29.04.2004 og skulle dermed være berettiget til at have optjent 1 år ud  

 af  

 3 af den skattefri præmie, vil jeg herved anmode om, at sagen sendes til  

 Arbejdsmarkedets Ankenævn. 4. Arbejdsdirektoratets  

 bemærkninger til klagen Arbejdsdirektoratet skrev den 25. august 2004:
 Direktoratet sender klage over afgørelse af 16. juli 2004.
 Der er ikke kommet nye oplysninger, der giver direktoratet  

 anledning til at ændre afgørelsen.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt efter  

 klagen Intet nyt.
6. Regler Lov om  

 arbejdsløshedsforsikring m.v., jf. lovbekendtgørelse nr. 712 af 19. juli 2000 § 53.  

  

 Ret til dagpenge opnås efter 1 års medlemskab af en anerkendt  

 arbejdsløshedskasse.
Stk. 2.  

  

 Retten til at  

 opnå dagpenge i den i § 52 a, stk. 1, og § 55, stk. 1 og 5, nævnte periode er  

 endvidere betinget af, a)  

 	  

 at et  

 fuldtidsforsikret medlem har haft beskæftigelse som lønmodtager i en tid, som  

 sammenlagt svarer til beskæftigelse i fagets fulde, sædvanlige arbejdstid i  

 mindst 52 uger inden for de sidste 3 år, eller i en tilsvarende periode har  

 udøvet selvstændig erhvervsvirksomhed i væsentligt omfang, b) Ved lov nr. 1035 af 17. december 2002 udgår henvisningen til § 52  

 a, stk.1, hvorefter der alene henvises til § 55, stk. 1 og 3.
 § 57.
Stk. 3.  

  

 En selvstændig  

 erhvervsdrivende anses for ledig, når hans personlige arbejde i virksomheden  

 er  

 ophørt mere end midlertidigt.
Nærmere regler om, hvornår en selvstændig  

 erhvervsdrivendes personlige arbejde i virksomheden anses for ophørt mere end  

 midlertidigt, fastsættes af direktøren for Arbejdsløshedsforsikringen efter  

 forhandling med Landsarbejdsrådet (nu: direktøren for Arbejdsdirektoratet  

 efter  

 forhandling med Beskæftigelsesrådet).
§ 74 k.  

  

 Et medlem, som tidligst overgår til efterløn mindst 2 år efter, at  

 efterlønsbeviset har virkning, og som i denne periode har haft lønarbejde i  

 mindst 3.120 timer, et deltidsforsikret medlem dog mindst 2.496 timer, eller  

 har drevet selvstændig virksomhed i væsentligt omfang, optjener ved arbejde  

 herudover i mindst 481 timer ret til en skattefri præmie, når medlemmet  

 fylder  

 65 år eller afgår ved døden.
Det er en betingelse, at medlemmet ikke har fået  

 udbetalt delpension efter lov om delpension.
Det er endvidere en betingelse,  

 at  

 der ikke er sket tilbagebetaling af efterlønsbidraget efter § 77 a.
 Bestemmelsen er uændret.
 Stk. 5.  

  

 Direktøren for  

 Arbejdsløshedsforsikringen fastsætter efter forhandling med Landsarbejdsrådet  

 nærmere regler om anvendelsen af denne bestemmelse, herunder om opgørelse af  

 arbejde efter stk. 1 og 2, samt om opgørelse af arbejde efter § 74 i, stk. 7,  

 og § 74 j, stk. 5, og om udbetaling af præmien.
 Ved lov nr. 278 af 25. april 2001 blev § 74 k, stk. 5, til stk. 8,  

 men teksten forblev uændret.
Arbejdsdirektoratets  

 bekendtgørelse nr. 594 af 22. juni 2001 om fleksibel efterløn som ændret ved  

 bekendtgørelse nr. 1208 af 18. december 2002 § 11.  

  

 Et  

 medlem, som tidligst overgår til efterløn mindst 2 år efter bevistidspunktet,  

 og som i den periode har haft lønarbejde eller selvstændig virksom hed som  

 kombinationsforsikret i mindst 3.120 timer, et deltidsforsikret medlem dog  

 mindst 2.496 timer, eller drevet selvstændig virksomhed i væsentligt omfang,  

 har ret til:
1)  

 	  

 at få efterløn med  

 den dagpengesats, medlemmet ville være berettiget til i tilfælde af ledighed,  

 dog mindst satsen i efterlønsbeviset, 2)  

 	  

 at få fradrag for  

 pension m.v. i efterlønnen udelukkende efter § 22, og 3)  

 	  

 at optjene en  

 skattefri præmie efter § 12.
 Stk. 2.  

  

 Arbejde til at  

 opfylde kravet i stk. 1 gøres op og dokumenteres efter reglerne om optjening  

 af  

 beskæftigelseskravet i bekendtgørelse om beskæftigelseskrav og  

 dagpengeperiode  

 samt i bekendtgørelse om kombinationsforsikring, jf. dog stk. 3 og 4.  

 Medlemmets status som fuldtids- eller deltidsforsikret medlem på  

 bevistidspunktet er afgørende for opgørelsen af kravet i stk. 1.
Direktoratet for Arbejdsløshedsforsikringens tidligere gældende  

 bekendtgørelse nr. 1355 af 20. december 2000 om beskæftigelseskrav,  

 dagpengeperiode  

 og aktivperiode § 2.  

  

 Beregning af beskæftigelseskravet foretages på baggrund af opgjorte løntimer  

 i  

 et sædvanligt beskæftigelsesforhold, der er i overensstemmelse med gældende  

 overenskomster eller i øvrigt er udført på almindelige løn- og arbejdsvilkår,  

 jf. dog stk. 2-8 og § 4.
§ 5.  

  

 Selvstændig virksomhed medregnes til opfyldelse af beskæftigelseskravet, hvis  

 medlemmet godtgør at have udøvet virksomheden i væsentligt omfang.
Ved  

 væsentligt omfang forstås, at beskæftigelsen i den selvstændige virksomhed  

 har  

 haft et omfang, der kan sidestilles med lønarbejde i over 30 timer pr. uge.
Arbejdsdirektoratets  

 bekendtgørelse nr. 504 af 16. juni 2003 om beskæftigelseskrav og  

 dagpengeperiode § 2.  

  

 Beregning af beskæftigelseskravet foretages på baggrund af opgjorte løntimer  

 i  

 et sædvanligt beskæftigelsesforhold, der er i overensstemmelse med gældende  

 overenskomster eller i øvrigt er udført på almindelige løn- og arbejdsvilkår,  

 jf. dog stk. 2-8 og § 4. Alle løntimer kan medregnes, jf. dog § 5, stk. 5.
§ 5.  

  

 Selvstændig virksomhed medregnes til opfyldelse af beskæftigelseskravet, hvis  

 medlemmet godtgør at have udøvet virksomheden i væsentligt omfang.
Ved  

 væsentligt omfang forstås, at beskæftigelsen i den selvstændige virksomhed  

 har  

 haft et omfang, der kan sidestilles med lønarbejde i over 30 timer pr. uge.
 Stk. 5.  

  

 For medlemmer,  

 der er forsikret efter lovens § 45 (kombinationsforsikring), og medlemmer,  

 der  

 udøver selvstændig virksomhed i væsentligt omfang, kan der for en uge højst  

 medregnes et timetal, der svarer til den almindeligt gældende, fulde  

 arbejdstid  

 inden for det offentlige område.
 § 15.  

  

 Bekendtgørelsen træder i kraft den 1. juli 2003.
 Stk. 2.  

  

 § 2, stk. 1, 2.  

 pkt., har virkning for lønarbejde, der fra og med den 1. juli 2003 udføres  

 sideløbende  

 med, at medlemmet udøver selvstændig virksomhed som hovedbeskæftigelse.
Arbejdsdirektoratets  

 bekendtgørelse nr. 850 af 16. oktober 2002 om ophør med udøvelse af  

 selvstændig  

 virksomhed som hovedbeskæftigelse § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
 § 20.  

  

 Et  

 medlem, der fortsætter med sit personlige arbejde i virksomheden efter at  

 have  

 påbegyndt lønarbejde, kan ikke anses for ledig, før betingelserne i kapitel 1  

 og 2 er opfyldt, jf. dog stk. 2.
Stk. 2.  

  

 Ved ledighed fra  

 lønarbejdet vurderes retten til dagpenge efter reglerne for medlemmer, der  

 under ledighed har bibeskæftigelse ved selvstændig virksomhed, når medlemmet  

 dokumenterer umiddelbart forud for ledigheden enten 1)  

 	  

 at have haft  

 lønarbejde i en tid, der sammenlagt svarer til fagets fulde, sædvanlige  

 arbejdstid i mindst 52 uger inden for de seneste 65 uger, eller 2)  

 	  

 at have haft  

 lønarbejde i en tid, der sammenlagt svarer til fagets fulde, sædvanlige  

 arbejdstid i mindst 26 uger inden for de seneste 35 uger, når der i  

 umiddelbar  

 tilknytning til påbegyndelsen af lønarbejdet er sket en væsentlig omlægning  

 af  

 driften, der har medført en reduktion af arbejdsmængden i virksomheden.
 Stk. 3.  

  

 Opgørelsen af  

 medlemmets lønarbejde inden for henholdsvis 65 uger og 35 uger foretages  

 efter  

 reglerne om beregning af beskæftigelseskravet i lovens § 53, stk. 2.
