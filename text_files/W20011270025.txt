 Der blev klaget over, at lægerne på ortopædkirurgisk  

 afdeling overså, at der var brud på ryggen.
Klage over, at brud på ryg blev  

 overset Nævnet fandt grundlag for at kritisere behandlingen af patienten.  

 Nævnet lagde vægt på, at det af røntgenbeskrivelsen  

 fremgik, at undersøgelsen var suboptimal på grund af  

 foranliggende luftfyldte tarme, hvorfor man ikke kunne konkludere, om der var  

 tale om nye eller gamle brud, eller om der var tale om et såkaldt  

 stabilt eller instabilt brud.
Nævnet oplyste, at i en situation, hvor  

 der foreligger en suboptimal røntgenundersøgelse, gentager man  

 almindeligvis undersøgelsen, indtil man finder fremstillingen god nok  

 til at vurdere den problemstilling, der har udløst  

 undersøgelsen.
 Det var til sagen er oplyst, at røntgenbillederne blev vurderet i  

 forbindelse med en røntgenkonference, og der var ved konferencen  

 enighed om, at den kileformede fraktur var stabil og derfor kunne behandles  

 konservativt, samt at frakturen skulle røntgenkontrolleres senest  

 efter tre måneder, eventuelt tidligere, såfremt der kom  

 tiltagende smertesymptomer fra ryggen.
Nævnet fandt, at det i relation til traumemekanismen  

 (høj-energi traume) burde have været afklaret, om der var tale  

 om et frisk eller gammelt brud, samt om bruddet var stabilt eller instabilt,  

 inden patienten blev overført til andet hospital.  

 Røntgenundersøgelsen burde derfor have været gentaget, og  

 det er nævnets vurdering, at dette formentlig ville have udløst  

 en CT-scanning.
Nævnet fandt således, at den behandling, som  

 patienten modtog, ikke har levet op til normen for almindelig anerkendt  

 faglig standard, idet der ikke blev foretaget yderligere udredning af  

 mistanken om friske brud i rygsøjlen.
Da det ikke havde været  

 muligt for Patientklagenævnet at finde frem til den sundhedsperson, der  

 havde ansvaret for behandlingen, blev afgørelsen sendt til afdelingens  

 administrerende overlæge til orientering.
