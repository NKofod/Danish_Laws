 I henhold til § 4 i lov nr. 275 af 9. juni 1948 om statens overtagelse af  

 Det kgl. danske Musikkonservatorium, § 2 i lov nr. 219 af 31. maj 1963 om  

 statens overtagelse af Det jydske Musikkonservatorium, jfr. § 11, stk. 3, i  

 anordning af 13. juli 1966 for Det jydske Musikkonservatorium, og § 2 i lov  

 nr. 111 af 29. marts 1972 om statens overtagelse af musikkonservatorierne i  

 Esbjerg, Odense og Ålborg fastsættes:
 Almindelige bestemmelser.
 § 1.  Ved enhver prøve og eksamen ved  

 musikkonservatorierne i København, Århus, Esbjerg, Odense og Ålborg skal  

 bedømmelsen, såfremt det ikke i bestemmelserne om de enkelte eksaminer er  

 bestemt, at bedømmelsen »bestået« - »ikke bestået« skal  

 anvendes, udtrykkes ved en af følgende karakterer:
 § 2.  Til grund for bedømmelsen lægges eksaminandens  

 adfærd i eksamenssituationen.
 Stk. 2.  Kunstneriske fortolkningsfag:
 Eksamensadfærden er den måde, hvorpå eksaminanden gennem sin fremførelse  

 viser sin forståelse af de musikalske og udtryksmæssige karakteristika ved de  

 fremførte værker og demonstrerer sin tekniske og kunstneriske formåen.
 Eksaminandens måde at fremføre et værk på, må bedømmes i forhold til  

 værkets vanskelighedsgrad.
 Stk. 3.  Øvrige fag:
 Eksamensadfærden er den måde, hvorpå eksaminanden gennem sin fremstilling  

 viser sin viden om og færdighed i at anvende de begreber, metoder og data,  

 der indgår i studiet.
 Fremstillingen omfatter, at eksaminanden redegør for sin viden og  

 begrunder, hvorfor den fremkaldte viden tages op i den foreliggende  

 sammenhæng.
 Eksaminandens viden fremgår af den sammenstilling af begreber, metoder og  

 data, som eksaminanden foretager, og af omfanget af denne sammenstilling.
 Eksaminandens forståelse fremgår af vurderingen af den foretagne  

 sammenstilling af begreber, metoder og data, således at sammenhængen mellem  

 disse beskrives, og forskellige former for generalisering ud fra den  

 beskrevne sammenhæng kritisk vurderes.
Eksaminanden anvender sin viden ved at vise, hvordan foreliggende  

 principper kan benyttes til en syntese, der fører til løsningen af  

 problemstillinger af kendt type.
Da sådanne problemstillinger varierer fra  

 den enkle til den meget komplicerede, må eksaminandens måde at løse et  

 problem på bedømmes i forhold til, hvor kompliceret problemet er.
 Eksaminanden kan endvidere, hvis eksamenssituationen muliggør det, vise,  

 hvordan problemer af ikke kendt type kan løses ved at anvende foreliggende  

 principper i nye kombinationer og derigennem opstille løsningsmuligheder.
 § 3.  Bedømmelsen af eksamensadfærden.
 Kunstneriske fortolkningsfag:
Bedømmelsen skal foretages således, at den vedrører eksaminandens  

 forståelse af de fremførte værkers musikalske og udtryksmæssige  

 karakteristika og eksaminandens evne til teknisk og kunstnerisk at klarlægge  

 disse.
Karakterisering af eksamensadfærden sker ved anvendelse af skalaens 3  

 trin.
Den meget gode eksamensadfærd er karakteriseret ved, at eksaminanden har en dybtgående forståelse af de fremførte værkers  

 musikalske og udtryksmæssige karakteristika, og at eksaminanden evner at give absolut overbevisende udtryk for denne  

 gennem en fuldstændig beherskelse af værkernes tekniske og kunstneriske  

 problemer.
Den gode eksamensadfærd er karakteriseret ved, at eksaminanden har en god forståelse af de fremførte værkers musikalske  

 og udtryksmæssige karakteristika, og at eksaminanden evner at give nogenlunde dækkende udtryk for denne gennem  

 en acceptabel teknisk og kunstnerisk udførelse.
Den mindre gode eksamensadfærd er karakteriseret ved, at eksaminanden har utilstrækkelig forståelse af de fremførte værkers  

 musikalske og udtryksmæssige karakteristika, og at eksaminandens fremførelse er præget af usikkerhed i den tekniske  

 beherskelse og den kunstneriske holdning til de fremførte værker.
 Stk. 2.  Øvrige fag:
Bedømmelsen skal foretages således, at den vedrører eksaminandens viden,  

 redegørelse for denne, begrundelse for redegørelsen, vurdering af den  

 fremstillede viden og anvendelsen af den.
Karakteriseringen af  

 eksamensadfærden sker ved anvendelse af skalaens 3 trin.
Den meget gode eksamensadfærd er karakteriseret ved, at eksaminanden har en meget omfattende viden om begreber, metoder og  

 data, at eksaminanden redegør for disse på en sådan måde, at næsten alle  

 relevante forhold medtages, at eksaminanden giver en næsten helt dækkende begrundelse for at fremdrage  

 disse forhold, at eksaminanden sammenligner eller kombinerer begreber, metoder og data på  

 meget sikker måde og tilsvarende vurderer dem og generaliserer ud fra dem, og at eksaminanden anvender sin viden over for kendte problemstillinger på  

 meget sikker måde og eventuelt over for ikke kendte problemer ved at  

 kombinere foreliggende principper, så at løsningsmuligheder opstilles.
Den gode eksamensadfærd er karakteriseret ved, at eksaminanden har en omfattende viden om begreber, metoder og data, at eksaminanden redegør for disse på en sådan måde, at mange relevante  

 forhold medtages, at eksaminanden giver en nogenlunde dækkende begrundelse for at fremdrage  

 disse forhold, at eksaminanden sammenligner eller kombinerer begreber, metoder og data på  

 ret sikker måde og tilsvarende vurderer dem og generaliserer ud fra dem, og at eksaminanden anvender sin viden over for kendte problemstillinger på  

 ret sikker måde.
Den mindre gode eksamensadfærd er karakteriseret ved, at eksaminanden har viden om begreber, metoder og data, som omfatter nogle  

 af disse, men ikke tilstrækkeligt mange, at eksaminanden redegør for disse på en sådan måde, at kun få relevante  

 forhold medtages, at eksaminanden giver en begrundelse for at fremdrage disse forhold, der  

 ikke er dækkende, at eksaminanden sammenligner eller kombinerer begreber, metoder og data på  

 en måde, der er meget usikker, og tilsvarende vurderer og generaliserer ud  

 fra dem, og at eksaminanden anvender sin viden over for kendte problemstillinger på en  

 måde, der er meget usikker.
 § 4.  De i § 3 anførte beskrivelser dækker hver sit  

 trin i skalaen som en helhed, og det skal ved bedømmelsen af eksamensadfærden  

 ud fra disse beskrivelser afgøres, på hvilket trin eksamensadfærden kan  

 placeres.
Stk. 2.  Når trinbedømmelsen er fastlagt, foretages en  

 gradbedømmelse.
Beskrivelserne af de 3 trin henføres til hvert trins  

 midterste grad, og såvel antallet af afvigelser fra en beskrivelses enkelte  

 punkter som størrelsen af de enkelte afvigelser er bestemmende for, om  

 gradbedømmelsen skal fastsættes højere eller lavere end den midterste grad.
 Stk. 3.  Graden 6 gives ved kunstneriske fortolkningsfag  

 for den adfærd, der bedømmes som udtryk for det mindstemål af forståelse og  

 udtryksevne, der kan anerkendes, for at prøven betragtes som bestået.
 Ved øvrige fag gives graden 6 for den eksamensadfærd, der kan bedømmes som  

 udtryk for det mindstemål af viden og anvendelse af viden, der kan  

 anerkendes, for at prøven kan betragtes som bestået.
§ 5.  Karakteren i et enkelt fag gives i hele tal.  

 Dette gælde også i tilfælde, hvor et enkelt fag omfatter flere særskilte  

 discipliner.
Dog er hovedfaget ved visse eksaminer opdelt i  

 enkeltpræstationer, således at hovedfagskarakteren her udtrykkes som en  

 gennemsnitskvotient.
Stk. 2.  Det samlede eksamensresultat udtrykkes i en  

 hovedkarakter, beregnet som en gennemsnitskvotient af den samlede  

 hovedfagskarekter og gennemsnittet af almene obligatoriske og eventuelle  

 special-obligatoriske fag.
Ved beregning af gennemsnitskvotient medtages een  

 decimal.
 Stk. 3.  For at bestå eksamen kræves det, at såvel  

 hovedkarakteren som den samlede karakter for hovedfagspræstationen er mindst  

 6. For at bestå kirkemusikalsk eksamen kræves det endvidere, at såvel  

 karakteren i kirkespil som gennemsnittet af karaktererne i de  

 special-obligatoriske fag er mindst 6.
 Overgangs- og ikrafttrædelsesbestemmelser.
 § 6.  Den i § 1 nævnte karakterskala anvendes fra  

 eksamensterminen sommeren 1972.
§ 7.  Tidligere opnåede karakterer omregnes til  

 13-skalaen.
Omregning af resultatet for allerede beståede deleksaminer  

 foretages samlet af det beregnede gennemsnit.
 Ved omregning anvendes følgende tabeller:
 Omregning fra 16-skala til 13-skala:
 Omregning fra 10-skala til 13-skala:
 § 8.  Bekendtgørelsen træder i kraft straks.
 Ministeriet for kulturelle anliggender,  

 den 14. juni 1972.
 Niels Matthiasen.
 / Lissi Snabe.
