Resumé A, der var vurderingsformand, blev af en byret idømt en bøde for  

 grov overtrædelse af byggelovgivningen.
Dette medførte, at Skatteministeriet,  

 departementet, (SKD) afskedigede A fra stillingen som vurderingsformand.
 Ombudsmanden fandt ikke at kunne kritisere SKD's afgørelse.  

 Ombudsmanden fandt herudover ikke, at vurderingskredsens kommuner burde have  

 været hørt, idet afgørelsen ikke byggede på en vurdering af A's hidtidige  

 virke  

 som vurderingsrådsformand, men alene støttede sig på straffedommen. (J. nr.  

 1991-501-20).
 Afskedigelse af vurderingsformand på baggrund af straffedom.
 A var af skatteministeren  

 blevet udnævnt til vurderingsformand for V vurderingskreds for perioden 4.  

 november 1985 til udgangen af marts måned  

 1987. A  

 blev genudnævnt for perioden  

 1. april 1987 til udgangen af marts 1991.
Retten i X-by idømte ved dom  

 afsagt den 26. juni  

 1989 A  

 og selskabet B bøder på hver 10.000 kr. for uden nedrivningstilladelse at  

 have  

 nedrevet hovedparten af bygningerne på en ejendom, som ejes af B.
A var  

 direktør og eneejer af selskabet.
 Dommens præmisser blev  

 formuleret på følgende måde:
 "Retsvirkningerne af et  

 vedtaget lokalplanforslag fremgår af kommuneplanlovens § 22, stk. 1,  

 hvorefter  

 ejendomme, der er omfattet af forslaget, ikke må bebygges eller udnyttes på  

 en  

 måde, der skaber risiko for en foregribelse af den endelige plans indhold.  

 Den  

 i bestemmelsens andet stk. omhandlede beføjelse for kommunalbestyrelsen må  

 efter sammenhængen med stk. 1 og under hensyn til, at den amtsrådet og  

 statslige myndigheder efter §§ 25 og 26 tillagte indsigelsesret ellers ville  

 kunne gøres illusorisk forstås således, at tilladelser ikke kan gives,  

 såfremt  

 og så længe indsigelser er fremsat og opretholdt.
De tiltalte har derfor efter  

 Planstyrelsens indsigelse af 16. juli 1987 ikke haft krav på og har ikke  

 lovligt kunnet få meddelt nedrivningstilladelse.
Tiltalte (A), der deltog i  

 mødet den 10. august 1987 med Planstyrelsens repræsentanter, hvor der blev  

 redegjort for den videre behandling af sagen, herunder for den eventuelle  

 forelæggelse for Det særlige Bygningssyn, har heller ikke kunnet forvente at  

 få  

 meddelt nedrivningstilladelse før spørgsmålet om bevaring eller fredning af  

 bygningerne var afklaret.
Han har således ikke haft grundlag for at antage,  

 at  

 han ville få meddelt nedrivningstilladelse på planlægningsudvalgets møde den  

 24. september 1987.
Da nedrivningen af  

 møllebygningen blev påbegyndt uden tilladelse, har tiltalte (B) herefter som  

 ejer af bygningen og tiltalte (A) som direktør i og daglig leder af det  

 tiltalte selskab herefter gjort sig skyldige efter tiltalen, dog med følgende  

 ændringer: Der er efter bevisførelsen ikke grundlag for at anse det for  

 bevist,  

 at nedbrydningsarbejdet blev påbegyndt før den 25. september 1987. Endvidere  

 præciseres tiltalen således at overtrædelsen angår byggelovens § 16, stk. 1  

 jfr. § 2, stk. 1 d, og således at sidste sætning i anklageskriftet ændres  

 til:  

 "og uagtet der af Planstyrelsen var fremsat indsigelse mod det  

 ejendommen  

 omfattende lokalplanforslag." Ved fastsættelsen af den  

 straf, som de tiltalte herefter har forskyldt, bemærkes først, at det ikke  

 kan  

 anses bevist, at tiltalte (A) var bekendt med udfaldet af forelæggelsen for  

 Det  

 særlige Bygningssyn, ligesom det heller ikke kan anses bevist, at han var  

 bekendt  

 med, at nedrivningstilladelse ikke var blevet meddelt på  

 planlægningsudvalgets  

 møde den 24. september 1987. Det på den anden side lægges til grund, dels som  

 anført, at han efter mødet den 10. august 1987 vidste, at sagen eventuelt  

 skulle forelægges for Det særlige Bygningssyn, og at forelæggelsen i givet  

 fald  

 ville ske den 16. september 1987, dels efter hans egen forklaring og den af  

 kommuneingeniør (D) afgivne vidneforklaring, hvorefter tiltalte i forbindelse  

 med ansøgningen om nedrivningstilladelse havde rettet henvendelse til  

 kommunen  

 om sagen, at han må antages at være blevet oplyst om, at det som anført i  

 Planstyrelsens skrivelse af 24. august 1987 var besluttet at forelægge sagen,  

 og at indsigelsen som følge heraf var opretholdt.
Når herefter henses til, at  

 han efter den 18. september 1987 at have ansøgt om nedrivningstilladelse  

 allerede den 23. eller 24. september 1987 indgik aftale med et  

 nedbrydningsfirma, hvorefter arbejdet skulle påbegyndes omgående, og hvor der  

 er taget højde for et eventuelt nedbrydningsforbud, og derefter straks satte  

 arbejdet igang, uden at søge spørgsmålet om udfaldet af forelæggelsen for Det  

 særlige Bygningssyn oplyst, og således uden at undersøge, om  

 nedrivningstilladelse kunne meddeles, findes det ubetænkeligt at lægge til  

 grund, at tiltalte ved denne fremgangsmåde har tilsigtet at foregribe en  

 eventuelt fredningssag og den deraf følgende forsinkelse og mulige hindring  

 for  

 gennemførelsen af den af ham planlagte anvendelse af ejendommen.
 På denne baggrund finder  

 retten, at der foreligger en lovovertrædelse af sådan en grovhed, at den bør  

 sanktioneres med bøder af en betydelig størrelse.
Straffen fastsættes herefter  

 efter § 30, stk.  

 1 a,  

 og for så vidt angår det tiltalte selskab stk. 5, i byggeloven,  

 lovbekendtgørelse nr. 834 af 19. september 1986, jfr. lovens § 16, stk. 1,  

 jfr.  

 § 2, stk. 1 d, for hver af de tiltalte til en bøde på 10.000 kr. med en  

 forvandlingsstraf af hæfte i 12 dage for tiltalte (A)." Ministeriet for Skatter og  

 Afgifter (nu Skatteministeriet) modtog en udskrift af dommen og indhentede  

 derpå en udtalelse af 20. februar 1990 fra Justitsministeriet, Lovafdelingen,  

 om muligheden for at anvende sanktioner over for A på baggrund af  

 straffedommen.
 Ved skrivelse af 30. august  

 1990 meddelte Skatteministeriet, departementet, A, at departementet  

 indstillede  

 til ministeren, at han blev afskediget fra stillingen som vurderingsformand.  

 Ministeriet skrev bl.a.:
 "...
Retten i (X-by), 3. afdeling  

 har den 26. juni 1989 idømt Dem og (B), som De er direktør/daglig leder for  

 og  

 eneanpartshaver i, hver en bøde på 10.000 kr. samt at betale sagens  

 omkostninger.
I forbindelse med sagens afgørelse udtalte retten, at den  

 fandt,  

 at der forelå en lovovertrædelse af en sådan grovhed, at den burde  

 sanktioneres  

 med bøder af en betydelig størrelse.
 Skatteministeriet har efter  

 meget nøje overvejelse, om hvilke konsekvenser (X-by's) byretsdom skal have  

 for  

 Deres stilling som vurderingsformand, besluttet at indstille til  

 skatteministeren, at De afskediges som vurderingsformand, inden Deres  

 funktionsperiode  

 udløber den 31. marts 1991.
Begrundelsen for at indstille  

 Dem til afskedigelse er, at der må stilles strenge krav til  

 vurderingsformændenes uberygtethed, når der henses til at det efter den  

 gældende lovgivning er vurderingsrådene som i 1. instans træffer afgørelse om  

 vurderingsansættelsen.
Efter 1. april 1990 består vurderingsrådene de facto  

 kun  

 af vurderingsformændene, hvilke accentuerer dette krav.
 En vurderingsformand, som  

 bliver dømt for overtrædelse af byggeloven og hvor retten tilmed udtaler, at  

 der er tale om en grov lovovertrædelse, kan ifølge Departementets opfattelse  

 ikke fortsætte i hvervet.
 Skatteministeriets  

 Departement vil derfor indstille til skatteministeren, at De afskediges som  

 vurderingsformand for (V) vurderingskreds pr. 1. oktober 1990.
 Man udbeder sig Deres  

 eventuelle bemærkninger til det anførte senest 14 dage fra dato.
..." I en skrivelse af samme dato  

 underrettede ministeriet Skyldrådsforeningen om indstillingen og udbad sig  

 ligeledes foreningens bemærkninger inden 14 dage.
 Skyldrådsforeningen svarede i  

 skrivelse af 3. september 1990 bl.a.:
 "...
 (X-by's) byrets dom af  

 26-6-1989 bestyrker den holdning, som Skyldrådsforeningen lagde for dagen i  

 sine breve af 5-2-1989 og 12-2-1989 til (A).
På denne baggrund kan  

 Skyldrådsforeningen fuldt ud tilslutte sig Skattedepartementets afgørelse om  

 at  

 indstille til skatteministeren, at (A) afskediges som vurderingsformand for  

 (V)  

 vurderingskreds pr. 1-10-1990." A's advokat gjorde i en  

 skrivelse af 12. september 1990 til Skatteministeriet på A's vegne indsigelse  

 imod den påtænkte afskedigelse.
Advokaten henviste til, at A havde udført sit  

 arbejde som vurderingsformand upåklageligt, at sagen var rejst af en lokal  

 arkitekt som personlig hetz mod A, samt at dommen af 26. juni 1989 ikke gav  

 grundlag  

 for at afskedige A.
 Ved skrivelse af 25.  

 september 1990 meddelte skatteministeren A afsked fra hvervet som  

 vurderingsformand med virkning fra 1. oktober 1990. Ministeren bemærkede  

 følgende:
 "...
 På baggrund af dom af 26.  

 juni 1989 fra (X-by's) byret har Departementet indstillet, at De afskediges  

 fra  

 Deres hverv som vurderingsformand pr. 1. oktober 1990.
 Det fremgår af sagen, at  

 Skyldrådsforeningen ved brev af 3. september 1990 har erklæret sin fulde  

 tilslutning til Departementets indstilling.
Det fremgår endvidere, at  

 Deres advokat (C) ved telefax af 12. september 1990 har  

 afgivet en række bemærkninger til sagen.
 Efter en gennemgang af sagen  

 må jeg erklære mig enig i indstillingen.
 Jeg skal derfor meddele Dem,  

 at De pr. 1. oktober 1990 er afskediget som vurderingsformand for (V)  

 vurderingskreds.
 Jeg finder, at rettens  

 udtalelser om, at der foreligger en lovovertrædelse af sådan en grovhed, at  

 den  

 bør sanktioneres med bøder af en betydelig størrelse, er en tilstrækkelig  

 klar  

 tilkendegivelse af, hvorledes Deres adfærd bør betragtes.
Vurderingsinstitutionens  

 almindelige omdømme og en vurderingsformands uberygtethed må ikke kunne  

 betvivles." A påberåbte i klagen til mig,  

 at afskedigelsen savnede hjemmel, samt at ministeren inden afskedigelsen  

 burde  

 have hørt kommunen i V skyldkreds.
Desuden indeholdt afskedigelsesskrivelsen  

 ikke en tilstrækkelig begrundelse.
 I en skrivelse til A udtalte  

 jeg følgende:
 "Skatteministerens  

 afgørelse blev truffet på baggrund af lov om vurdering af faste ejendomme  

 (lovbekendtgørelse nr. 437 af 14. august 1984) § 23, stk. 1 og stk. 2, som  

 indeholder følgende bestemmelser:
"  

  

 § 23.  

  

 For hver vurderingskreds udnævner skatteministeren en  

 vurderingsformand.
Forud for udnævnelsen indhentes en indstilling fra  

 vedkommende amtsråd, for vurderingskredse inden for Københavns og  

 Frederiksberg  

 kommuner dog fra vedkommende kommunalbestyrelse.
Forud for genudnævnelse i  

 samme vurderingskreds er indhentning af indstilling dog ufornøden.
Udnævnelse  

 sker for 4 år ad gangen.
Stk. 2.  

  

 En vurderingsformand må på tidspunktet for sin tiltrædelse  

 ikke være fyldt 66 år.
Medlemmer af kommunalbestyrelser samt af ligningsrådet  

 og landsskatteretten kan ikke udnævnes.
En vurderingsformand skal fratræde,  

 såfremt han indvælges i en kommunalbestyrelse eller bliver medlem af  

 ligningsrådet eller landsskatteretten.
Afgår en vurderingsformand i løbet af  

 funktionsperioden, udnævnes en efterfølgende for den tilbageværende del af  

 perioden.
Har en vurderingsformand midlertidigt forfald, fungerer en anden  

 vurderingsformand inden for skyldkredsen, jfr. § 24, efter  

 skyldrådsformandens  

 bestemmelse i den forhindredes sted.
Er den midlertidigt forhindrede  

 vurderingsformand tillige formand for skyldrådet, træffes bestemmelse som  

 anført af den vurderingsformand, der i skyldrådsformandens forfald fungerer  

 som  

 formand." Loven indeholder ikke regler  

 om afskedigelse af vurderingsformænd.
Heraf kan imidlertid ikke udledes, at  

 vurderingsformænd ikke kan afsættes, idet det følger af almindelige  

 ulovbestemte principper inden for nævnsprocessen, at den beskikkende  

 myndighed  

 kan træffe beslutning om, at i hvert fald neutrale medlemmer af et nævn kan  

 afskediges i løbet af funktionsperioden, jf.
Bent Christensen, Nævn og Råd,  

 1958, s. 164-165 samt s. 171.
 Det må ligeledes antages, at  

 medlemmer af nævn og råd er omfattet af det almindelige krav til det  

 offentliges personale om decorum, dvs. om at vedkommende skal vise sig værdig  

 til den agtelse og tillid, som stillingen kræver, jf. princippet i  

 tjenestemandslovens § 10.
Grundlaget for  

 skatteministerens afgørelse om at afskedige Dem, var den straffedom retten i  

 (X-by) afsagde den 26. juni 1989 vedrørende Dem og Deres selskab.
Under  

 hensyn  

 til, at straffen vedrørte en efter rettens vurdering grov tilsidesættelse af  

 lovgivning, der regulerer forholdene på fast ejendom, sammenholdt med at De  

 som  

 vurderingsformand havde til opgave at lede vurderingsrådets arbejde ved  

 vurdering af faste ejendomme i kredsen, finder jeg ikke anledning til kritik  

 af  

 skatteministerens afgørelse om at afskedige Dem.
 Det kan efter min mening  

 heller ikke give anledning til kritik, at ministerens afgørelse blev truffet  

 uden forudgående høring af (kommunen i V skyldkreds), idet afgørelsen ikke  

 byggede på en vurdering af Deres hidtidige virke som vurderingsrådsformand,  

 men  

 alene støttede sig på straffedommen.
 Endelig har jeg noteret mig,  

 at såvel De som Skyldrådsforeningen havde lejlighed til at kommentere ikke  

 alene oplysningsgrundlaget, men også Skatteministeriets vurdering af  

 straffedommens betydning for Deres hverv som formand.
 Skatteministeren henviste i  

 skrivelsen af 25. september 1990 til indstillingen af 30. august 1990.  

 Indstillingen indeholdt en angivelse af baggrunden for  

 afskedigelsesafgørelsen,  

 og afgørelsen må derfor anses for at være begrundet i overensstemmelse med  

 forvaltningslovens bestemmelser herom (§ 22 og § 24).
