Landsskatteretskendelse af 13. november 2002 vedr.
Overskud  

 ved teatervirksomhed Den selvejende institution A klager for indkomståret 1999 over,  

 at de stedlige skattemyndigheder har anset overskud ved teatervirksomhed,  

 herunder modtagne tilskud, for erhvervsmæssig skattepligtig indkomst.
 Det er oplyst, at institutionen er omfattet af  

 selskabsskattelovens § 1, stk. 1, nr. 6, således at alene indkomst fra  

 erhvervsmæssig virksomhed er skattepligtig, jf. § 1, stk. 4. Institutionens  

 formål ifølge vedtægterne er at drive teatervirksomhed i henhold til  

 tilladelse  

 meddelt i henhold til kapitel 1 i lov om teatervirksomhed samt anden kulturel  

 virksomhed, herunder fremme af unge kunstneres muligheder for  

 teaterproduktion.
Ved selvangivelsen for det omhandlede indkomstår har  

 institutionen alene anset indtægterne fra drift af bar og kiosk for  

 erhvervsmæssig indkomst, hvorefter den skattepligtige indkomst er opgjort til  

   

 191.925 kr.
Dette beløb fremkom som årets indtægt fra bar- og kioskdrift på  

 50.471 kr. med fradrag af andel af fællesudgifter 242.396 kr.
 Af årsregnskabet for regnskabsperioden 1.7.1998  30.6.1999  

 fremgår bl.a., at institutionen havde følgende indtægter:
Billetindtægter 70.216 kr.
Udlejning af lokaler til andre teatre/grupper 419.310 kr.
Anden lejeindtægt 104.183 kr.
 Administrativ assistance o.l.
 32.000 kr.
Øvrige indtægter, heraf bar- og kioskdrift netto 50.471 kr., i  

 alt 69.531 kr.
Renteindtægter 9.156 kr.
Indtægter i alt 704.396 kr.
Institutionens udgifter beløb sig til i alt 3.382.986 kr.,  

 således at der var et underskud på 2.678.590 kr. før tilskud.
Institutionen  

 opnåede tilskud på i alt 2.785.430 kr., således at nettoresultatet blev  

 opgjort  

 til 106.840 kr.
Der var følgende tilskud i året:
Tilskud fra Teaterrådet, heraf 2.200.000 kr. i henhold til  

 Teaterlovens § 18, i alt 2.297.400 kr.
Tilskud fra X Kulturfond i form af underskudsgaranti for 2  

 forestillinger, i alt 66.000 kr.
Andre tilskud, bl.a. 2 fra X Kulturfond til 2 forestillinger,  

 i alt 412.030 kr.
Tilskud til køb af teknisk udstyr 10.000 kr.
Den kommunale skattemyndighed har anset hele institutionens  

 aktivitet for erhvervsmæssig, således at samtlige indtægter og udgifter er  

 medregnet ved opgørelsen af den skattepligtige indkomst.
Der er til støtte  

 herfor henvist til afgørelsen TfS 2000.690.
Institutionens revisor har nedlagt påstand om, at den  

 selvangivne indkomst godkendes, og det er til støtte herfor gjort gældende,  

 at  

 institutionen kun er skattepligtig af sine nettoindtægter (eller nettotab)  

 ved  

 bar- og kioskdriften og ikke af samtlige aktiviteter. Årsagen hertil er, at  

 teatrets regnskabsmæssige overskud på 106.840 kr. for det omhandlede år ikke  

 er  

 noget reelt overskud.
Overskuddet er alene fremkommet som følge af en  

 underperformance i forhold til de modtagne tilskud.
En sådan  

 underperformance kan dels føre til tilbagebetaling af de for  

 meget modtagne  

 tilskud, dels en nedregulering af fremtidige tilskud, såfremt en sådan  

 underperformance er et tilbagevendende fænomen, hvilket det ikke  

 er.
Dette  

 kan bl.a. ses af, at teatrets regnskabsmæssige resultat for det forrige år  

 var  

 et underskud på 163.228 kr.
Egenkapitalen pr. 30.6.1999 udgjorde da også kun  

 134.758 kr., hvilket skal bedømmes i forhold til en balancesum pr. samme dato  

 på ca. 2,5 mio. kr.
Ved starten af året udgjorde egenkapitalen så beskeden en  

 sum som 27.918 kr.
Institutionen har altså ikke, og har heller ikke mulighed  

 for at opbygge en større ubeskattet egenkapital.
Dette skal de mange snærende  

 bånd i form af obligatoriske attesterede delregnskaber,  

 forestillingsregnskaber  

 m.v. nok sørge for.
Han har yderligere bl.a. anført, at teatrets virksomhed er  

 baseret på offentlige tilskud  i 1999 fra Teaterrådet.
Efterfølgende er  

 teatret overgået til at få hovedstøtten fra X Kommune og sideløbende  

 produktionstilskud fra forskellige kilder, herunder bl.a.
Teaterrådet.  

 Tilskuddene udbetales med klausul om, at der skal ske tilbagebetaling af  

 tilskuddene i det omfang, teatret måtte konstatere et overskud.
Teatret har  

 hidtil fuldt ud indtægtsført tilskuddene, men det kan nok diskuteres om dette  

 er helt korrekt, idet der ikke er erhvervet endelig ret til de fulde beløb,  

 når  

 der konstateres overskud.
Der er ikke i de fremlagte bevillinger af tilskud  

 nogen frist for, hvornår et tilskud kan kræves tilbagebetalt helt eller  

 delvist.
Han har videre henvist til den meget beskedne egenkapital, idet han  

 oplyste, at resultaterne hidtil har været enten beskedne overskud eller  

 beskedne underskud, og uden tilskud ville teatrets virksomhed give betydelige  

 underskud, da der er tale om eksperimenterede teater.
 Landsskatteretten skal  

 udtale:
Retten finder, at det må lægges til grund, at samtlige institutionens  

 aktiviteter har været af erhvervsmæssig karakter, idet det bemærkes, at  

 institutionen har opkrævet entréafgifter i  

    

  

 forbindelse med opførelse af skuespil, har foretaget udlejning af  

 lokaler og har haft indtægter ved salg fra bar og kiosk.
Det er i den  

 forbindelse ikke afgørende, at aktiviteterne uden offentlige tilskud ville  

 være  

 underskudsgivende.
Retten finder videre, at det er med rette, at de offentlige  

 tilskud, som institutionen har modtaget, er anset for at skulle indgå ved  

 opgørelsen af institutionens erhvervsmæssige indtægt, da tilskuddene er ydet  

 særligt med henblik på udførelsen af de erhvervsmæssige aktiviteter.
Retten  

 finder ikke grundlag for at antage, at institutionen ikke har erhvervet  

 endelig  

 ret til tilskuddene, idet der herved bl.a. er henset til overskuddets  

 begrænsede størrelse, samt at der ikke foreligger oplysninger om, at  

 institutionen er mødt med krav om hel eller delvis tilbagebetaling af  

 tilskuddene.
Den påklagede ansættelse vil derfor være at stadfæste.
