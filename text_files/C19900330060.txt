At-meddelelse Nr. 4.04.16 Maj 1990 Arbejde i jord, forurenet med sundhedsskadelige kemikalier Baggrund:
 - Arbejdsmiljøloven.
 - Arbejdsministeriets bekendtgørelse nr. 501 af 5. oktober 1978 om  

 projekterendes og rådgiveres pligter m.v.
 - Arbejdsministeriets bekendtgørelse nr. 323 af 7. juli 1983 om arbejdets  

 udførelse.
 - Arbejdsministeriets bekendtgørelse nr. 32 af 29. januar 1979 om  

 arbejdstøj og personlige værnemidler efter lov om arbejdsmiljø.
 - Arbejdsministeriets bekendtgørelse nr. 540 af 2. september 1982 om  

 stoffer og materialer.
 Denne At-meddelelse oplyser om de overvejelser, der bør gøres, og de  

 foranstaltninger, der bør træffes ved arbejde i jord, der er forurenet med  

 sundhedsskadelige kemikalier, således at arbejdet kan udføres sikkerheds- og  

 sundhedsmæssigt fuldt forsvarligt.
Arbejdet med den kemikalieforurenede jord kan udgøre en sundhedsfare, men  

 problemet er, at ingen er i stand til at udtale sig om, hvilken risiko det  

 drejer sig om, før det er opdaget, at der overhovedet er forurenet jord,  

 hvilken forurening det drejer sig om, og hvilket omfang forureningen har.
Det  

 er derfor ikke muligt at give præcise råd om konkrete situationer, og derfor  

 gør At-meddelelsen i mere generelle vendinger opmærksom på, hvilke  

 forholdsregler det kan være nødvendigt at træffe.
 Der henvises i øvrigt til de generelle sikkerhedsregler for bygge- og  

 anlægsarbejde og jordarbejde samt til reglerne om beskæftigelse af unge  

 mennesker under 18 år.
 De sundhedsfarlige kemikalier, der omtales i denne At-meddelelse, hører  

 til de stoffer og materialer, som behandles i At-meddelelse nr. 3.02.1 om  

 stoffer og materialer og At-meddelelse nr. 3.02.5 om arbejde med stoffer og  

 materialer.
 Arbejde i jord er fx flytning af jord til rensning, boring for at tage  

 prøver, udgravning til byggeri og lignende.
PLANLÆGNING OG TILRETTELÆGGELSE Beslutningen om, hvilke foranstaltninger der skal træffes, tages ud fra en  

 konkret vurdering af den pågældende arbejdsopgave og dens omfang, samt typen  

 og omfanget af forureningen.
Det skal allerede på et tidligt tidspunkt i projekteringen søges oplyst,  

 om den pågældende grund eller dele af den er forurenet med sundhedsfarlige  

 kemikalier og i bekræftende fald med hvilke og i hvilket omfang.
Oplysninger  

 kan, i det omfang de eksisterer, fås hos de lokale miljømyndigheder.
 Der bør gives oplysninger om evt. forurening i udbudsmaterialet, således  

 at entreprenører, der giver tilbud på arbejdet, bliver bekendt med disse  

 forhold, som er relevante for en bedømmelse af de nødvendige sikkerheds- og  

 sundhedsmæssige foranstaltninger, fx særlige sikkerhedsforanstaltninger,  

 personlige værnemidler og særligt arbejdstøj.
Arbejdet med forurenet jord skal planlægges således, at de ansatte ikke  

 udsættes for unødig påvirkning.
Ved planlægningen skal man forsøge at forudse  

 ulykkes- og sundhedsfarer og fastlægge foranstaltninger til at imødegå  

 farerne.
Planlægningen skal bl.a. omfatte - fastlæggelse af forureningens art og størrelsesorden i det omfang, det  

 er muligt og rimeligt, - hvilke særlige sikkerhedsforanstaltninger der skal træffes, - hvilke personlige værnemidler og særligt arbejdstøj der skal bruges og i  

 hvilke arbejdssituationer, - særlige skur- og vaskeforhold og - særlige forhold ved færdsel til og fra arbejdsstedet.
 I forbindelse med planlægningsfasens afslutning er det - alt efter  

 arbejdets omfang og varighed - hensigtsmæssigt at udarbejde en skriftlig  

 vejledning til de ansatte.
FORANSTALTNINGER For arbejde med jord, forurenet med sundhedsskadelige kemikalier, gælder  

 generelt, at arbejdet skal planlægges, tilrettelægges og udføres, så det er  

 forsvarligt.
Heri ligger, at - påvirkning fra den forurenede jord under arbejdet skal nedbringes så  

 meget, som det er teknisk rimeligt, og - unødig påvirkning fra den forurenede jord skal undgås.
 Foranstaltningerne, som skal iværksættes inden arbejdet påbegyndes, retter  

 sig mod de personer, der udfører arbejdet i den forurenede jord eller  

 opholder sig på den eller i umiddelbar nærhed af den.
SÆRLIGE TEKNISKE SIKKERHEDSFORANSTALTNINGER Der skal i videst muligt omfang træffes tekniske foranstaltninger for at  

 undgå påvirkninger fra den forurenede jord.
Der kan bl.a. være tale om - overtryksventilation med frisk luft af førerkabiner, - opstilling af telte med overtryksventilation, - overrisling af støvende arbejde, - etablering af membraner og pumper til sikring af, at dampe, væsker m.v.  

 ikke trænger ud i udgravningen, - arbejde skal så vidt muligt foregå oven for udgravningen, fx svejsning  

 af rør m.v. og - begrænsning af adgangen til det forurenede område.
 De tekniske foranstaltninger skal nøje overvåges, så eventuelle svigt  

 øjeblikkelig opdages.
PERSONLIGE VÆRNEMIDLER OG SÆRLIGT ARBEJDSTØJ Hvor arbejdet ikke kan udføres forsvarligt på anden måde, skal der bruges  

 personlige værnemidler og særligt arbejdstøj.
For ansatte, beskæftiget med den forurenede jord, kan der blive tale om at  

 bruge - friskluftforsynet åndedrætsværn, - beskyttelsesklæder, - beskyttelseshandsker, og - olieafvisende og kemikaliebestandige sikkerhedsgummistøvler.
For maskinførere og chauffører kan der blive tale om at bruge - friskluftforsynet åndedrætsværn, hvis førerhusene ikke er  

 overtryksventileret, - filtermasker med egnet filter ved svigt i frisklufttilførsel og ved  

 færdsel til og fra maskinen eller lignende, - beskyttelsesklæder, - sikkerhedsgummistøvler, - handsker.
 Generelt om brugen af de personlige værnemidler og det særlige arbejdstøj  

 skal følgende bemærkes:
- de ansatte skal nøje instrueres i brug, vedligeholdelse og rengøring af  

 de personlige værnemidler og det særlige arbejdstøj, - dragt, handsker og støvler skylles, før de tages af.
Det kan være  

 nødvendigt med hjælp fra en anden person for at undgå kontakt med den  

 forurenede jord, - værnemidler og det særlige arbejdstøj skal opbevares forsvarligt, - kompressorernes luftindtag til førerhuse og åndedrætsværn skal placeres,  

 så de ikke indsuger forurenet luft, og - der skal om nødvendigt indlægges passende pauser i arbejdet.
 Der henvises til At-meddelelse nr. 4.09.1 om åndedrætsværn og 4.09.3 om  

 øjenværn.
Arbejdsgiveren skal sørge for anskaffelse, vedligeholdelse og renholdelse  

 af de personlige værnemidler og det særlige arbejdstøj.
De ansatte skal bruge  

 værnemidlerne og det særlige arbejdstøj, hvor det er påkrævet.
SÆRLIGE SKUR- OG VASKEFORHOLD Det kan være nødvendigt, at færdsel til og fra det forurenede område sker  

 gennem en sluse, indrettet med vaskeplads til spuling af støvler m.v.
Det kan desuden være nødvendigt at indrette særlige  

 velfærdsforanstaltninger i umiddelbar tilslutning til arbejdsstedet i form af - spiserum, der ikke må bruges til arbejdsmæssigt formål, - omklædningsrum med et skab til arbejdstøj, og et til dagligtøj, - håndvaske, - baderum med bruser, og - toilet.
PERSONLIG HYGIEJNE Hudkontakt med forurenet jord skal så vidt muligt undgås.
Det er vigtigt,  

 at forurenet hud renses omhyggeligt.
Rensning skal ske omgående efter  

 hudkontakt med bl.a. giftige, ætsende eller allergifremkaldende stoffer og  

 materialer.
Det er desuden vigtigt at vaske ansigt, hænder og underarme før enhver  

 pause - også før toiletbesøg.
Det kan være nødvendigt at tage bad ved  

 arbejdets ophør.
INSTRUKTION Arbejdsgiveren eller dennes repræsentant skal gøre de ansatte bekendt med  

 de ulykkes- og sygdomsfarer, der kan være forbundet med arbejdet.  

 Arbejdsgiveren skal sørge for, at de ansatte får nødvendig oplæring og  

 instruktion i at udføre arbejdet på farefri måde.
 Arbejdsgiveren skal sørge for effektivt tilsyn med, at arbejdet udføres  

 forsvarligt.
SÆRLIGE FORHOLD VED FÆRDSEL TIL OG FRA DET FORURENEDE OMRÅDE Spredning af forureningen skal undgås.
Det kan derfor være nødvendigt at  

 skaffe mulighed for spuling af maskiner, biler m.v. - specielt hjul - inden  

 udkørsel fra området.
 Vedrørende transport og deponering af den forurenede jord henvises til  

 Justitsministeriets og Miljøministeriets regler.
Erik Andersen (* 1) At-meddelelse Nr. 4.04.1 6. maj 1990 (* 2) Bekendtgørelse nr. 501 af 5. oktober 1978 om projekterendes og  

 rådgiveres pligter m.v.
(* 3) Bekendtgørelse nr. 323 af 7. juli 1983 om arbejdets udførelse (* 4) Bekendtgørelse nr. 32 af 29. januar 1979 om arbejdstøj og personlige  

 værnemidler.
