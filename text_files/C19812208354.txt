(Til samtlige håndarbejdsseminarier) I tilslutning til den samtidig hermed udsendte skrivelse vedrørende  

 cirkulære om tjenestetid for de ved håndarbejdsseminarierne fastansatte  

 lærere og forstandere skal det herved meddeles, at finansministeriet har  

 tiltrådt følgende lønklassificering for det ved seminarierne ansatte  

 personale.
Lærerne vil med virkning fra 1. august 1979 (ved Skals  

 håndarbejdsseminarium dog fra 1. februar 1980) være at indplacere i  

 lønrammeforløbet 18/26/29, således at det ved institutioner med tilknyttet  

 højskole- eller husholdningsskoleafdeling vil være afgørende for placeringen  

 i disse lønrammer, at den pågældende har sin hovedbeskæftigelse ved  

 seminariet.
Det er herved normalt forudsat, at den pågældende mindst har  

 halvdelen af fuldt timetal, incl. eventuelle timer ved husholdningsskolen  

 eller højskoleafdelingen.
Det er endvidere forudsat, at seminarielærere, der  

 efter de hidtidige regler har været placeret i lønrammerne 16/31 bevarer  

 denne placering for deres ansættelsestid ved seminariet.
Man vil senere vende  

 tilbage til spørgsmålet om oprettelse af stillinger i lønramme 16/31,  

 alternativt overenskomststillinger med aflønning efter overenskomst med de  

 respektive organisationer under Akademikernes Centralorganisation for  

 seminarielærere, der (som hovedbeskæftigelse) underviser i et eller flere af  

 fagene pædagogik, psykologi, undervisningslære, samfundskundskab samt kultur-  

 og kunsthistorie.
 Forstandere vil - med virkning fra samme tidspunkt som lærerne - være at  

 indplacere i lønramme 34 med særligt tillæg, der pr. 1. april 1981 udgør  

 16.460 kr. i årligt grundbeløb.
 Pedeller forudsættes klassificeret i lønramme 5. Forinden endelig  

 stillingtagen til deres aflønning skal man udbede sig oplysning om  

 pedellernes beskæftigelsesgrad og hidtidige aflønning.
 Det administrative personale forudsættes aflønnet på grundlag af den  

 mellem finansministeriet og HK indgåede overenskomst af 25. marts 1981.
Hvad endelig angår det timelønnede personale, skal det oplyses, at dette -  

 med virkning fra 1. august 1981 - skal aflønnes efter timelønscirkulærets  

 sats III eller IV, jfr. vedlagte eksemplar af det seneste cirkulære af 10.  

 januar 1980 således, at sats III anvendes i fagene pædagogik, psykologi,  

 undervisningslære, samfundskundskab samt kultur- og kunsthistorie, medens  

 sats IV anvendes i andre fag.
Der vil fremkomme nærmere meddelelse om  

 anvendelsen af timelønssatserne i forbindelse med gennemførelsen af  

 vejledningstimer, medvirken ved studieintroduktion m.v.
Med henblik på indplaceringen af seminarielærerne i lønrammeforløbet  

 18/26/29 - og i øvrigt i anledning af ovenstående - skal man anmode om, at  

 der snarest og senest den 18. januar 1982 for hver enkelt ved seminariet  

 ansat må blive udfyldt og indsendt et skema som vedlagte.
Yderligere  

 eksemplarer heraf kan rekvireres hos direktoratet for statens indkøb (tlf.  

 (01) 114041).
 Med hensyn til skemaernes udfyldelse skal der bl.a. henvises til  

 drøftelserne på kurset på Zahles seminarium den 19. november og 20. november  

 1981.
 Det bemærkes herved, at der til brug for indplaceringen skal gives  

 oplysning om omfang af sådan forudgående virksomhed, som vil kunne medregnes  

 i lønancienniteten med angivelse af ansættelsesperioder (til- og  

 fratrædelsestidspunkt), ansættelsessted, beskæftigelsens art samt timetal  

 (eller eventuel anden form for beskæftigelsesgrad) og aflønning (placering i  

 lønramme eller lignende) inden for de enkelte ansættelsesperioder.
 Eventuelle tvivlsspørgsmål vedrørende skemaernes udfyldelse m.v. kan  

 rettes til ovenstående telefonnummer samt til fuldmægtig Jette Lou (01) 92 51  

 48 og overassistent Bente Munkberg (01) 92 51 47.
 P.m.v.
 e.b.
Kr.
Lund-Andersen fm.
