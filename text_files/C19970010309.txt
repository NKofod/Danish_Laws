Cirkulære Dato År-nr.
3. juli 1997 1997 - 22 Afdeling/Kontor Side Retsafdelingen 1 af 3 Planlægnings- & Styringskontoret Journal nr.
Bilag 99/96-099-00343 Emne Klage i »massesager«.
Landsskatteretten har truffet afgørelse i en række 10-mandsprojektsager,  

 jf. bl.a.
TfS 1996.458, TfS 1996.459 og TfS 1996.485. En del af disse sager  

 er indbragt for domstolene som pilotsager.
 I TfS 1997.230 har Skatteministeriets Departement kommenteret  

 10-mandsprojekterne.
 Told- og Skattestyrelsen skal herved supplere Departementets kommentar.
1. Skatteankenævnene kan i 10-mandsprojektsagerne og  

 andre tilsvarende »massesager« efter anmodning give klageren et  

 tilsagn om genoptagelse af den af skatteankenævnet afgjorte klage med  

 henvisning til, at en ganske tilsvarende sag er indbragt for  

 Landsskatteretten eller domstolene (pilotsagen). Tilsagnet indebærer, at  

 skatteankenævnet - når der foreligger en endelig dom eller kendelse i  

 pilotsagen - vil vurdere sagen på ny, hvis pilotsagen falder ud til  

 skatteyderens fordel, og klageren uden ugrundet ophold efter at være kommet  

 til kundskab om denne afgørelse retter henvendelse til skatteankenævnet  

 herom.
Genoptagelsestilsagnet forudsætter, at skatteankenævnet i hvert enkelt  

 tilfælde vurderer, om betingelserne for et genoptagelsestilsagn er opfyldt,  

 herunder om der foreligger den fornødne sammenlignelighed mellem klagesagen  

 og pilotsagen.
Skatteankenævnet skal desuden påse, at tilbagesøgningskravet  

 ikke allerede er forældet på tilsagnstidspunktet, jf. herom 1908-loven.  

 Skatteankenævnet skal orientere den kommunale skatteforvaltning om  

 genoptagelsestilsagnet.
Derimod kan de kommunale skatteforvaltninger ikke  

 give et sådant genoptagelsestilsagn, hvis dette indebærer, at der til sin tid  

 skal ske genoptagelse af mere end 3 år gamle skatteansættelser.
2. Der kan gives henstand med skattebetalingen ikke  

 blot i tilfælde, hvor skatteyderen har påklaget sin egen skatteansættelse,  

 men også i tilfælde, hvor skatteyderen har modtaget et genoptagelsestilsagn,  

 som henviser til en verserende pilotsag, og som således træder i stedet for  

 påklage, jf. kildeskattelovens § §73 D og 73 E.
Om de nærmere betingelser for  

 henstand henvises til Skatteministeriets cirkulære nr. 91 af 16. juni 1995,  

 afsnit 4. Henstandsanmodningen skal være vedlagt kopi af  

 genoptagelsestilsagnet.
Henstanden skal betinges af, at vedkommende selv  

 retter henvendelse til den kommune, der har meddelt henstanden, når der  

 foreligger en endelig domstolsafgørelse på området.
Spørgsmålet om  

 sikkerhedsstillelse må afgøres efter de sædvanlige retningslinier.
Den  

 kommunale skatteforvaltning må også selv være opmærksom på de endelige  

 domstolsafgørelser.
3. Hvis den endelige afgørelse i pilotsagen giver  

 anledning til genoptagelse, er der i skattestyrelseslovens § 4, stk. 2  

 hjemmel til, at den stedlige told- og skatteregion kan tillade  

 konsekvensændringer af skatteansættelserne for efterfølgende indkomstår, hvis  

 underskuddet fra anpartsprojektet ikke kan rummes i positiv indkomst for det  

 pågældende indkomstår.
Det skal i den forbindelse bemærkes, at  

 skattestyrelseslovens § 4, stk. 2 har virkning fra og med indkomståret 1990.
4. De investorforeninger, der er dannet med det formål  

 at føre 10-mandsprojektsagerne ved Landsskatteretten og domstolene, kan  

 ansøge om og modtage omkostningsdækning af udgifter til sagkyndig bistand i  

 10-mandsprojekterne efter fuldmagt fra den enkelte investor.
Ansøgningen skal  

 være vedlagt en fuldmagtsblanket underskrevet af investor.
Derimod behøver  

 ansøgningen ikke at være underskrevet af ansøgeren.
Desuden skal ansøgningen  

 være vedlagt kopi af de regninger, der søges omkostningsdækning for, samt  

 dokumentation for, at beløbet er betalt.
Regningerne skal være bilagt en  

 liste over samtlige de investorer, der betaler en andel af regningerne.  

 Regningerne stiles til de på listen opførte investorer hver for den andel,  

 der er opført på listen ud for hver investor.
Regningerne skal af  

 advokaten/revisoren være forsynet med en erklæring til myndighederne om, at  

 udgifterne er dækningsberettigede efter lovens regler om omkostningsdækning.  

 Bistanden må udelukkende relatere sig til bistand i forbindelse med  

 behandlingen af 10-mandsprojektsagerne i skatteankenævnet, Landsskatteretten  

 og ved domstolene.
Udgifterne til bistand i forbindelse med klagesagerne ved  

 skatteankenævnet skal være betalt i 1997 eller senere.
Regningerne må ikke  

 indeholde bistand for udarbejdelse af regnskaber m.v.
Hvis dom eller kendelse  

 er afsagt eller der foreligger et genoptagelsestilsagn, skal kopi heraf være  

 vedlagt ansøgningen.
Ansøgningen skal behandles af told- og skatteregionen i  

 det område, hvor den tilskudsberettigede bor på ansøgningstidspunktet.
For  

 tilskudsberettigede i København eller på Frederiksberg dog vedkommende  

 skattedirektorat.
Told- og skatteregionerne/skattedirektoraterne skal sikre  

 sig, at der foreligger en dom/kendelse eller et genoptagelsestilsagn.
Der må  

 ikke udbetales mere i omkostningsdækning, end hvad der ellers ville blive  

 udbetalt, hvis udgifterne ikke var blevet delt mellem flere.
