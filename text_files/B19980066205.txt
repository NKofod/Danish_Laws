Bekendtgørelse om forretningsorden for  

 Sundhedsvæsenets Patientklagenævn I medfør af § 20, stk. 1, jf. stk. 2, i lov nr. 397  

 af 10. juni 1987 om sundhedsvæsenets centralstyrelse m.v.  

 (centralstyrelsesloven) med senere ændringer, herunder lov nr. 494 af  

 30. juni 1993 og lov nr. 503 af 30. juni 1993 samt efter forhandling med  

 Sundhedsvæsenets Patientklagenævn fastsættes:
Kapitel 1 Patientklagenævnets opgaver og  

 sammensætning § 1. Patientklagenævnet behandler klager  

 over den faglige virksomhed vedrørende patientbehandling, der  

 udøves af de personer, der er omfattet af Sundhedsministeriets  

 bekendtgørelse om persongrupper inden for sundhedsvæsenet, der  

 er omfattet af Sundhedsvæsenets Patientklagenævns virksomhed samt  

 om klagevejledning i statsamterne.
Nævnet behandler dog ikke klager,  

 for hvilke der i øvrigt i lovgivningen er foreskrevet en særlig  

 klageadgang.
 Stk. 2. I henhold til lov om frihedsberøvelse og anden  

 tvang i psykiatrien behandler Patientklagenævnet som 2. instans klager  

 over tvangsbehandling, tvangsfiksering, anvendelse af fysisk magt og  

 beskyttelsesfiksering på psykiatriske afdelinger.
 Stk. 3. Patientklagenævnet behandler klager over  

 afgørelser om aktindsigt i helbredsoplysninger.
 Stk. 4. Patientklagenævnet behandler desuden de sager,  

 som Sundhedsstyrelsen, Lægemiddelstyrelsen eller Grønlands  

 Hjemmestyre indbringer for nævnet, jf. centralstyrelsesloven, med  

 henblik på kritik eller anden sanktion over for personer indenfor  

 sundhedsvæsenet, jf. stk. 1.
 § 2. Patientklagenævnet består af en  

 formand og et af sundhedsministeren fastsat antal næstformænd  

 samt et antal beskikkede medlemmer, som udpeges efter reglerne i § 16 i  

 centralstyrelsesloven.
 § 3. Nævnet udøver sin virksomhed i  

 møder, jf. dog stk. 2.
 Stk. 2. Fællesmøder kan, jf. § 4,  

 stk. 1, bemyndige formanden til at træffe afgørelse i  

 sager, som efter den af nævnet fulgte praksis ikke skønnes at  

 give anledning til tvivl, herunder til at afvise anmodning om genoptagelse af  

 sager.
 § 4. Spørgsmål af almindelig  

 interesse for nævnets virksomhed drøftes og besluttes efter  

 formandens bestemmelse på et fællesmøde.
 Stk. 2. Fællesmødet består af formanden,  

 næstformændene, 4 medlemmer efter centralstyrelseslovens  

 § 16, stk. 3, nr. 1-3, 4 medlemmer efter centralstyrelseslovens  

 § 16, stk. 3, nr. 4 og 8 medlemmer efter centralstyrelseslovens  

 § 16, stk. 4. Formanden bestemmer, hvilke faglige grupper, der skal  

 deltage i fællesmødet, dog skal lægerne  

 repræsenteres ved 3 medlemmer.
 Stk. 3. Det påhviler desuden formanden at indkalde det  

 samlede nævn til et årligt møde, hvor  

 spørgsmål af almindelig interesse for nævnets virksomhed  

 drøftes.
§ 5. Sundhedsministeriet stiller  

 sekretariatsbistand til rådighed for nævnet.
Sundhedsministeren  

 udnævner en direktør for nævnets sekretariat.
Kapitel 2 Afholdelse af møde m.v.
 § 6. Et nævnsmøde sammensættes  

 af:
 1)	Formanden eller en næstformand.
 2)	2 lægmandsmedlemmer efter centralstyrelseslovens § 16,  

 stk. 3.
 3)	2 fagligt uddannede medlemmer efter centralstyrelseslovens  

 § 16, stk. 4, afhængig af hvilke faggrupper, sagen  

 vedrører.
 Stk. 2. Nævnsmødet er beslutningsdygtigt,  

 når formanden eller vedkommende næstformand og 2 af nævnets  

 andre medlemmer, heraf 1 medlem beskikket efter centralstyrelseslovens  

 § 16, stk. 3, og 1 medlem beskikket efter centralstyrelseslovens  

 § 16, stk. 4, er til stede.
 Stk. 3. Formanden eller vedkommende næstformand leder og  

 tilrettelægger nævnsmødet.
 § 7. Ved ordet "formand" menes i  

 §§ 7-10 "formanden eller den, formanden bemyndiger  

 dertil".
Stk. 2. Formanden afgør, hvilke medlemmer, jf.  

 § 6, der skal indkaldes til et nævnsmøde.
Formanden kan  

 udskille sager til behandling i særligt indkaldte  

 nævnsmøder.
 Stk. 3. Formanden fastsætter tid og sted for  

 nævnsmøderne.
 Stk. 4. Vedrører en sag flere faggrupper, deltager de  

 fagligt uddannede medlemmer alene ved afgørelsen af de  

 delspørgsmål, som vedrører de pågældendes  

 eget fagområde.
 Stk. 5. Nævnsmøderne indkaldes med mindst 14  

 dages varsel, bilagt dagsorden, hvoraf det fremgår, hvilke sager der  

 kommer til behandling på mødet.
Stk. 6. Med hvert dagsordenspunkt følger et forslag til  

 nævnets afgørelse.
Med forslaget udsendes det sagsmateriale, der  

 er nødvendigt, for at nævnet kan træffe en  

 afgørelse.
Stk. 7. Formanden kan bestemme, at sagen kan afgøres  

 ved forenklet mødebehandling.
Sagen udsendes i så fald til  

 medlemmerne med indstilling om afgørelsen og kan kun kræves  

 behandlet på mødet, hvis et medlem giver sekretariatet  

 meddelelse herom sædvanligvis senest 3 hverdage før det  

 fastsatte møde.
 § 8. Nævnsmøder er ikke offentlige.  

 Nævnets formand kan, hvor særlige forhold gør sig  

 gældende, bestemme, at særligt sagkyndige eller andre kan deltage  

 i et nævnsmøde uden stemmeret.
Kapitel 3 Forberedelse af sagerne § 9. Formanden afgør, om en klage falder  

 indenfor nævnets kompetence, om klageren har tilstrækkelig retlig  

 interesse i sagen, om en klage skal afvises, fordi den 2-årige  

 klagefrist, jf. centralstyrelseslovens § 22, er overskredet, eller om  

 der skal ses bort fra en fristoverskridelse.
 § 10. Sekretariatet bestemmer  

 rækkefølgen for behandling af de indkomne klager.
 Stk. 2. Sekretariatet er ansvarligt for oplysning af sagen,  

 sagkyndig vurdering og udarbejdelse af forslag til afgørelse.
 Stk. 3. Formanden fastsætter retningslinier for  

 embedslægeinstitutionernes behandling af patientklagesager.
 Stk. 4. Sundhedspersoner skal efter anmodning meddele  

 sekretariatet og embedslægerne enhver oplysning, herunder journaler,  

 til brug for behandling af sagen.
 Stk. 5. Skønner formanden, at en klage eller  

 indberetning fra Sundhedsstyrelsen, Lægemiddelstyrelsen eller  

 Grønlands Hjemmestyre vil kunne føre til en straffesag mod en  

 eller flere sundhedspersoner, kan formanden beslutte, at sagen sendes til  

 politimæssig efterforskning før nævnsbehandling.
 Stk. 6. Sekretariatet kan under sagsforberedelsen  

 forelægge konkrete sager for Retslægerådet og  

 Sundhedsstyrelsen.
 Stk. 7. Sekretariatet hører parterne i overensstemmelse  

 med forvaltningslovens regler over relevant materiale samt over sagkyndige  

 vurderinger og forslag til afgørelse, inden Patientklagenævnet  

 træffer afgørelse i sagen.
Kapitel 4 Afgørelser m.v.
§ 11. Nævnsmødets afgørelser  

 træffes ved stemmeflerhed.
I tilfælde af stemmelighed er  

 formandens/næstformandens stemme udslagsgivende.
Stk. 2. Nævnsmødets afgørelser  

 indføres i en beslutningsprotokol, som underskrives af deltagerne i  

 nævnsmødet.
Et medlem kan kræve tilført protokollen  

 en kort begrundelse for sit standpunkt.
 Stk. 3. Afgørelser udfærdiges skriftligt, med  

 begrundelse og med angivelse af, om det er et enigt nævn eller et  

 flertal af nævnets medlemmer, der har truffet afgørelse.
§ 12. Nævnets afgørelse sendes til  

 klageren samt de personer, hvis faglige virksomhed afgørelsen  

 vedrører.
Kopi af afgørelsen sendes til vedkommende  

 embedslægeinstitution, Sundhedsstyrelsen, Lægemiddelstyrelsen  

 eller Grønlands Hjemmestyre, samt myndigheder, der er arbejdsgiver  

 eller lignende i forhold til den eller de berørte personer indenfor  

 sundhedsvæsenet og andre med berettiget interesse.
 § 13. Nævnet offentliggør i  

 anonymiseret og eventuelt resumeret form afgørelser, der er af  

 principiel betydning eller har almen interesse, og som er egnet som  

 vejledning om nævnets praksis.
 Stk. 2. Patientklagenævnet kan udover de i stk. 1  

 nævnte afgørelser - efter sundhedsministerens bemyndigelse -  

 offentliggøre sager i anonymiseret form, herunder som  

 forsøg.
 § 14. Patientklagenævnet kan, jf. bl. a.  

 § 14 i centralstyrelsesloven og § 33 i lov om patienters  

 retsstilling, i sine afgørelser tage stilling til  

 følgende:
1)	om vedkommende sundhedsperson har udvist omhu og  

 samvittighedsfuldhed, 2)	om vedkommende sundhedsperson - i en eller flere nærmere  

 angivne situationer - kunne have handlet mere hensigtsmæssigt, 3)	om der på grund af sagens alvor er grundlag for at  

 indskærpe over for vedkommende sundhedsperson at være mere  

 omhyggelig og samvittighedsfuld i sit fremtidige virke, 4)	om vedkommende sundhedsperson kan have gjort sig skyldig i grovere  

 eller gentagen forsømmelse eller skødesløshed; i  

 så fald kan Patientklagenævnet anmode anklagemyndigheden om at  

 overveje at rejse tiltale, 5)	om vedkommende sundhedsperson har overholdt sin tavshedspligt, 6)	om en afgørelse om aktindsigt i konkret angivne  

 helbredsoplysninger kan tiltrædes, 7)	om vedkommende sundhedsperson har overholdt 10-dages fristen for  

 reaktion i anledning af en anmodning om aktindsigt i helbredsoplysninger, 8)	om en afgørelse om tvangsbehandling, tvangsfiksering, fysisk  

 magtanvendelse og/eller beskyttelsesfiksering m.v., der er truffet af det  

 lokale psykiatriske patientklagenævn i vedkommende amt, kan  

 tiltrædes, eller 9)	om en sag skal afvises.
 § 15. Patientklagenævnet er i sin virksomhed  

 uafhængigt af instruktioner om den enkelte sags behandling og  

 afgørelse.
 Stk. 2. Nævnets afgørelser kan ikke indbringes  

 for anden administrativ myndighed.
 Stk. 3. Fremkommer der i en sag, som er afgjort af  

 nævnet, nye og for sagens afgørelse væsentlige  

 oplysninger, kan nævnet tage sagen op til fornyet behandling og  

 afgørelse.
Kapitel 5 Forskellige bestemmelser § 16. Der påhviler nævnets medlemmer  

 tavshedspligt.
 § 17. Patientklagenævnets medlemmer er i  

 forbindelse med deres arbejde for nævnet omfattet af forvaltningslovens  

 regler om habilitet.
 Stk. 2. Et nævnsmedlem må ikke medvirke ved  

 behandlingen af en konkret sag i blandt andre følgende  

 situationer:
1)	hvis nævnsmedlemmet har nære personlige relationer til  

 en af sagens parter, 2)	hvis nævnsmedlemmet har deltaget i sagsbehandlingen af samme  

 sag i en anden institution, eksempelvis Retslægerådet eller  

 Patientforsikringen, 3)	hvis klager på noget tidspunkt er blevet undersøgt  

 eller behandlet af nævnsmedlemmet, 4)	hvis klager i forbindelse med det påklagede forhold er blevet  

 undersøgt eller behandlet på den sygehusafdeling, klinik m.v.,  

 hvor nævnsmedlemmet er beskæftiget, 5)	hvis den indklagede sundhedsperson er ansat på den  

 sygehusafdeling, klinik m.v., hvor nævnsmedlemmet er  

 beskæftiget, 6)	hvis et nævnsmedlem har været beskæftiget på  

 den indklagede sundhedspersons sygehusafdeling, klinik m.v. under det  

 påklagede forhold, 7)	hvis nævnsmedlemmet i øvrigt finder, at der foreligger  

 konkrete omstændigheder, som kan være egnede til at vække  

 tvivl om den pågældendes uvildighed.
 Stk. 3. Hvis et nævnsmedlem er i tvivl om sin habilitet,  

 skal spørgsmålet drøftes med Patientklagenævnets  

 sekretariat.
 § 18. Nævnet afgiver en årlig  

 redegørelse til sundhedsministeren om sin virksomhed.
 § 19. Bekendtgørelsen træder i kraft  

 den 1. oktober 1998.
 Stk. 2. Samtidig ophæves bekendtgørelse nr. 631  

 af 5. juli 1994 om forretningsorden for Sundhedsvæsenets  

 Patientklagenævn.
