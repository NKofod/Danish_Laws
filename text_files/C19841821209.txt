 Afgørelse om tilbagebetaling efter kildeskattelovens § 55 træffes af den  

 kommune, som er berettiget til at ændre forskudsregistreringen (skatteyderens  

 bopælskommune). Kommunens afgørelse kan påklages til statsskattedirektoratet,  

 kontoret for skatteopkrævning m.v., postboks 100, 3460 Birkerød.
 Begæring om tilbagebetaling skal være fremsat inden udgangen af det  

 kalenderår, hvori den foreløbige skat opkræves.
 Det er en forudsætning for kommunens behandling af en begæring, at  

 skatteyderen - på et ændringsskema (blanket F 50) eller på anden måde - i  

 fornødent omfang oplyser og dokumenterer eller sandsynliggør sine indkomst-  

 og fradragsforhold samt betalte skatter.
Det er en betingelse for, at der kan finde tilbagebetaling sted, at de foreløbige betalte skatter overstiger den forventede slutskat  

 væsentligt, d.v.s. med mindst 20% og at det for meget betalte beløb er på mindst 1.000 kr.
 Skatteyderens formueforhold er uden betydning for, om der kan ske  

 tilbagebetaling.
 Uanset at de foran anførte betingelser (mindst 20% og mindst 1.000 kr.)  

 ikke er opfyldt, kan tilbagebetaling finde sted, når skatteyderens økonomiske  

 forhold er således, at tilbagebetaling er af afgørende betydning for  

 vedkommende.
Skatteyderen skal gøres bekendt med, at der ikke ydes renter eller  

 procentgodtgørelse af det beløb, der tilbagebetales.
Hvis skatteyderen får  

 helt eller delvis afslag på sin begæring, skal vedkommende have oplysning om,  

 at afgørelsen kan påklages til statsskattedirektoratet.
 Meddelelse fra statsskattedirektoratet, kildeskat, 1977-4 og SD-cirkulære  

 1977-11 ophæves.
