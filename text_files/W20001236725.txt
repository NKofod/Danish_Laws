 Dagen efter henvendte kvinden sig igen til lægevagten, da hun var i  

 tvivl om, hvorvidt hun måtte tage tabletterne, når hun ammede.  

 Lægevagten ændrede medicinen til Selexid tabletter á 200  

 mg.
Klage over ordination af Lucosil til ammende  

 kvinde Patientklagenævnet oplyste, at det af Lægemiddelkataloget  

 fremgår, at Lucosil ikke må gives i forbindelse med amning.
 Nævnet fandt imidlertid, at Lægemiddelkatalogets  

 rekommandationer alene er retningsgivende for den enkelte læge, der i  

 behandlingssituationen skal udøve et konkret lægefagligt  

 skøn udfra sin opdaterede viden.
 I betragtning af, at vagtlægen foretog en konkret vurdering af  

 behandlingen med baggrund i den seneste anerkendte lægefaglige viden om  

 Lucosil, fandt nævnet ikke grundlag for kritik af ordinationen.
