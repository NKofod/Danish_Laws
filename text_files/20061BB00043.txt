Fremsat den 21. november 2006 af  

 Mikkel Dencker (DF), Colette L.
Brix (DF),  

 Kim Christiansen (DF), Kristian Thulesen Dahl (DF), Pia Kjærsgaard (DF),  

 Anita Knakkergaard (DF) og Peter Skaarup (DF) Forslag til folketingsbeslutning om  

 at bevare danske nummerplader Folketinget pålægger regeringen at sikre, at det nuværende  

 design af danske nummerplader bibeholdes.
Som følge heraf vil der ikke være  

 mulighed for, at symboler, flag − herunder EU-flaget − m.v.  

 påtrykkes  

 nummerpladerne.
Bemærkninger til forslaget Skatteministeren har besluttet, at der her i landet fra 2008  

 skal indføres EU-nummerplader.
Det medfører bl.a., at designet af danske  

 nummerplader skal ændres, således at nummerpladerne for fremtiden vil have  

 EU-flaget påtrykt.
Forslagsstillerne er uenige i denne beslutning og ønsker  

 med  

 nærværende beslutningsforslag at sikre, at danske nummerpladers design  

 forbliver uændret, og at EU-flaget ikke skal påtrykkes.
 I Skatteministeriets »Orientering om genbrug af registreringsnumre  

 og indførelse af EU-nummerpladen« af 11. maj 2006 redegøres der for  

 baggrunden  

 for beslutningen om at indføre EU-nummerplader:
 »Efter Den Internationale Færdselskonvention  

 (Wienerkonventionen af 8. november 1968) stilles der krav om, at køretøjer  

 skal  

 føre nationalitetsmærke ved kørsel i udlandet.
Der er ikke i EU-retten krav om et fælles mærke for køretøjer,  

 der er registreret i medlemsstaterne.
Men efter »Rådets forordning (EF) nr.  

 2411/98 af 3. november 1998 om gensidig anerkendelse af registreringslandets  

 kendingsbogstaver for motorkøretøjer og påhængsvogne dertil ved kørsel inden  

 for Fællesskabet«, skal medlemsstaterne anerkende brug af EU-nummerpladen som  

 nationalitetsmærke.
Det er således efter EU-retten frivilligt, om en medlemsstat  

 vil bruge en EU-nummerplade, og hvorledes medlemsstaten vil udforme en  

 EU-nummerplade.
Men en EU-nummerplade skal kun anerkendes af de øvrige  

 medlemsstater, hvis visse tekniske krav overholdes.
Nummerpladen skal således  

 bl.a.  

 have det europæiske flag yderst til venstre.
Flaget skal være med tolv  

 stjerner, mindst  

 98 mm  

 højt og fra 40 til  

 50 mm  

 bredt.
EU-nummerpladen opfylder ikke Wienerkonventionens krav om  

 nationalitetsmærke.
Men det må forventes, at EU/medlemsstaterne vil søge at  

 opnå international accept af EU-nummerpladen som kendingsmærke for  

 medlemsstaternes borgere ved kørsel uden for EU.
Af de 25 medlemsstater er det alene Polen og Danmark, der endnu  

 ikke har indført EU-nummerpladen.
Nogle lande har indført EU-nummerpladen som  

 en frivillig ordning, andre som en tvungen ordning.
Indførelse af EU-nummerpladen her i landet kræver et nyt design  

 af nummerpladen.
Der er ikke plads til EU-flaget til venstre for  

 registreringsnummeret.« Ovenstående redegørelse leder frem til, at det besluttes, at  

 EU-nummerpladen skal indføres her i landet som en frivillig ordning fra 2008.
At EU-nummerpladen indføres som »frivillig ordning« har den  

 konsekvens, at en nyindregistreret eller omregistreret bil som udgangspunkt  

 vil  

 blive udstyret med en EU-nummerplade, medmindre bilejeren fravælger denne.  

 Denne praksis må i realiteten forventes at føre til, at langt størstedelen af  

 de nyindregistrerede og omregistrerede biler på de danske veje vil blive  

 udstyret med EU-nummerplader.
Under alle omstændigheder vil tilstedeværelsen  

 såvel som fraværet af EU-flaget blive opfattet som en politisk stillingtagen.  

 Det er på ingen måde rimeligt, at danskerne på denne måde bliver tvunget til  

 at  

 skilte med deres politiske overbevisning.
EU-flaget er et politisk symbol, og det ligger lige for at  

 betragte beslutningen om at påtrykke EU-flaget på danske nummerplader som en  

 politisk manifestation og som et forsøg på at liste EU symboler ind i  

 danskernes  

 hverdag »ad bagdøren«.
Som slet skjult EU propaganda med andre ord.
 Det er urimeligt, at danskernes nummerplader på denne måde skal  

 bruges som reklamesøjler for et politisk projekt, især i betragtning af at en  

 stor del af den danske befolkning, bl.a. ved flere folkeafstemninger, har  

 givet  

 udtryk for stor skepsis overfor EU.
Skatteministeren har selv ved flere lejligheder givet udtryk  

 for, at EU-nummerpladen ikke kan forventes at blive modtaget med udelt  

 begejstring af danskerne.
Eksempelvis udtaler ministeren d. 11. maj 2006 i  

 Jyllands-Posten:  

 »Vi ved, at netop EU kan bringe sindene i kog i befolkningen, og derfor har  

 vi  

 ladet det være frivilligt.« På denne baggrund er det vanskeligt at forstå ministerens argumentation  

 for indførelsen af EU-nummerpladen.
Særlig da Danmark, som det klart og  

 tydeligt fremgår af Skatteministeriets notat herover, ikke er forpligtet af  

 EU-retten til at indføre EU-nummerpladen.
For forslagsstillerne at se er der  

 ikke fremført tungtvejende argumenter for, at danskernes nummerplader skal  

 gøres til reklamesøjler for EU.
De danske nummerplader skal være politisk  

 neutrale, og derfor skal nummerpladernes design forblive uændret, hvilket  

 medfører,  

 at det ikke vil være muligt at få EU-flaget påtrykt, da dette som omtalt  

 herover jo netop kræver en designændring.
 Forslagsstillerne ønsker med dette forslag at ændre  

 skatteministerens beslutning og sikre, at det nuværende design af de danske  

 nummerplader bibeholdes, og at EU-flaget dermed ikke skal påtrykkes  

 danskernes  

 nummerplader.
Skriftlig fremsættelse Mikkel Dencker  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at bevare danske nummerplader.
(Beslutningsforslag nr.
B 43).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
