 En hjemmehjælper med arbejdstid fra kl. 17 til kl. 24, der benyttede  

 bil til transport mellem patienterne, blev ikke anset for at have spiselokale  

 til rådighed, og fik derfor godkendt fradrag for natpenge fuldt ud.
Hjemmehjælper A klagede for indkomståret 1985 over, at de stedlige  

 skattemyndigheder ikke fuldt ud havde godkendt det af hende foretagne fradrag  

 for natpenge på 5.824 kr.
Der var alene godkendt et fradrag på 2.200 kr.,  

 svarende til det af Ligningsrådet fastsatte maksimale fradrag for personer  

 med spiselokale til rådighed.
Det var oplyst, at klageren var ansat som aftenhjemmehjælper i X kommune  

 med en arbejdstid hver anden uge fra kl. 17 til kl. 24, i hvilket tidsrum ca.  

 30 klienter skulle besøges.
Klageren, der benyttede egen bil til befordring  

 mellem klienterne, havde oppebåret 20.361 kr. i natpenge.
Ved  

 indkomstopgørelsen havde klageren fradraget 5.824 kr., udregnet som (5 timer  

 a 4 kr. + 2 timer a 6 kr.) x 7 dage x 26 uger.
 Klageren anførte bl.a., at det på grund af klienternes sygdomssituation  

 var umuligt at indtage noget måltid hos disse, og hun havde derfor indtaget  

 sine aftenmåltider på diverse burger- og grillbarer.
 Efter de tilvejebragte oplysninger fandt Landsskatteretten ikke, at  

 klageren kunne anses for at have spiselokale til rådighed, og den påklagede  

 ansættelse blev herefter nedsat med 3.624 kr. i overensstemmelse med  

 klagerens påstand.
 LV 1987, D 2.3.6.
 (* 1) Afgørelsen er offentliggjort i Skat 1989, nr. 3, side 249.
