 I medfør af §§ 4 og 5 i lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v. fastsættes følgende:
 § 1.  Personer, der på de til eksport til  

 EF-medlemslande autoriserede fjerkræeksportslagterier eller  

 -konservesfabrikker kommer i berøring med fjerkrækød, skal gennemgå en  

 helbredskontrol.
 Stk. 2.  Undtaget fra helbredskontrol er personer, der  

 alene beskæftiges ved kontorarbejde, med færdigemballerede varer samt i  

 konservesfabrikker med fyldte eller lukkede dåser.
 § 2.  Enhver virksomhed, der er autoriseret i henhold  

 til lov nr. 217 af 16. juni 1958 om slagtning, forhandling, udførsel eller  

 indførsel af fjerkræ m.v. til at slagte fjerkræ eller tilvirke konserves  

 eller andre levnedsmidler af fjerkræ til eksport til EF-medlemslande, skal  

 drage omsorg for, at der for personale, som er omfattet af  

 helbredskontrollen, inden 14 dage efter ansættelsen udfærdiges en  

 helbredserklæring.
 Stk. 2.  Den beskæftigede skal på et skema, der  

 udleveres den pågældende af vedkommende virksomhed, afgive erklæring om  

 personlige data og helbredstilstand.
 Stk. 3.  Helbredserklæringen påtegnes af den pågældendes  

 læge og tilbagesendes gennem embedslægen til virksomheden.
 Stk. 4.  For personale, der er ansat før denne  

 bekendtgørelses ikrafttræden, skal helbredserklæring afgives senest den 20.  

 juni 1973.
 Stk. 5.  Helbredserklæringen har gyldighed i 1 år og  

 skal derefter fornyes.
Stk. 6.  Virksomheden skal opbevare erklæringerne i et  

 arkiv, der kun må være tilgængeligt for virksomhedens ledelse, embedslægen,  

 den af landbrugsministeriet ansatte kontrollerende dyrlæge og  

 veterinærinspektøren.
To år efter at en person endeligt har forladt  

 virksomheden, skal den ham vedrørende erklæring destrueres ved virksomhedens  

 foranstaltning.
 Stk. 7.  En erklæring kan, når den pågældende person  

 fremsætter anmodning derom inden for et tidsrum af 1/2 år efter at  

 vedkommende har forladt virksomheden overføres til nyt arbejdssted, der er  

 autoriseret som i stk. 11. Erklæringen skal i dette tilfælde af virksomheden  

 sendes til det nye arbejdssteds ledelse, der inden 14 dage efter den  

 pågældendes antagelse skal forelægge erklæringen for embedslægen til  

 påtegnelse hvorefter det nye arbejdssted skal opbevare erklæringen som  

 angivet i stk. 6.
 Stk. 8.  Helbredserklæringer, der er udstedt i medfør af  

 reglerne i landbrugsministeriets bekendtgørelse nr. 27 af 30. januar 1962 om  

 helbredskontrol med personer, der er beskæftiget ved eksportslagterier m.v.,  

 har gyldighed efter foranstående bestemmelser.
§ 3.  Ved slagtning af fjerkræ og behandling af  

 fjerkrækød må ikke medvirke personer, der kan inficere fjerkrækødet.
Dette  

 gælder især personer, der § 4.  Embedslægen afgør, om helbredserklæringen kan  

 anses for tilfredsstillende til varetagelse af arbejde som angivet i § 1,  

 stk. 1, og giver påtegning herom.
Embedslægen inspicerer den autoriserede  

 virksomhed 2 gange årligt, efterser helbredserklæringerne og taler i  

 fornødent omfang med virksomhedens ledelse, den kontrollerede dyrlæge og  

 personale, der er beskæftiget som angivet i § 1, stk. 1. I tvivlstilfælde  

 afgør embedslægen, med hvilket arbejde en person kan beskæftiges, såfremt  

 helbredserklæringen ikke måtte være fuldt tilfredsstillende.
Embedslægen  

 vejleder virksomheden om reglerne i § 5.
§ 5.  Virksomheden har ansvaret for at personer, der  

 har været syge med symptomer på de i § 3 nævnte lidelser, afleverer  

 lægeerklæring for, at arbejdet må genoptages, forinden de igen beskæftiges  

 med arbejde som i § 1, stk. 1, angivet.
Erklæringen vedlægges den i § 2  

 omhandlede helbredserklæring.
 § 6.  Denne bekendtgørelse har virkning fra den 1.  

 juli 1973. Landbrugsministeriet, den 29. juni 1973.
