Resumé A, der var på venteliste til en knæoperation på X Amtssygehus,  

 klagede over at han havde mistet retten til sygedagpenge i medfør af  

 varighedsbegrænsningen  

 i sygedagpengelovens § 22, stk. 1. Sygehuset havde oplyst at der måtte  

 forventes en ventetid på 14 måneder.
Dagpengeudvalget (DPU) havde ved sin afgørelse fundet at A ikke  

 opfyldte betingelserne i § 48 i Socialministeriets dagældende bekendtgørelse  

 nr. 153 af 5. marts 1990 om at være under lægebehandling eller vente på  

 lægebehandling, der inden 26 uger måtte antages at kunne genskabe  

 arbejdsdygtigheden.
Det var således DPU's opfattelse at den samlede  

 udbetalingsperiode ikke ville kunne overstige den maksimale dagpengeperiode,  

 uanset at årsagen til at "26 ugers-reglen" i bekendtgørelsens § 48  

 ikke kunne overholdes, var ventetid på en operation.
Ombudsmanden udtalte at han fandt det mest nærliggende at forstå  

 bestemmelsen i bekendtgørelsens § 48 således, at dagpengeretten kan forlænges  

 i  

 de tilfælde, hvor den pågældende venter på sygehusbehandling, og hvor  

 ventetiden alene skyldes ressourcemæssige forhold hos det offentlige; dog  

 under  

 den forudsætning at sygehusbehandlingen - når den iværksættes - må være egnet  

 til inden for 26 uger at genskabe arbejdsdygtigheden.
Ombudsmanden fandt dog  

 ikke fuldt tilstrækkeligt grundlag for at kritisere DPU's afgørelse, men  

 henstillede i stedet til DPU at overveje A's sag på ny.
Ombudsmanden  

 bemærkede  

 at socialministeren med virkning fra 1. september 1993 havde ændret  

 dagpengebekendtgørelsen og indføjet en ny bestemmelse (§  

 49 a  

 ), hvorefter der ved afgørelser om  

 forlængelse af dagpengeretten kan bortses fra den periode, hvor den  

 sygemeldte  

 venter på behandling på et offentligt sygehus. (J. nr. 1993-1096-025).
 Tab af dagpengeret under ventetid på operation.  

 Varighedsbegrænsningen i sygedagpengelovens § 22.
 B klagede for A over at A  

 havde mistet retten til sygedagpenge som følge af varighedsbegrænsningen i  

 sygedagpengelovens § 22, stk. 1.
Det fremgik af sagen at A den  

 23. oktober 1990 blev sygemeldt på grund af en knæskade.
På tidspunktet for  

 sygemeldingen var A uden arbejde og modtog indtil den 22. oktober 1990  

 arbejdsløshedsdagpenge fra sin arbejdsløshedskasse.
Om A's tilknytning til  

 arbejdsmarkedet fremgår det at han fra den 12. september 1988 til den 26.  

 februar 1990, hvor han blev afskediget på grund af for mange sygedage, var  

 ansat som chauffør ved Hovedstadens Trafikselskab.
Efter sygemeldingen var A i  

 behandling hos speciallæge C.
Herudover gik han til behandling på X  

 Amtssygehus  

 hvor han dels var i medicinsk behandling, dels fik foretaget  

 røntgenundersøgelser.
A's søster oplyste den 21. august 1991 over for  

 kommunen  

 at det på sygehuset var blevet besluttet at foretage en operation på A.  

 Kommunen  

 kontaktede herefter sygehuset og fik dér oplyst at der var 14 måneders  

 ventetid  

 på den operation, som skulle foretages.
K Kommune meddelte den 24.  

 september 1991 telefonisk A at denne, på grund af den generelle  

 varighedsbegrænsning i dagpengelovens § 22, med virkning fra den 31. oktober  

 1991 ikke længere ville være berettiget til at modtage sygedagpenge.
Den 7.  

 oktober 1991 oplyste kommunen skriftligt A herom.
A påklagede den 24. oktober  

 1991 afgørelsen om standsningen af udbetalingen af dagpenge under henvisning  

 til at han ventede på indlæggelse og operation.
Kommunen fastholdt den trufne  

 afgørelse og fremsendte derfor den 3. januar 1992 sagens akter til  

 Dagpengeudvalget  

 sammen med en redegørelse for sagen.
I redegørelsen var bl.a. anført  

 følgende:
 "...
Efter modtagelsen af anken  

 har sagen været igennem en nøje revurdering.
Ved revurderingen er der ikke  

 fremkommet nye aspekter, som har kunnet ændre den tidligere trufne  

 beslutning,  

 hvorfor beslutningen om at standse dagpengeudbetalingen den 31.10.1991 p.g.a.  

 den generelle varighedsbegrænsning er fastholdt med samme begrundelser.
 Man skal hermed redegøre for  

 sagen:
Sikrede blev sygemeldt den  

 23.10.1990 p.g.a. knæskade.
På sygemeldingstidspunktet var sikrede arbejdsløs  

 og modtog arbejdsløshedsunderstøttelse fra (...) Arbejdsløshedskasse.  

 Sikredes  

 sidste beskæftigelse har været som chauffør ved HT, hvorfra han blev bortvist  

 den 26.2.1990.
Under sygeforløbet er sagen  

 løbende blevet fulgt op, jvf. bestemmelserne i § 24 i Lov om dagpenge ved  

 sygdom eller fødsel.
Til brug for opfølgningsarbejdet er der indhentet  

 lægelige  

 oplysninger i form af LÆ 350 fra sikredes egen læge og behandlende  

 speciallæge,  

 statusbedømmelse samt journaloplysninger fra (X) Amts Sygehus (...).
Den 18.7.1991 blev sagen  

 drøftet med kommunens lægekonsulent på baggrund af de indkomne lægelige  

 oplysninger.
Lægekonsulenten konkluderede her, at sikrede skulle kunne  

 genoptage et chaufførjob.
 På baggrund af ovenstående  

 drøftelse blev sikrede indkaldt til samtale den 6.8.1991 på dagpengekontoret.  

 Ved samtalen blev det oplyst, at sikrede skulle til røntgenundersøgelse på  

 (X)  

 Amts Sygehus i (...) den 20.8.1991.
 Sikrede blev ved samtalen  

 orienteret om den generelle varighedsbegrænsning den 30.11.1991.
 Det blev aftalt, at sikrede  

 skulle møde på dagpengekontoret igen den 21.8.1991 for at orientere om  

 undersøgelsen på hospitalet.
 Ved undersøgelsen på (X) Amts  

 Sygehus i (...) den 20.8. 1991 blev det besluttet at indstille sikrede til  

 operation af leddet mellem knæskallen og lårbenet.
 Ved telefonisk henvendelse  

 til hospitalet den 17.9.1991 oplyses det, at der er 14 måneders ventetid på  

 denne operation og der er ikke mulighed for at fremskynde operationen.
 Kommunens lægekonsulent har  

 den 17.9.1991 vurderet, at sikrede ikke kan genoptage chaufførarbejde før  

 operationen er foretaget.
 På baggrund af de indkomne  

 oplysninger skønnes det ikke realistisk at sikrede skulle kunne genoptage  

 erhvervsmæssig beskæftigelse i fuldt omfang indenfor 26 uger efter  

 dagpengeperiodens udløb, hvorfor man ikke har ment, at der var baggrund for  

 forlængelse af dagpengeperioden efter bestemmelserne i § 22, stk. 1, nr. 2 i  

 Lov om dagpenge ved sygdom eller fødsel.
 Den 19.9.1991 bliver man  

 opmærksom på, at dagpengeperioden udløber den 31.10.1991 og ikke den  

 30.11.1991, som man tidligere har orienteret sikrede om.
 Den 24.9.1991 orienteres  

 sikrede telefonisk om, at dagpengeudbetalingen ophører den 31.10.1991 p.g.a.  

 den generelle varighedsbegrænsning, samt at der ikke er mulighed for at  

 forlænge dagpengeperioden med mindre den planlagte operation vil kunne  

 fremskyndes sådan, at han vil blive i stand til at genoptage erhvervsmæssig  

 beskæftigelse i fuldt omfang indenfor 26 uger efter dagpengeperiodens udløb.
 Den 7.10.1991 bliver sikrede  

 skriftligt orienteret om varighedsbegrænsningen den 31.10.1991 ved blanket DP  

 225.
I forbindelse med anken og  

 revurderingen af sagen har forvaltningen undersøgt, om der var mulighed for  

 at  

 få udført den planlagte operation på et sygehus med en kortere ventetid.  

 Dette  

 har imidlertid ikke kunnet lade sig gøre. ..." Dagpengeudvalget behandlede  

 herefter sagen og traf på et møde den 22. maj 1992 afgørelse.
I afgørelsen  

 var  

 bl.a. følgende anført:
 "...
 Dagpengeudvalget har  

 behandlet Deres klage af 24. oktober 1991 over kommunens afgørelse af 7.  

 oktober 1991 og har på sit møde den 22. maj 1992 truffet følgende afgørelse:
 De har ikke ret til  

 yderligere dagpenge efter den 31. oktober 1991, idet udbetaling af dagpenge  

 ophører, når der er udbetalt dagpenge eller løn under sygdom for mere end 52  

 uger i de 18 forudgående kalendermåneder, jf. dagpengelovens § 22, stk. 1.
Dagpengeudvalget har ikke  

 fundet grundlag for forlængelse af dagpengeperioden, idet det den 31. oktober  

 1991 ikke kunne anses for overvejende sandsynligt, at revalidering herunder  

 arbejdsprøvning ville blive iværksat.
Endvidere opfyldte De ikke betingelsen  

 om  

 at være under lægebehandling eller vente på lægebehandling, der inden for 26  

 uger måtte antages at kunne genskabe arbejdsdygtigheden.
Der henvises til  

 lovens § 22, stk. 1, nr. 1 og 2 og Socialministeriets bekendtgørelse nr. 153  

 af  

 5. marts 1990 § 48.
 Dagpengeudvalget har ved  

 afgørelsen lagt vægt på, at hospitalet overfor kommunen har oplyst, at der  

 var  

 14 måneders ventetid på den operation De skal have foretaget, hvilket ville  

 betyde, at De kunne forventes opereret i slutningen af november 1992.
 Dagpengeudvalget tiltræder  

 således kommunens afgørelse.
..." Den 14. maj 1993 klagede A  

 til mig.
 Dagpengeudvalget anførte i en  

 udtalelse til mig af 16. september 1993 bl.a. følgende:
 "...
 (K) Kommune har ved skrivelse  

 af 30. juni 1993 meddelt, at kommunen ikke havde yderligere kommentarer til  

 sagen.
 Dagpengeudvalget har  

 behandlet klagen på mødet den 27. august 1993, og kan udtale følgende:
 Pågældende har klaget over,  

 at Dagpengeudvalget har givet kommunen medhold i, at udbetalingen af dagpenge  

 ikke kunne forlænges, idet han ikke opfyldte forlængelsesbetingelserne i  

 dagpengelovens § 22, stk. 1, idet der var 14 måneders ventetid på en  

 operation.
 Pågældende anfører, at han er  

 blevet gjort opmærksom på, at denne afgørelse er i strid med de  

 tilkendegivelser, der kom fra socialministeren i forbindelse med lovens  

 behandling i Folketinget, og at pågældende var vidende om, at  

 Justitsministeriet i et svar af 26. februar 1993 til Folketingets  

 Socialudvalg  

 har udtalt sig på linie hermed.
 På spørgsmål 10 fra Folketingets  

 Socialudvalg - om hvad ministeren ville bruge bemyndigelsen til i  

 lovforslagets  

 § 22, stk. 2, fremgår det af svaret til Folketingets Socialudvalg, at  

 bemyndigelsen tænktes anvendt til forlængelse af dagpengeperioden når den  

 sikrede var under eller ventede på lægebehandling, der måtte antages inden  

 for  

 26 uger at kunne genskabe fuld arbejdsdygtighed.
 I svaret på spørgsmål 51 til  

 Folketingets Socialudvalg, der bl.a. var uddybning af ovennævnte spørgsmål,  

 forudsættes, at den samlede udbetalingsperiode ikke ville kunne overstige den  

 maksimale dagpengeperiode efter dagældende lov.
 ...
Det er Dagpengeudvalgets  

 opfattelse at afgørelsen er i overensstemmelse med ordlyden i dagpengelovens  

 §  

 22, stk. 1, nr. 2, jfr.
Socialministeriets bekendtgørelse nr. 688 af 11.  

 oktober 1991 §§ 48 og 49, stk. 1, nr. 1 samt intentionerne bag loven, og helt  

 i  

 overensstemmelse med den praksis Udvalget har fulgt siden lovens ikrafttræden  

 2. april 1990.
 Det bemærkes, at Udvalget er  

 bekendt med, at der ved ændringsbekendtgørelsen af 25. august 1993 er blevet  

 indsat en ny §  

 49 a,  

 hvorefter der ses bort fra den periode, hvor den sygemeldte venter på  

 lægebehandling på et offentligt sygehus.
..." I brev af 22. oktober 1993  

 oplyste A at han den 19. maj 1993 fik indopereret et nyt knæ. Den 27. oktober  

 1993 oplyste han endvidere at han inden for 1 måned igen ville være  

 arbejdsdygtig.
 I et brev til A udtalte jeg  

 herefter følgende:
 "Dagpengeudvalgets  

 afgørelse er truffet i henhold til § 22, stk. 1, i lov nr. 852 af 20.  

 december  

 1989 og § 48, nr. 1 og 2 i bekendtgørelse nr. 153 af 5. marts 1990.  

 Bestemmelserne har følgende ordlyd:
"  

  

 § 22.  

  

 Udbetalingen af dagpenge ophører, når der er udbetalt  

 dagpenge eller løn under sygdom for mere end 52 uger i de 18 forudgående  

 kalendermåneder, medmindre det anses for overvejende sandsynligt, at revalidering  

 vil blive iværksat, den sikrede er under eller venter på lægebehandling,  

 som må antages inden for en kortere tid at kunne genskabe arbejdsdygtigheden,  

 eller særlige omstændigheder i øvrigt taler derfor." "  

  

 § 48.  

  

 Kommunen forlænger dagpengeperioden for personer, der er  

 omfattet af varighedsbegrænsningen i lovens § 22, stk. 1, når det anses for overvejende sandsynligt, at  

 revalidering herunder arbejdsprøvning vil blive iværksat, når den pågældende er under eller venter på  

 lægebehandling, der må antages at kunne genskabe arbejdsdygtigheden inden for  

 26 uger." Således som sagen foreligger  

 for mig, rejser der sig følgende tre problemstillinger:
A)  

  

 hvorledes skal  

 bestemmelsen i dagpengelovens § 22, stk. 1, fortolkes, B)  

  

 har bekendtgørelse  

 nr. 153 af 5. marts 1990 den fornødne hjemmel i loven, og C)  

  

 om myndighedernes  

 fortolkning af bestemmelserne er korrekt.
 ad A)  

  

 Under Folketingets behandling af lovforslaget (L 29/89) var  

 dette genstand for en del overvejelser og debat.
Også efter lovens vedtagelse  

 har der været diskussion om bestemmelsen og fortolkningen heraf.
Folketingets  

 Socialudvalg bad således den 17. december 1992 socialministeren om at  

 indhente  

 en udtalelse hos Justitsministeriets lovkontor om hvorledes bestemmelsen  

 skulle fortolkes.
Ved skrivelse af 26. februar  

 1993 afgav Justitsministeriet sin udtalelse.
Af denne fremgår bl.a. følgende:
 "  

  

 5.  

  

 Bestemmelsen i dagpengelovens § 22, stk. 1, nr. 2, kan efter  

 Justitsministeriets opfattelse sprogligt forstås på to måder:
-  

  

 enten  

  

 således, at  

 lægebehandlingen (incl. eventuel ventetid) skal være gennemført inden for  

 kortere tid (26 uger), -  

  

 eller  

  

 således, at  

 der kan gives dispensation (forlængelse) i hele venteperioden og herefter  

 mens  

 lægebehandlingen står på, under forudsætning af, at denne lægebehandling  

 efter  

 en lægelig vurdering inden for en kortere tid (26 uger) må antages at kunne  

 genskabe arbejdsdygtigheden.
 Det fremgår af de oprindelige  

 bemærkninger til lovforslaget, at dagpengeudbetalingen skal kunne fortsætte i  

 de tilfælde hvor uarbejdsdygtigheden skyldes ventetider i sundhedssektoren.  

 Der  

 kan f.eks. være tale om, at en person venter på en øjen- eller  

 hofte-operation,  

 og hvor det må antages, at pågældende  

  

 efter  

 operationen og en passende rekonvalescens- eller genoptræningsperiode vil  

 blive  

 arbejdsdygtig påny.  

  

 Bemærkningerne synes efter Justitsministeriets  

 opfattelse at pege i retning af, at der med bestemmelsen sigtes mod  

 sidstnævnte  

 forståelse.
 Retsudvalgets (her må menes  

 Socialudvalgets, min bemærkning) betænkning (tillæg B, sp. 327) synes  

 sprogligt  

 at kunne give anledning til nogen tvivl, om man sigter mod første eller anden  

 forståelse af bestemmelsen i forslagets § 22, stk. 1, nr. 2, men disse  

 bemærkninger  

 udelukker dog ikke sprogligt den sidstnævnte fortolkning.
Besvarelsen af spørgsmål 10,  

 som uddybet ved besvarelsen af spørgsmål 43, må efter Justitsministeriets  

 opfattelse forstås således, at socialministeren på det tidspunkt har lagt den  

 sidstnævnte fortolkning til grund, idet man tillægger det betydning, at der  

 foretages en "lægelig vurdering" med hensyn til lægebehandlingens  

 mulighed for at skabe fuld arbejdsdygtighed.
Det forekommer mindre  

 nærliggende  

 at tale om en lægelig vurdering af ventetiden.
 Under henvisning hertil er  

 Justitsministeriet mest tilbøjelig til at antage, at det var hensigten med  

 det  

 oprindelige forslag, at dagpengeudbetalingen skulle fortsætte i hele  

 venteperioden forud for iværksættelsen af lægebehandlingen, i tilfælde af, at  

 denne venteperiode alene skyldes ressourcemæssige forhold hos det offentlige  

 og ikke lægelige forhold, når lægebehandlingen antages at kunne genskabe fuld  

 arbejdsdygtighed inden for 26 uger.
 Efter indledningen af  

 lægebehandling skulle dagpengeudbetalingen standse, såfremt en lægelig  

 vurdering tilsiger, at den pågældende behandling ikke inden for en kortere  

 tid  

 kan genskabe fuld arbejdsdygtighed, medmindre der foreligger særlige  

 omstændigheder i øvrigt, jf. § 22, stk. 1, nr. 3.
 Spørgsmålet er imidlertid om  

 denne fortolkning kan antages at være ændret på baggrund af Folketingets  

 behandling af lovforslaget, herunder den ændring af § 22, stk. 1, nr. 2, som  

 skete under behandlingen.
Med hensyn til ændringen af  

 bestemmelsen finder Justitsministeriet ikke, at denne eller bemærkningerne  

 hertil, herunder Justitsministeriets bidrag til besvarelsen af spørgsmål nr.  

 45, kan antages at have betydning for det rejste fortolkningsspørgsmål.
Ved  

 ændringsforslaget præciseres efter Justitsministeriets opfattelse alene, at  

 dagpengeperioden også kan forlænges, når den sikrede er  

  

 i gang  

  

 med lægebehandling, der må antages inden for kortere tid at  

 kunne genskabe arbejdsdygtigheden.
 Af betydning for spørgsmålets  

 besvarelse er herefter blandt andet den sammenfatning af socialministerens  

 svar  

 m.v. som flertallet i Socialudvalget foretager i udvalgets tillægsbetænkning,  

 jf. ovenfor i pkt. 2.
Intet af det som anføres i  

 tillægsbetænkningen - heller ikke udkastet til § x, litra b, kan efter  

 Justitsministeriets opfattelse antages at markere en afvigelse i forhold til  

 de  

 oprindelige bemærkninger.
Tværtimod bemærker udvalget sig, at  

 socialministeren  

 under udvalgsbehandlingen har tilkendegivet, at dagpengeperioden kan  

 forlænges  

 "for personer, der er under eller venter på sygdomsbehandling, og som må  

 antages inden for 26 uger at kunne genskabe fuld arbejdsdygtighed.
Der  

 henvises  

 endvidere til bemærkningen om, at det var "Socialdemokratiets  

 opfattelse,  

 at mulighederne for forlængelse af dagpengeperioden i de konkrete tilfælde  

 skulle sikre, at personer ikke kommer i klemme i systemet." Sammenfattende er  

 Justitsministeriet herefter mest tilbøjelig til at mene, at bestemmelsen i  

 dagpengelovens § 22, stk. 1, nr. 2, må forstås således, at dagpengeretten  

 skal  

 forlænges i tilfælde, hvor en person venter på sygehusbehandling og hvor  

 ventetiden skyldes ressourcemæssige forhold hos det offentlige.
Det anførte forudsætter  

 imidlertid efter Justitsministeriets opfattelse, at sygehusbehandlingen, når  

 den bliver iværksat, efter en lægelig vurdering må formodes at være egnet til  

 inden for 26 uger at kunne genskabe fuld arbejdsdygtighed.
Er dette ikke  

 tilfældet vil dagpengeretten efter Justitsministeriets opfattelse alene kunne  

 forlænges, hvis særlige omstændigheder i øvrigt taler herfor, jf.  

 dagpengelovens § 22, stk. 1, nr. 3, og § 49 i bekendtgørelserne om dagpenge  

 ved  

 sygdom eller fødsel." Jeg er enig i  

 Justitsministeriets synspunkt om at bestemmelsen i lovens § 22, stk. 1, nr.  

 2,  

 sprogligt kan forstås på to måder.
Efter min opfattelse synes det endvidere  

 mest nærliggende at anlægge samme forståelse som Justitsministeriet, nemlig  

 at  

 dagpengeretten skal forlænges i tilfælde, hvor den pågældende venter på  

 sygehusbehandling og hvor ventetiden alene skyldes ressourcemæssige forhold  

 hos det offentlige.
Jeg er endvidere enig i den  

 af ministeriet anførte modifikation. hvorefter det forudsætter, at  

 sygehusbehandlingen, når den bliver iværksat, efter en lægelig vurdering må  

 formodes at være egnet til inden for 26 uger at kunne genskabe fuld  

 arbejdsdygtighed.
Er dette ikke tilfældet vil dagpengeretten alene kunne  

 forlænges i henhold til dagpengelovens § 22, stk. 1, nr. 3, og § 49 i  

 bekendtgørelserne om dagpenge ved sygdom eller fødsel.
Jeg har herved lagt vægt på  

 bestemmelsens ordlyd "lægebehandling som må antages inden for en kortere  

 tid at kunne genskabe arbejdsdygtigheden", de bemærkninger som  

 ministeren  

 oprindeligt fremsatte i forbindelse med fremsættelsen af lovforslaget samt de  

 tilkendegivelser som efterfølgende er givet af ministeren.
Herudover har jeg  

 tillagt det af Folketingets Socialudvalg i tillægsbetænkningen anførte  

 betydning.
 Til orientering vedlægges som  

 bilag kopi af Justitsministeriets udtalelse af 26. februar 1993.
 ad B)  

  

 Spørgsmålet om ministerens udnyttelse af bemyndigelsen i  

 lovens § 22, stk. 2, var, som det fremgår af den vedlagte udtalelse af 26.  

 februar 1993 fra Justitsministeriet, genstand for drøftelser mellem  

 Folketingets Socialudvalg og ministeren.
I forlængelse af et  

 samrådsspørgsmål den 7. december 1989 fremsendte ministeren et udkast til  

 hvorledes bemyndigelsen i lovforslagets § 22, stk. 2, ville blive udnyttet.  

 Herudover redegjorde ministeren i et svar til Socialudvalget (svaret på  

 Socialudvalgets spørgsmål 10) for udnyttelsen af bemyndigelsesbestemmelsen.  

 Det  

 fremgår af disse besvarelser, at ministeren tilsigtede, at der skulle ske  

 forlængelse, når den pågældende var under eller ventede på lægebehandling,  

 som måtte antages inden for 26 uger at kunne genskabe arbejdsdygtigheden.
Det  

 fremgår endvidere at spørgsmålet om hvorvidt arbejdsdygtigheden kunne  

 genskabes inden for 26 uger skulle træffes på baggrund af en lægelig  

 vurdering.
På foranledning af  

 Folketingets Socialudvalg blev der herefter indhentet en udtalelse fra  

 Justitsministeriets lovafdeling om, hvorvidt der ville være hjemmel i loven  

 til  

 at bruge bemyndigelsen på denne måde.
Af Justitsministeriets udtalelse af 1.  

 december 1989 fremgår at ministeriet fandt det tvivlsomt, om dette ville være  

 tilfældet, idet det ikke klart af lovforslaget fremgik, at personer som var  

  

 under  

  

 lægebehandling, tillige var  

 omfattet af lovbestemmelsen.
På den baggrund anførte ministeriet, at det var  

 enig i et af Socialministeriet stillet ændringsforslag, således at det klart  

 af loven kom til at fremgå, at også denne persongruppe ville være omfattet.  

 Herefter blev bestemmelsen i lovens § 22, stk. 1, nr. 2, ændret.
Den  

 oprindelige ordlyd af lovforslaget samt den endelige formulering af  

 bestemmelsen er citeret i Justitsministeriets udtalelse af 26. februar 1993.
Efter min opfattelse må  

 bestemmelsen i § 48 i 1990-bekendtgørelsen fortolkes på samme måde, som jeg  

 under A har anført vedrørende fortolkningen af § 22 i loven.
Der var således  

 ikke modstrid mellem lovens bemyndigelsesbestemmelse og bekendtgørelsen.
ad C)  

  

 Som det fremgår ovenfor i punkt A og B var Folketingets  

 intentioner med loven - efter min opfattelse - at såfremt en person ventede  

 på  

 sygebehandling og behandlingen alene skyldtes ressourcemæssige forhold hos  

 det  

 offentlige, skulle ventetiden fradrages i de 26 uger.
Konkrete sager må  

 derfor  

 løses i overensstemmelse med disse intentioner.
Af Dagpengeudvalgets  

 afgørelse og udtalelsen til mig fremgår, at udvalget ikke har lagt denne  

 fortolkning til grund.
Efter Dagpengeudvalgets opfattelse er afgørelsen i  

 overensstemmelse med ordlyden i dagpengelovens § 22, stk. 1, nr. 2, jf.  

 Socialministeriets bekendtgørelse nr. 688 af 11. oktober 1991 §§ 48 og 49,  

 stk. 1, nr. 1, samt intentionerne bag loven, og helt i overensstemmelse med  

 den  

 praksis som udvalget havde fulgt siden lovens ikrafttræden den 2. april 1990.
Uanset at Dagpengeudvalget  

 har fulgt denne praksis siden lovens ikrafttræden, er det efter min  

 opfattelse  

 tvivlsomt, om afgørelsen og dermed udvalgets praksis er i overensstemmelse  

 med  

 loven og Folketingets intentioner.
På baggrund af den tvivl der har været om  

 forståelsen af bestemmelsen, finder jeg imidlertid ikke fuldt tilstrækkeligt  

 grundlag for at kritisere den trufne afgørelse.
Jeg har dog i dag henstillet  

 over for Dagpengeudvalget, at det i lyset af det jeg har anført, på ny  

 overvejer (A's) sygedagpengesag.
 Afslutningsvis bemærkes, at  

 socialministeren i forbindelse med oversendelsen af Justitsministeriets  

 udtalelse af 26. februar 1993 til Folketingets Socialudvalg oplyste, at man  

 dels på baggrund af Justitsministeriets bemærkninger, dels under hensyntagen  

 til regeringens almindelige bestræbelser på at afbøde virkningerne af de  

 lange ventetider inden for sygehussektoren var indstillet på, at der  

 foretoges  

 en ændring af dagpengebekendtgørelsen, efter at de økonomiske konsekvenser af  

 en model herfor var afklaret.
 Ved Socialministeriets  

 bekendtgørelse nr. 683 af 25. august 1993 blev der herefter foretaget  

 ændringer  

 i bekendtgørelse nr. 688 af 11. oktober 1991. Der blev således som §  

 49 a  

 indsat en ny bestemmelse med  

 følgende ordlyd:
"§  

 49 a.  

  

 Ved afgørelsen af, om dagpengeretten kan forlænges i medfør af § 48, nr. 2 og  

 §  

 49, nr. 1, bortses fra den periode, hvor den sygemeldte venter på behandling  

 på  

 et offentligt sygehus." Den nævnte bestemmelse fik  

 virkning for personer der omfattes af varighedsbegrænsningen i lovens § 22,  

 stk. 1, den 1. september 1993 eller senere.
 Da det i denne sag rejste  

 fortolkningsspørgsmål således med virkning fra 1. september 1993 må anses for  

 bortfaldet, finder jeg ikke grundlag for at foretage videre i den anledning.
..." Ved brev af 18. maj 1994  

 meddelte Dagpengeudvalget at udvalget havde genoptaget sagen og truffet  

 følgende afgørelse:
 "Dagpengeudvalget finder  

 fortsat ikke, at De har ret til yderligere dagpenge efter den 31. oktober  

 1991.  

 Udvalget fastholder således, efter nøje at havde overvejet Ombudsmandens og  

 Justitsministeriets betragtninger, sin tidligere afgørelse med den tidligere  

 givne begrundelse.
 Dagpengeudvalget er enige med  

 ombudsmanden og Justitsministeriet i at ordlyden i § 22, stk. 1, nr. 2,  

 sprogligt kan forstås på 2 måder, og derfor kan give anledning til tvivl om,  

 hvorvidt ventetid på lægebehandling skal indgå i 26 ugersperioden.
 Det er imidlertid  

 Dagpengeudvalgets opfattelse, at afgørelsen er i overensstemmelse med  

 ordlyden  

 i dagpengelovens § 22, stk. 1, nr. 2, samt intentionerne bag loven, og er  

 helt  

 i overensstemmelse med den praksis, der er fulgt siden lovens ikrafttræden.
 Dagpengeudvalget har, som det  

 fremgår af Dagpengeudvalgets svar til Folketingets Ombudsmand af 16.  

 september  

 1993, lagt vægt på, at det af svaret til Folketingets Socialudvalg vedrørende  

 spørgsmål 10 - om hvad ministeren ville bruge bemyndigelsen til i  

 lovforslagets  

 § 22, stk. 2, fremgår, at bemyndigelsen tænkes anvendt til forlængelse af  

 dagpengeperioden, når den sikrede er under eller ventede på lægebehandling,  

 der  

 måtte antages inden for 26 uger at kunne genskabe fuld arbejdsdygtighed.
 Udvalget har endvidere lagt  

 vægt på, at det i svaret på spørgsmål 51, der blandt andet var en uddybning  

 af  

 ovennævnte spørgsmål, forudsættes, at den samlede udbetalingsperiode ikke  

 ville  

 kunne overstige den maksimale dagpengeperiode efter den dagældende lov (2  

 år).
På baggrund af  

 Justitsministeriets bemærkninger i skrivelse af 26. marts 1993 som De er  

 bekendt med, og under hensyntagen til regeringens almindelige bestræbelser på  

 at afbøde virkningerne af de lange ventelister inden for sygehussektoren blev  

 der gennemført en administrativ ændring i bekendtgørelsen om dagpenge ved  

 sygdom eller fødsel.
Herefter kan man se bort fra perioder, hvor den  

 sygemeldte  

 venter på behandling på offentligt sygehus, ved afgørelser af om  

 dagpengeretten  

 kan forlænges i medfør af § 48, nr. 2 og § 49, stk. 1, i Socialministeriets  

 bekendtgørelse nr. 688 af 11. oktober 1991, med seneste ændring ved  

 bekendtgørelse nr. 683 af 25. august 1993.
Dagpengeudvalget finder  

 således på baggrund af ovenstående ikke grundlag for at ændre praksis i  

 perioden før 1. september 1993, hvor Socialministeriets  

 ændringsbekendtgørelse  

 nr. 683 af 25. august 1993 trådte i kraft." Jeg meddelte herefter A at  

 såfremt han måtte ønske at anlægge sag ved domstolene, var jeg indstillet på  

 at  

 henstille til Civilretsdirektoratet at der blev bevilget ham fri proces.
 A's advokat meddelte herefter  

 den 9. september 1994 at A ville anlægge sag ved domstolene og i den  

 forbindelse søge om fri proces.
 Jeg henstillede herefter til  

 Civilretsdirektoratet at A's ansøgning om fri proces blev imødekommet.
