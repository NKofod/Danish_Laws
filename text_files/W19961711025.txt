 Kommissionen bedømmer, at vejen anlægges som forbindelsesvej mellem to  

 områder, men også er en nødvendig vej for ejeren af den berørte ejendom i  

 forbindelse med udnyttelse af ejendommen i overensstemmelse med lokalplanen.  

 Herefter afkortes erstatningen med 50 %.
 År 1996, torsdag den 21. november kl. 14.00 afholdt Taksationskommissionen  

 for Nordjyllands Amtsrådskreds II (syd) møde i Sønder Tranders, Aalborg  

 kommune.
 Der fremlagdes:
1. Indbringelsesskrivelse af 2. oktober 1996 fra Aalborg kommune 2. Kopi af udskrift af forhandlingsprotokollen angående åsteds- forretning  

 28. august 1996.
 3. Kopi af skrivelse af 30. august 1996 fra Aalborg kommune til Korna  

 Christensen.
 4. Kopi af skrivelse af 2. oktober 1996 fra samme til samme.
 5. Oplysningsmappe.
 6. Lokalplan 08-028, november 1987.
 7. Kopi af skrivelse af 4. oktober 1996 fra Aalborg kommune til Korna  

 Christensen.
Taksationskommissionen bestod af formanden, dommer W.
Aagaard, og  

 medlemmerne, gårdejer Johannes Michelsen og byrådsmedlem Knud Frandsen.
 Som sagkyndig bistand for kommissionen mødte landinspektør Ole Sørensen.
For Aalborg kommune mødte kontorchef J.
Speich og ingeniør Jørgen  

 Rasmussen.
Ejeren Korna Christensen var mødt ved svigersønnen Jørgen Løgstrup sammen  

 med advokat K.
Dyhrberg Nielsen.
 Protokollen blev ført af retsassessor Olav Dalsgaard Larsen.
Af sagens oplysninger fremgår, at Aalborg Byråd den 23. september 1996 i  

 henhold til lov om offentlige veje traf beslutning om ekspropriation af ca.  

 5.775 (m2) fra Korna Christensens ejendom matr. nr. 4 a Sdr.
Tranders by,  

 Sdr.
Tranders, til forlængelse af Selma Lagerløfs Vej.
Ejendommen er en  

 landbrugsejendom på ca. 84 ha med ejendomsværdi pr. 1. januar 1995 8.550.000  

 kr.
Af det eksproprierede areal på ca. 5.775 (m2) ligger ca. 320 (m2) i  

 landzone og ca. 5.455 (m2) i byzone.
Aalborg kommune har i skrivelse af 30.  

 august 1996 (bilag 3) anført, at der ikke ydes erstatning, idet vejanlægget  

 skønnes at tilføre restejendommen en værdiforøgelse, der overstiger værdien  

 af det afståede areal.
Ejeren Korna Christensen har ikke kunnet acceptere at  

 afstå arealet uden erstatning.
De af ekspropriationen omfattede arealer blev besigtiget.
Herunder  

 redegjorde landinspektør Ole Sørensen for vejprojektet.
Formålet med  

 projektet er bl.a. at forbedre trafikforholdene mellem Gistrup og Aalborg  

 samt at vejbetjene arealer vest for det nye vejstykke.
Disse arealer er i  

 lokalplanen udlagt dels til offentlige formål (universitetet m.v.), område A  

 4 i lokalplanen, dels til boligformål, område B 3. Advokat K.
Dyhrberg  

 Nielsen påpegede, at den nye vej gennemskærer en mark, der har været  

 bortforpagtet og dyrket samlet.
 Forhandlingsmøde afholdtes på Aalborg kommunes lokalkontor i Gistrup.
Kontorchef J.
Speich redegjorde nærmere for projektet og oplyste  

 herunder, at byzonearealet ved lokalplan 08-028 i 1987 blev udlagt til  

 universitetsformål m.v. og boligformål.
Grundværdien steg som følge af  

 lokalplanen fra 1,50 kr. pr. (m2) til 40 kr. pr. (m2). Pr. 1. januar 1996  

 udgør grundværdien fortsat 40 kr. pr. (m2) Vejstrækningen bliver gennemgående  

 7 m bred, hvortil kommer en rabat på 4,5 m i hver side.
Kontorchef J.
Speich nedlagde påstand om, at der ikke ydes erstatning,  

 fordi restejendommens værdi bliver forøget ved vejanlægget.
Udnyttelse af  

 arealerne i overensstemmelse med lokalplanens bestemmelser forudsætter, at  

 den nye vejstrækning etableres.
Ejendommens værdiforøgelse overstiger værdien  

 af det eksproprierede areal.
Han anførte, at der fra ejendommen for flere år  

 siden blev solgt råjord til 120 kr. pr. (m2), men en senere erhverver af  

 arealet er efterfølgende gået konkurs, og jorden kan i dag næppe sælges for  

 60 kr. pr. (m2).
Advokat K.
Dyhrberg Nielsen nedlagde påstand om en erstatning på  

 300 kr. pr. (m2) for byzonejord og 120 kr. pr. (m2) for landzonejord.
Disse  

 priser svarer til priser, som Korna Christensen har solgt råjord for.
Korna  

 Christensen er blevt pålagt vejbidrag 1.664.000 kr. excl. moms ud af et  

 samlet beløb på ca. 2.800.000 kr. excl. moms.
Der er ingen aktuelle planer om  

 at anvende ejendommens jorder til andet end landbrugsformål.
Ejendommen har  

 således ingen særlige fordele ved den nye vej.
En del af arealerne vest for  

 den nye vejstrækning kan vejbetjenes fra den eksisterende Bertil Ohlins Vej.
 Parterne fratrådte, hvorefter kommissionen drøftede sagen og afsagde  

 følgende  KENDELSE:
 Der er ikke forelagt kommissionen oplysninger om aktuelle jordsalg i  

 området, men der er tale om bynære jorder med en ikke ringe  

 forventningsværdi.
 Arealerstatningen findes passende at kunne fastsættes således:
 Det lægges til grund, at ejeren ikke har aktuelle planer om udnyttelse af  

 byzonearealet i overensstemmelse med lokalplanen.
 Kommissionen bedømmer, at vejen anlægges som en forbindelsesvej fra  

 Gistrup-området til Egensevej, men også er en nødvendig vej for ejeren i  

 forbindelse med udnyttelse af byzonearealet i overensstemmelse med  

 lokalplanen.
Der findes herefter at burde ske en afkortning i erstatningssummen som  

 følge af de fordele, ejeren får ved vejanlægget.
Ved fastsættelsen af  

 afkortningen tages bl.a. hensyn til de ulemper, ejeren påføres ved  

 gennemskæring af marken, så længe området er under landbrugsdrift.  

 Afkortningen fastsættes til 50%, således at der tilkendes ejeren Korna  

 Christensen en samlet erstatning på 418.725 kr., som forrentes med sædvanlig  

 ekspropriationsrente fra 23. september 1996. Erstatningen reguleres på  

 grundlag af endelig opmåling.
 Til dækning af advokatbistand tilkendes ejeren 3.500 kr.
 Sagen sluttet.
