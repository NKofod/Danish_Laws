 Der blev klaget over, at patienten ikke modtog en korrekt behandling af  

 sin praktiserende læge den 20. juli 1998, idet lægen  

 overså, at der kunne være tale om kræft, og derfor hverken  

 sendte vævsprøve til mikroskopi eller fjernede omkringliggende  

 væv.
Klage over manglende mikroskopisk  

 undersøgelse af fjernet modermærke Nævnet fandt grundlag for at kritisere den praktiserende læge  

 for hans undersøgelse og behandling af patienten den 20. juli 1998.  

 Nævnet lagde vægt på, at det af lægens journal af 20.  

 juli 1998 fremgik, at patienten havde kradset sig i et lille godartet  

 udseende modermærke med efterfølgende blødning, og at  

 lægen foretog afskrabning af modermærket uden at sende det  

 fjernede væv til mikroskopisk undersøgelse.
Lægen oplyste  

 i sin erklæring, at det fjernede væv var minimalt, og at han ikke  

 havde mistanke om noget ondartet.
Nævnet oplyste, at det er fagligt anerkendt, at det ikke er muligt  

 sikkert at skelne mellem godartede og ondartede modermærker ved  

 hjælp af syn og følesans, hvorfor det er vanlig faglig standard  

 ved fjernelse af modermærker at foretage mikroskopisk  

 undersøgelse på mindste anledning til mistanke om  

 kræftudvikling.
Dette gælder i særlig grad, når  

 modermærkerne er nyopståede hos voksne, har ændret sig med  

 hensyn til farve og størrelse, og hvis der har optrådt  

 blødning og/eller sårdannelse.
Nævnet fandt på denne  

 baggrund, at det var kritisabelt, at lægen undlod at sende det fjernede  

 væv til mikroskopisk undersøgelse.
Nævnet fandt derimod  

 ikke grundlag for kritisere, at lægen ikke fjernede omkringliggende  

 væv, da han ikke havde mistanke om, at modermærket var  

 ondartet.
