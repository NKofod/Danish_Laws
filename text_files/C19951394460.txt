 Denne vejledning til udfyldelse af ansøgningsskemaet henvender sig  

 specielt til de sagkyndige, der er godkendt til at medvirke ved udarbejdelse  

 af ansøgninger efter forbedringsordningen.
Vejledningen er bygget op som en gennemgang af ansøgningsskemaets enkelte  

 afsnit.
Vejledningen forudsætter kendskab til reglerne i lov og  

 bekendtgørelse.
 Vejledningen er opbygget som »løsbladsystem«, hvilket medfører,  

 at Strukturdirektoratet vil udsende rettelser/tilføjelser til de enkelte  

 afsnit i vejledningen, når der opstår behov herfor.
 Vejledningen kan ikke give svar på alle spørgsmål, men der er mulighed for  

 at ringe eller skrive til Strukturdirektoratet.
 Ansøgningsskemaet skal udfyldes fuldstændigt og nøjagtigt.
 Skemaet med bilag skal indsendes til Strukturdirektoratet, og samtidig  

 skal der indsendes et eksemplar (genpart eller fotokopi) til den lokale  

 jordbrugskommission til brug ved afsyning af de gennemførte investeringer.
Når Strukturdirektoratet har modtaget ansøgningen, vil ansøgeren straks  

 herefter og senest inden 1 uge modtage en kvittering for modtagelse af  

 ansøgningen.
Kvitteringsskrivelsen vil tillige indeholde en tilladelse til at  

 påbegynde investeringerne (igangsætningstilladelse).
 Umiddelbart herefter vil Strukturdirektoratet begynde at behandle  

 ansøgningen, og inden 4 uger vil man fremsende en godkendelse af ansøgningen,  

 et afslag på ansøgningen eller stille supplerende spørgsmål til den  

 sagkyndige, der har udarbejdet ansøgningen.
Punkt A.
Ansøgers navn, personnummer m.v.
Ansøgeren er den, der foretager investeringerne og søger om tilskud.
Dette  

 gælder uanset om ansøger er ejer eller forpagter af jordbrugsbedriften.
Hvis  

 ansøger har bortforpagtet bedriften skal pkt.
D afkrydses med »nej«  

 og udfyldes med forpagterens navn, adresse m.v.
Både ansøgers personnummer og virksomhedsnummer (SE-nr.) skal oplyses.
Dog  

 skal SE-nr. ikke oplyses, hvis ansøger har bortforpagtet bedriften.
Hvis  

 ansøger er et ApS eller A/S selskab oplyses kun SE-nr.
Deltager begge ægtefæller i driften af den ene ægtefælles eller begges  

 ejendom, er ansøger kun den ægtefælle, som i overvejende grad driver  

 ejendommen.
Det vil sige, at den ægtefælle, som i skattemæssig forstand er  

 betragtet som medhjælpende ægtefælle, ikke kan ansøge om støtte.
 Hvis bedriften ejes og drives af 2 (ikke ægtefæller) eller flere personer,  

 skal der udfyldes et skema for hver person med hensyn til punkterne A, B, C,  

 D, (eventuelt E), F og G, medens kun et af skemaerne udfyldes fuldt ud  

 omfattende hele bedriften.
 Søges der om det særlige tilskud til yngre jordbrugere, udfyldes skemaet  

 fuldt ud for den, der ansøger herom.
Punkt B.
Ejendomme og arealer under bedriften.
Oversigten skal omfatte samtlige ejendomme og arealer, som lovligt drives  

 sammen, herunder ejendomme og arealer, som tilkøbes eller tilforpagtes som  

 led i forbedringsplanen.
Dog kan ejendomme og arealer, som agtes afhændet,  

 ikke medregnes.
Det samme gælder tilforpagtede ejendomme og arealer, hvor der  

 ikke er sikkerhed for, at forpagteren har rådighed over ejendommene og/eller  

 arealerne i mindst 12 år fra ansøgningstidspunktet.
Disse ejendomme eller  

 arealer kan således heller ikke medregnes i nudrift i skemaets forskellige  

 punkter.
Hvis der indgår forpagtede ejendomme eller arealer i en forbedringsplan,  

 skal ejeren (bortforpagteren) medunderskrive ansøgningen.
Denne bestemmelse  

 betyder, at en egentlig forpagtningskontrakt for 12 år ikke er absolut  

 påkrævet, men at ejeren ved sin underskrift giver tilsagn om, at ejeren vil  

 genforhandle kontrakten med den hidtidige forpagter ved den nuværende  

 forpagtningskontrakts udløb.
For at udnytte denne fortrinsstilling skal  

 forpagteren være villig til at acceptere en forpagtningsafgift, der svarer  

 til, hvad der er normalt på den pågældende egn for jord af samme  

 beskaffenhed.
Hvis forpagtningsforholdet ikke vedrører hele bedriften, men kun  

 tilforpagtede ejendomme eller arealer, kan bortforpagteren i stedet for at  

 underskrive i ansøgningens pkt.
T, underskrive blanketten »Erklæring om  

 forpagtningsforhold i forbindelse med en forbedringsplan«.
Erklæringen  

 vedlægges ansøgningen.
Til identifikation af ejendomme/arealer under bedriften anføres i pkt.
B  

 bl. a. vurderingsnummeret, som består af et 3-cifret kommunenummer og et  

 ejendomsnummer for den enkelte ejendom.
Ejendomsnummeret fremgår bl.a. af  

 ejendomsskattebilletten og vurderingsmeddelelsen.
Jordbrugsbedriften skal omfatte mindst een ejendom, der er noteret som  

 landbrug/gartneri i matriklen og dermed undergivet landbrugspligt.
Dette  

 gælder dog ikke bedrifter, der i det væsentlige anvendes til  

 gartneri/frugtavl, planteskole, æg- og fjerkræproduktion eller pelsdyravl.  

 (Ved pelsdyr forstås i denne sammenhæng dyr, som avles med henblik på  

 pelsning, f.eks. mink og ræve). Den ejendom, hvorpå produktionen foregår,  

 skal dog være forsynet med en beboelsesbygning, og ejendommen skal drives af  

 beboerne.
Der kan således ikke ydes støtte i tilfælde, hvor f.eks. en  

 pelsdyravler har etableret en minkfarm på et lejet eller købt areal, hvis der  

 ikke på arealet er opført en bolig, hvor pelsdyravleren bor.
Hvis bedriften ikke omfatter en ejendom, der er undergivet landbrugspligt,  

 skal oplysninger om ejendommen, herunder oplysninger om ejendommens bolig,  

 anføres i pkt.
S.
Punkt C.
Ansøgers skattemæssige formue- og indkomstforhold efter  

  seneste selvangivelse.
Oplysningerne skal hidrøre fra den seneste selvangivelse.
Hvis der senere  

 er foretaget ændringer i forhold til de selvangivne beløb, anføres de ændrede  

 beløb.
 Det regnskabsår, der ligger til grund for den seneste selvangivelse,  

 anføres med måned og år for regnskabsårets begyndelse og slutning.
 Aktiver og gæld vedrører ansøgers samlede aktiver og passiver, uanset om  

 disse vedrører bedriften.
Værdien af fast ejendom anføres med den kontante ejendomsværdi inden  

 foretagelse af eventuelt formuenedslag.
Ligeledes skal besætning, inventar og  

 beholdninger anføres med værdien inden eventuelle nedslag og nedskrivninger.
 Gælden anføres med kontantværdien.
 Den skattepligtige formue vil i det omfang, der er foretaget nedslag og  

 nedskrivninger i selvangivelsen, ikke svare til forskellen mellem aktiver og  

 gæld.
Den skattepligtige indkomst skal kun vedrøre ansøger.
En eventuel  

 ægtefælles indkomst skal ikke anføres.
Punkt D.
Driftsforhold.
Spørgsmålet under pkt.
D skal altid besvares, medens de efterfølgende  

 felter i pkt.
D kun skal udfyldes, hvis bedriften drives af en anden end  

 ansøger (forpagtningstilfælde).
Punkt E.
Ansøgning om det særlige tilskud til yngre jordbrugere.
 Dette punkt skal kun udfyldes, hvis der ansøges om det særlige tilskud til  

 yngre jordbrugere, der første gang som ejer eller forpagter driver en  

 jordbrugsbedrift, og hvis følgende betingelser er opfyldt.
 Betingelserne for ydelse af det særlige tilskud er følgende:
 Ansøgeren kan betragtes som førstegangsetableret, hvis den ejendom, som  

 ansøger tidligere har drevet, i det væsentligste kun har tjent som bolig.
 Der kan endvidere ansøges om et særligt tilskud ved indsendelse af  

 forbedringsplan nr. 2, hvis betingelserne for at opnå tilskud også er opfyldt  

 på dette tidspunkt.
Hvis to eller flere jordbrugere i fællesskab driver en bedrift, og alle  

 opfylder de almindelige betingelser for at få tilskud, men kun den ene  

 opfylder betingelserne for at modtage det særlige tilskud, kan denne person  

 modtage et særligt tilskud beregnet i forhold til anparten af bedriften.
Det  

 er dog en forudsætning, at anparten af bedriften udgør halvdelen eller  

 derover, og andelen i driften mindst svarer til anparten.
Hvis f. eks. en far  

 og en søn i fællesskab driver en bedrift, der ejes i lige sameje, vil sønnen  

 ved en samlet investering på 800.000 kr. kunne modtage et særligt tilskud  

 beregnet i forhold til 400.000 kr.
 En yngre jordbruger, der ejer halvdelen af en bedrift og har forpagtet den  

 anden halvdel, og således driver hele bedriften, kan få tilskud i forhold til  

 hele investeringen.
Punkt F.
Anden offentlig støtte.
Pkt.
F udfyldes kun, hvis ansøger har fået støtte eller tilsagn om støtte  

 til investeringer, hvortil der er bevilget tilskud inden for de seneste 6 år.
Oplysninger skal desuden kun gives om investeringer på bedriften, hvortil  

 der er ydet støtte efter andre ordninger end forbedringsordningen.
Som  

 eksempler kan nævnes: Tilskud efter loven om støtte til miljøforbedrende  

 investeringer på mindre landbrug m.v. og mål 5b tilskud.
Den tilskudsberettigede investering anføres med det beløb, hvortil der er  

 ydet tilskud.
Hvis der f. eks. til en investering på 700.000 kr. kun er ydet  

 tilskud i forhold til 500.000 kr., anføres 500.000 kr.
 Den del af den samlede tilskudsberettigede investering, der vedrører  

 investeringer i bygninger og installationer, som er afskrivningsberettigede  

 efter §§ 18 og 19 i loven om skattemæssige afskrivninger m.v. skal oplyses.  

 Endvidere skal investeringer i grundforbedring og miljøforbedrende  

 investeringer oplyses. Årsagen hertil er, at disse investeringer ikke fragår  

 ved beregningen af det maksimale beløb, hvortil der kan ydes tilskud efter  

 forbedringsordningen inden for en periode på 6 år.
 Ved miljøforbedrende investeringer forstås investeringer, som efter deres  

 art er tilskudsberettigede efter lov om støtte til miljøforbedrende  

 investeringer i mindre landbrug m.v.
Punkt G.
Oplysninger om den, der driver bedriften.
Spørgsmålene i dette punkt omhandler den, der driver jordbrugsbedriften  

 som ejer eller forpagter, jf. pkt.
D.
Hovederhverv.
For at have jordbrug som hovederhverv kræves, at den, der  

 driver bedriften, anvender mere end halvdelen af sin arbejdstid i bedriften,  

 og opnår mindst halvdelen af sin samlede indkomst fra bedriften.
Mindst 25  

 pct. af den samlede indkomst skal dog komme fra egentlig jordbrugsvirksomhed  

 på bedriften.
Betingelsen om jordbrug som hovederhverv skal være opfyldt på  

 ansøgningstidspunktet og i hele tilskudsperioden.
 De nærmere regler om hovederhvervskravet fremgår af den særskilte  

 vejledning herom.
Hvis brugeren på ansøgningstidspunktet har beskæftigelse og/eller indkomst  

 uden for bedriften, skal beskæftigelsens art oplyses, samt arbejdstimer og  

 indkomst, uanset karakteren af beskæftigelsen og indkomsten.
Desuden skal  

 anføres den del af indkomsten fra bedriften, der vedrører landboturisme,  

 skovbrug m.v., jf. bekendtgørelsens § 14, stk. 2, nr. 2 - 7, Antallet af  

 arbejdstimer og indkomst uden for bedriften skal beregnes pr. år.
Hvis der på  

 ansøgningstidspunktet sker ændringer i beskæftigelsen, f. eks. at arbejdet  

 uden for bedriften ophører eller begrænses, skal der nærmere oplyses herom.
Faglig uddannelse.
Kravene til jordbrugerens faglige uddannelse er  

 fastsat i bekendtgørelsens § 10 og er afhængig af bedriftens  

 hovedproduktionsområde.
 Øverste ja/nej rubrik:
 Anvendes bedriften til landbrug (herunder pelsdyravl), gartneri,  

 planteskole eller frugtavl, og har jordbrugeren gennemgået det for det  

 pågældende produktionsområde fastsatte uddannelsesforløb, jf. § 10, stk. 1,  

 nr. 1 - 3, kan afkrydsning ske i den øverste ja-rubrik.
 Nederste ja/nej rubrik:
 Anvendes bedriften til andre formål end landbrug, gartneri, planteskole  

 eller frugtavl, eller hvis jordbrugeren ikke har gennemgået det fastsatte  

 uddannelsesforløb, jf. § 10, stk. 1, nr. 1 - 3, skal det oplyses, hvorvidt  

 jordbrugeren i 4 år inden for de senest 10 år har gennemgået en praktisk  

 og/eller teoretisk uddannelse inden for bedriftens hovedproduktionsområde.  

 Der skal vedlægges nærmere oplysninger om uddannelsesforløbet med angivelse  

 af arbejdssteder, ansættelsesperioder og angivelse af beskæftigelsens art.
 Jordbrugere født før 1958, som i 4 år inden for de seneste 10 år har  

 gennemgået en praktisk og/eller teoretisk uddannelse inden for bedriftens  

 hovedproduktionsområde opfylder uddannelseskravet, hvis den sagkyndige  

 skønner, at den pågældende er i besiddelse af tilstrækkelige faglige  

 kvalifikationer til gennemførelse af forbedringsplanen.
 I andre tilfælde afgør Strukturdirektoratet konkret, om den pågældendes  

 faglige kvalifikationer er tilstrækkelige.
Regnskabsføring.
Det skal oplyses, om den, der driver bedriften på  

 ansøgningstidspunktet, fører driftsregnskab i henhold til § 11 i  

 bekendtgørelsen.
Det er ikke er en betingelse, at der føres driftsregnskab på  

 ansøgningstidspunktet, men driftsregnskab skal føres fra planens iværksættelse og i hele  

 tilskudsperioden.
Punkt H.
Oplysninger om de påtænkte investeringer.
 Gennemføres forbedringsplanen uden at være etapeopdelt anføres samtlige  

 investeringer under »Etape 1«.
Hvis forbedringsplanen derimod gennemføres i 2 etaper opdeles  

 investeringerne på »Etape 1« og »Etape 2«.
Hvis der er 2  

 etaper udfyldes desuden sidste linie »Samlet investeringsudgift i denne  

 ansøgning«.
En etape skal omfatte en tilskudsberettiget udgift på mindst  

 50.000 kr. for at opnå tilskud.
 Der skal anføres alle de investeringer, der påtænkes gennemført inden  

 planens afslutning, uanset om investeringen er tilskudsberettiget eller ej.
 I rubrikken »Kode« anføres et kodenummer for hver enkelt  

 investering, jf. den efterfølgende kodeliste.
Under »Investeringsart« anføres den planlagte investering.
Hvis  

 der er tale om en bygning, der også indeholder inventar, skal inventaret også  

 anføres.
Investeringen kan anføres i samme linie, men investeringsudgiften  

 skal opdeles på »Bygninger« og »Inventar/maskiner«.
Hvis  

 det er nødvendigt for beskrivelsen af investeringen, kan investeringen i  

 bygning anføres i en linie, og inventarinvesteringen i en anden linie.
Under »Invest. udgifter« anføres den samlede investeringsudgift  

 inkl. en ikke tilskudsberettiget del af investeringen.
I rubrikken  

 »heraf tilskudsb.« anføres kun den tilskudsberettigede  

 investeringsudgift, som deles op på »Bygninger« og  

 »Inventar/maskiner«, hvis investeringen både omfatter  

 bygningsinvesteringer og inventar.
 I kolonnen »Bygninger« anføres investeringer i bygninger og  

 installationer, der er afskrivningsberettigede efter §§ 18 og 19 i  

 afskrivningsloven, medens inventardelen, maskiner, besætning og andre  

 investeringer anføres under »Inventar/maskiner«.
Beløbene under »Heraf tilskudsb.« er således summen af beløbene  

 under »Bygninger« og »Inventar« Rubrikken, der omhandler kapacitetsudvidende investeringer i svinesektoren  

 skal altid udfyldes, hvis planen omfatter sådanne investeringer, selv om  

 disse investeringer ikke er tilskudsberettigede.
 Rubrikkerne, der omhandler kapacitetsudvidende investeringer i  

 malkekvægsektoren skal ligeledes altid udfyldes, uanset om investeringen er  

 tilskudsberettiget eller ej.
 Investeringsudgifter, der ikke er tilskudsberettigede.
 Nedenfor omtales de investeringer, der ikke er tilskudsberettigede, samt  

 de investeringer, der kun er tilskudsberettigede i visse situationer.
 Investeringer, hvortil der ydes tilskud efter anden lov.
En investering kan ikke både støttes efter forbedringsordningen og anden  

 lovgivning.
Dette gælder selv om hele investeringsudgiften ikke indgår i  

 tilskudsgrundlaget efter anden lov.
En investering, der beløber sig til  

 100.000 kr., og som opnår tilskud efter anden lovgivning på grundlag af et  

 tilskudsgrundlag på 80.000 kr., kan således ikke opnå tilskud efter  

 forbedringsordningen beregnet på grundlag af de resterende 20.000 kr.
 Investeringer i beboelsesbygninger og andre investeringer, der  

 anvendes privat.
 Der kan ikke ydes tilskud til investeringer vedrørende beboelsesbygninger.  

 Dette gælder dog ikke, hvis bygninger på bedriften skal anvendes til turister  

 i forbindelse med landboturisme på bedriften.
Andre investeringer, der skal anvendes privat kan heller ikke opnå  

 tilskud.
Hvis en investering både skal anvendes i bedriften og privat, skal  

 der foretages en fordeling af investeringsudgiften i forhold til anvendelsen,  

 således at kun den driftsmæssige del af udgiften anføres som  

 tilskudsberettiget.
Som eksempler på en sådan investering kan nævnes  

 investeringer i halmfyr og andre varmekilder, varebil, samt investeringer til  

 landboturisme, som både anvendes privat og til turister.
 Hele investeringsudgiften anføres under »Invest.udgifter«,  

 medens beløbet under »Heraf tilskudsb.« er fratrukket den private  

 del.
 Investeringer, der foretages efter brand og lignende på ejendommen.
Hvis der søges tilskud til investeringer, der foretages efter en brand,  

 storm eller lignende, kan der kun ydes tilskud til den del af  

 investeringsudgiften, der overstiger erstatningssummen.
Hele  

 investeringsudgiften anføres under »Invest. udgifter«, medens  

 beløbet under »Heraf tilskudsb« reduceres med erstatningssummen.
 Investeringer i vandingsanlæg .
Tilskud til vandingsanlæg kan ydes inden for gartneri, frugtavl og  

 planteskoleproduktion, herunder frilandsgartneri, på en landbrugsejendom.
Ved  

 frilandsgartneri forstås kun egentlig gartneriproduktion som f. eks.  

 grøntsagsproduktion og ikke kartoffeldyrkning.
Inden for landbrugsproduktion kan tilskud kun ydes til vandingsmaskiner,  

 flytbare vandingsledninger, motorer og pumper.
Tilskud kan således ikke ydes  

 til investeringer i faste anlæg som boring, ledning og el-installation.
 For at opnå tilskud til vandingsanlæg skal det senest i forbindelse med  

 indberetning af den færdige investering dokumenteres, at der foreligger  

 endelig tilladelse til vandindvinding i mindst 10 år for den nødvendige  

 vandmængde.
 Værdien af eget arbejde .
Værdien af eget arbejde er ikke tilskudsberettiget.
Det samme gælder løn  

 til bedriftens ansatte, der deltager i et byggeri.
 Miljøforbedrende investeringer i opbevaring af husdyrgødning .
Tilskud til investeringer i opbevaring af husdyrgødning (miljøforbedrende  

 investeringer) kan ikke ydes, hvis fristen for opfyldelse af lovgivningens  

 krav om opbevaring af husdyrgødning er overskredet.
Det vil sige, at der ikke  

 kan ydes tilskud til at lovliggøre de miljømæssige opbevaringsforhold på  

 bedriften.
Tilskud til miljøforbedrende investeringer ydes således kun i  

 tilfælde, hvor reglerne om tilstrækkelig opbevaringskapacitet er opfyldt på  

 ansøgningstidspunktet.
 Der kan ikke ydes tilskud til miljøinvesteringer, hvis der i forbindelse  

 med investeringerne sker en forøgelse af produktionskapaciteten inden for  

 svinesektoren.
Der kan dog ydes tilskud til etablering af en eventuel overkapacitet til  

 opbevaring.
Den tilskudsberettigede del af investeringen beregnes efter  

 følgende formel:
 KEI svarer til opbevaringskapaciteten efter investeringens gennemførelse.  

 TK svarer til den tilstrækkelige opbevaringskapacitet og KFI svarer til  

 opbevaringskapaciteten inden investeringen som videreføres efter  

 investeringen.
 Hvis der søges om tilskud til overkapacitet vedlægges »Erklæring om  

 tilstrækkelig kapacitet«, underskrevet af planteavlskonsulenten.
 Hvis der på en ejendom med svin søges tilskud til overkapaciteten er  

 tilskuddet betinget af, at ansøgeren forpligter sig til i 2 år fra  

 investeringens gennemførelse at opretholde samme forholdsmæssige  

 overkapacitet.
 Besætningsudvidelse .
 Der kan kun ydes tilskud til investeringer i stambesætning og ikke i  

 salgsbesætninger som fedekalve og lignende.
 Tilskud kan ikke ydes til køb af svinebesætning, uanset om der er tale om  

 stam- eller salgsbesætning.
 Investeringer i svinesektoren .
 Tilskud til investeringer i svinesektoren kan ikke ydes til investeringer,  

 der medfører en større produktionskapacitet.
 Kapaciteten måles i slagtesvinepladser og ved omregningen fra pladser til  

 søer til slagtesvinepladser anvendes faktoren 6,5.
Tilskud til investeringer i svinesektoren er desuden betinget af, at  

 mindst 35 pct. af det foder, som svinene forbruger, ved forbedringsplanens  

 afslutning kan avles på bedriften.
Ved beregningen af foderforbruget er det  

 svinenes samlede foderforbrug (ikke kun kornforbruget) målt i foderenheder,  

 der er afgørende.
Det er ikke nødvendigt, at foderet faktisk avles på  

 bedriften, men bedriftens areal skal have en sådan størrelse og bonitet, at  

 det nødvendige foder vil kunne avles på bedriften.
Ved investeringer i svinesektoren forstås investeringer i staldbygninger  

 samt investeringer i tekniske anlæg og inventar, der installeres i  

 staldbygninger.
Investeringer uden for svinestalden, som f. eks.  

 foderopbevaringsrum, medregnes således ikke til investeringer i  

 svinesektoren.
 Tilskud til investeringer i svinesektoren kan ydes, hvis bedriftens  

 samlede antal pladser til svin ikke forøges fra nudrift til efter  

 investering.
Tilskud kan desuden ydes selv om bedriftens samlede antal pladser forøges,  

 hvis en svinestald ombygges til samme antal pladser eller svinestalden tages  

 ud af brug/nedrives.
Det er i denne situation en betingelse, at stalden i  

 nudrift og den ombyggede eller nye stald anvendes til samme art svin  

 (slagtesvin, goldsøer, gylte m.m.).
 I alle situationer, hvor en svinestald tages ud af brug i forbindelse med  

 investeringer i ny stald, er det en betingelse for tilskud, at den gamle  

 svinestald ikke vil blive anvendt til svin i tilskudsperioden.
Ved opgørelsen af antal stipladser i nudrift kan der som udgangspunkt kun  

 medregnes de stipladser, som faktisk benyttes på ansøgningstidspunktet.
Hvis  

 stipladser ikke benyttes på ansøgningstidspunktet pga. sygdom eller pga., at  

 ejendommen netop er overtaget, kan stipladserne dog medregnes, hvis den  

 pågældende stald er fuldt funktionsdygtig, uden at der foretages  

 investeringer.
 I de tilfælde, hvor der søges om tilskud til en investering i  

 svinesektoren skal følgende oplysninger/tegninger medsendes ansøgningen:
 Investeringer i malkekvægsektoren .
 Ydelse af tilskud til investeringer i malkekvægsektoren er afhængig af, om  

 antallet af heltidsbeskæftigede på bedriften efter planens afslutning er over  

 eller under 1,6.
 Hvis antallet af heltidsbeskæftigede på bedriften efter planens afslutning  

 højst vil udgøre 1,6, svarende til 2880 timer, er ydelse af tilskud til  

 investeringer i malkekvægsektoren betinget af, at investeringen højst bringer  

 antallet af årskøer op på 50 pr. heltidsbeskæftiget efter planens afslutning,  

 dvs. højest 80 årskøer ved 1,6 heltidsbeskæftiget.
 Hvis antallet af heltidsbeskæftigede på bedriften efter planens afslutning  

 overstiger 1,6, er ydelse af tilskud til investeringer i malkekvægsektoren  

 betinget af, at antallet af årskøer højst forøges med 15 pct.
Reglerne om investeringer i malkekvægsektoren er prohibitive.
Det vil  

 sige, at der ikke kan ydes tilskud til nogen del af investeringen i  

 malkekvægsektoren, hvis grænserne overskrides.
Reglerne gælder både for  

 investeringer i følge planen, og for investeringer, der foretages uden for  

 planen, men inden planens afslutning.
Hvis landmanden f. eks. for egen  

 regning gennemfører yderligere investeringer i malkekvægsektoren inden  

 planens afslutning, og hvis dette medfører, at grænserne overskrides, vil  

 tilskuddet til investeringerne i malkekvægsektoren bortfalde.
 Ved investeringsudgifter i malkekvægsektoren forstås udgifter til de  

 bygninger, der er direkte knyttet til mælkeproduktionen, udgifter til  

 tekniske anlæg og inventar, der installeres i sådanne bygninger, samt  

 udgifter til køb af malkekøer og kvier (opdræt) på 2 år eller derover.
 Som eksempler på investeringer i malkekvægsektoren kan nævnes  

 malkekvægstalde, malkestalde, malkerum, rørmalkningsanlæg, mælkekøletanke,  

 ventilationsanlæg og de indvendige dele af udmugnings- eller gylleanlæg, der  

 placeres i malkekvægstalden.
 Investeringer vedrørende oksekødsektoren .
Tilskud til investeringer vedrørende oksekødsektoren kan kun ydes, hvis  

 kødkvægtætheden på bedriften ved planens afslutning ikke overstiger 2  

 storkreaturer pr. ha af det samlede foderareal, der anvendes til foder til  

 dette kvæg.
Hvis bedriftens totale dyrehold (både kødkvæg og malkekvæg) ikke  

 overstiger 15 storkreaturer, udgør loftet dog 3 storkreaturer pr. ha.
 Ved kødkvæg forstås ammekøer inkl. opdræt, kalve fra denne besætning til  

 opfedning samt indkøbte fedekalve, tyre m.v. til opfedning, mens malkekøer  

 eller kalve og tyre fra ejendommens malkekvægbesætning til opfedning ikke er  

 omfattet af begrebet.
Ved investeringer vedrørende oksekødsektoren forstås investeringer, der er  

 knyttet til kødkvæget.
Det vil f. eks. sige stalde til kødkvæg, bygninger til  

 opbevaring af foder til kødkvæget, bygninger og inventar til forarbejdning af  

 foder til kødkvæget, fodervogne og husdyrgødningsopbevaringsanlæg til  

 kødkvæget samt indkøb af ammekøer.
Derimod er investeringer til andre  

 besætningstyper eller til markbruget ikke omfattet af begrebet.
 Storkreaturer er et teknisk begreb, og ved beregningen af antal  

 storkreaturer anvendes samme omregning som i andre forbindelser:
 Ved foderareal til kødkvæg forstås arealer, hvorpå der dyrkes følgende  

 afgrøder:
 Som foderareal kan ikke medregnes græsgange, som kun anvendes periodisk,  

 og græsgange, som ikke er gødet, opdyrket, tilsået eller drænet.
 Ved beregningen af foderarealet kan kun medregnes det foderareal, hvorpå  

 der dyrkes foder, der rent faktisk anvendes som foder til kødkvæg på  

 bedriften.
 Hvis der efter forbedringsplanens gennemførelse på et areal skal dyrkes  

 foder, der både anvendes til kødkvæg og til andre dyr (f. eks. malkekøer),  

 skal foderarealet til bedriftens kødkvæg beregnes forholdsmæssigt efter  

 følgende formel:
 Hvis der på et areal skal dyrkes foder, der både anvendes til ansøgers  

 kødkvæg og til andre landmænds dyr, eller hvis en del af det dyrkede foder  

 sælges, skal foderarealet til bedriftens kødkvæg ligeledes beregnes  

 forholdsmæssigt.
 Investeringer vedrørende æg- og fjerkræsektoren .
Der kan som hovedregel ikke ydes tilskud til investeringer inden for æg-  

 og fjerkræsektoren.
Tilskud til investeringer til beskyttelse af miljøet og  

 til investeringer til forbedring af de hygiejniske vilkår for besætningen og  

 dyrenes velfærd kan dog ydes under forudsætning af, at der ikke sker en  

 forøgelse af produktionskapaciteten.
Som et eksempel på en tilskudsberettiget  

 investering kan nævnes ændring i en stald, der medfører, at hønsene får bedre  

 plads (dyrevelfærd), uden at antallet af høns forøges.
Andre investeringer,  

 som f. eks. investeringer i foderopbevaringsrum, er derimod ikke  

 tilskudsberettigede, selv om de foretages i forbindelse med investeringer  

 vedrørende miljøet, hygiejnevilkårene eller dyrevelfærdet.
 For at kunne sige, at produktionskapaciteten ikke forøges, skal der være  

 tale om samme slags fjerkræ før og efter investering (f. eks. æglæggende  

 høner). Hvis investeringen medfører, at produktionen ændres fra f.eks. høner  

 til kyllinger, kan der ikke ydes tilskud til investeringerne i miljø,  

 dyrevelfærd eller hygiejne.
 Investeringer inden for skovbrugssektoren .
 Der kan ikke ydes tilskud til investeringer inden for skovbrugsvirksomhed.
 Tilskud til investeringer i forbindelse med dyrkning af gran, der anvendes  

 til juletræer og pyntegrønt, kan dog ydes efter forbedringsloven (indkøb af  

 planter er ikke tilskudsberettiget).
 Investeringer i forbindelse med frugt .
Støtte kan ydes til indkøb af frugttræer og frugtbuske.
Støtte kan dog  

 ikke ydes til indkøb af æble- og pæretræer i forbindelse med oprettelse eller  

 udvidelse af plantager.
Desuden kan støtte ikke ydes til andre investeringer, der foretages med  

 henblik på oprettelse eller udvidelse af æble- og pæreplantager.
Derimod kan  

 støtte ydes til investeringer, herunder indkøb af træer, i forbindelse med  

 fornyelse af æble- og pæreplantager.
 Ændringer af investeringerne i en godkendt forbedringsplan .
 Det er vigtigt, at de planlagte investeringer nøje vurderes, idet der som  

 hovedregel ikke kan foretages ændringer af godkendte investeringer.
 Ændringer, som under visse betingelser vil kunne godkendes, kan opdeles i  

 2 hovedgrupper:
 Det er en generel forudsætning for at få godkendt ændrede investeringer,  

 at følgende betingelser opfyldes:
Punkt I.
Tidsplan for forbedringsplan/investering .
Det skal anføres, hvornår forbedringsplanen afsluttes.
Det understreges,  

 at en plan normalt ikke kan afsluttes samtidig med investeringernes  

 afslutning, idet der må regnes med en indkøringsperiode.
Tidspunktet for  

 planens afslutning må anslås under hensyn til karakteren og omfanget af  

 investeringerne, men planen skal afsluttes senest 6 år efter, at ansøgningen  

 er imødekommet (meddelelse af forhåndstilsagn), eller der er givet tilladelse  

 til at begynde investeringerne(igangsætningstilladelse).Denne frist er  

 ufravigelig.
Tidspunkterne for investeringernes påbegyndelse og afslutning skal angives  

 så nøjagtigt som muligt.
Hvis planen gennemføres i 2 etaper, må etape 2 først  

 påbegyndes i det år, der er angivet i planen, og først når der er meddelt  

 særskilt forhåndstilsagn til etapen.
Ved en etape forstås en selvstændig  

 investering.
En stald kan således ikke opføres delvist og derefter  

 indberettes i etaper, hvorimod f. eks. en stald og en lade kan gennemføres i  

 hver sin etape.
Punkt J.
Finansiering af investeringerne .
Oplysningerne i pkt.
J skal gives på grundlag af den finansieringsplan,  

 der forudsættes at være udarbejdet inden indsendelse af ansøgning om tilskud,  

 herunder på grundlag af lånetilbud.
 Beløbene skal angives som kontantprovenu, og ved lån skal den effektive  

 rente angives.
Summen af beløbene skal svare til den samlede investeringsudgift i pkt.
H.
 Ved finansiering med »Egne midler« samt »Andet« skal  

 der gives oplysning om arten.
Punkt K.
Oplysninger vedr. investeringerne .
 Hvis der søges om tilskud til investeringer i svinesektoren skal det  

 oplyses, om 35 pct.'s reglen er opfyldt, og desuden skal antallet af pladser  

 til svin oplyses.
Hvis planen omfatter investeringer i malkekvægsektoren, der medfører en  

 kapacitetsudvidelse, skal der foreligge et tilsagn om tildeling af en  

 basisandel (mælkekvote), der muliggør den forudsatte produktion og indtjening  

 i planen.
En kopi af tilsagn om tildeling af basisandel skal vedlægges  

 ansøgningen.
 »Basisandel« svarer til den samlede basisandel efter tildeling  

 af supplerende/yderligere basisandel, og basisandel skal mindst være af samme  

 størrelse som »Samlet mælkeydelse efter investering«. »Pct.  

 mælk« anføres med den fedtprocent, som er anført i mælketilsagnet.  

 »Antal årskøer« skal udfyldes med det antal årskøer, som  

 basisandelen giver mulighed for at have på bedriften, og skal svare til  

 antallet af årskøer efter investeringen.
 Hvis der søges om tilskud til en investering til opbevaring af  

 husdyrgødning (miljøinvesteringer) skal det oplyses, om kravene om  

 tilstrækkelig kapacitet er opfyldt ved forbedringsplanens begyndelse, det vil  

 sige inden investeringerne foretages, idet tilskud ikke kan ydes til  

 lovliggørelse af miljøforholdene på bedriften.
Det er en betingelse for at få godkendt en forbedringsplan, at kravene i  

 miljølovgivningen om udbringning, udnyttelse og opbevaring af husdyrgødning  

 er opfyldt ved forbedringsplanens afslutning og senest på det tidspunkt, der  

 følger af miljølovgivningen.
Hvis opfyldelse af disse krav forudsætter  

 investeringer, skal disse investeringer medtages i forbedringsplanen, uanset  

 om investeringerne er tilskudsberettigede eller ej.
Punkt L.
Arbejdskraftbehov.
Arbejdskraftbehovet på bedriften er det behov for arbejdskraft, der efter  

 bedriftens karakter er nødvendigt.
Det faktisk anvendte arbejdsforbrug på  

 bedriften er derfor ikke afgørende.
Ved beregningen af arbejdskraftbehovet  

 kan som udgangspunkt anvendes de timesatser, der er anført for de enkelte  

 produktionsgrene i »Håndbog for Driftsplanlægning«, idet der dog  

 skal tages hensyn til højere eller lavere mekaniseringsgrad på bedriften.  

 Anvendes timesatser, der afviger væsentligt fra normtimesatserne i  

 »Håndbog for Driftsplanlægning«, skal dette nærmere begrundes.
 Efter investeringen skal arbejdskraftbehovet mindst udgøre 900 timer  

 årligt, dog skal behovet udgøre mindst 1400 timer årligt ved godkendelse af  

 plan nr. 2 eller senere planer.
Punkt M.
Arealanvendelse .
Den angivne arealanvendelse skal svare til den arealanvendelse, der er  

 forudsat ved beregningerne af arbejdsindkomsten fra bedriften i pkt.
P og Q.  

 Arealer, der anvendes til andre produktioner end de trykte i pkt.
M, anføres  

 i de tomme felter, og der anføres det relevante kodenummer, jf. bilag.
Punkt N.
Kapitalgrundlag .
 Kapitalværdierne i nudrift skal udtrykke de driftsmæssige handelsværdier,  

 således som disse fastsættes ved udarbejdelse af driftsregnskaber.
 Værdien af ejendommen (summen af driftsbygninger, jord og beboelse) kan  

 ikke ansættes til en værdi, der er lavere end den værdi, der er fastsat ved  

 den seneste offentlige vurdering.
 Værdien af besætning kan ikke direkte ansættes til værdien i seneste  

 status, idet værdien skal ansættes for bedriftens gennemsnitlige  

 årsbesætning.
 Beholdninger ansættes til en anslået handelsværdi af normalbeholdningerne,  

 svarende til de gennemsnitlige beholdninger i løbet af et år.
 Kapitalværdierne efter investering anføres som handelsværdierne i nudrift  

 med tillæg af samtlige investeringer, og ikke kun de tilskudsberettigede  

 investeringer.
 Med hensyn til værdien af besætning bemærkes, at værdien skal ansættes for  

 det antal dyr, der forudsættes at være på bedriften efter investeringen, og  

 værdien kan således ikke ansættes som værdien i nudrift med tillæg af  

 indkøbte dyr, men skal tillige tillægges værdien af eget tillæg og besætning.
Brugers gældsforpligtelser i nudrift i pkt.
N. anføres med kontantværdien.  

 Der ses bort fra gæld, der er tinglyst i ejendomme, der ikke er omfattet af  

 planen, og gæld vedrørende anden erhvervsvirksomhed.
Brugers  

 gældsforpligtelse efter investering fastsættes som gældsforpligtelser i  

 nudrift med tillæg af fremmedkapital (både egentlige lån og f. eks.  

 forhøjelse af kassekredit) til finansiering af samtlige investeringer.
Faktisk betalte renter i nudrift skal angives pr. år, hvilket får  

 betydning, hvis der er stiftet gæld i løbet af et regnskabsår.
Faktisk  

 betalte renter efter investering skal anføres som renter i nudrift med tillæg  

 af renter af fremmedkapital (herunder forhøjelse af kassekredit) til  

 finansiering af investeringerne og med fradrag af det forventede årlige  

 tilskud efter forbedringsordningen.
 Forrentningen af egenkapitalen er fastsat til 3,5 pct. både i nudrift og  

 efter investering.
 Ved beregningen af standardafskrivninger skal de anvendte  

 afskrivningsprocenter ligge inden for følgende intervaller, med mindre der  

 foreligger specielle forhold:
 Bygninger: 2 - 4 pct.
 Maskiner og inventar: 10 - 15 pct.
 Grundforbedring: 4 - 12 pct.
 Væksthuse: 3 - 9 pct.
Hvis andre procenter anvendes, skal nærmere redegørelse anføres i pkt.
S.
 Der skal afskrives med samme procentsats før og efter investering, med  

 mindre det ud fra de planlagte investeringer kan begrundes at ændre herpå.
Punkt O.
Kapacitetsomkostninger m.v .
Kapacitetsomkostninger i nudrift ansættes til de årlige normale  

 omkostninger.
Kapacitetsomkostningerne i det seneste regnskabsår kan således  

 kun som udgangspunkt lægges til grund, idet der skal korrigeres for unormale  

 forhold i regnskabsåret.
Kapacitetsomkostninger efter investering angives  

 under hensyn til de ændringer, som forbedringsplanen medfører.
Punkt P.
Beregning af arbejdsindkomst fra bedriften på  

 ansøgningstidspunktet: .
 Der skal foretages en beregning af bruttoudbytte, stykomkostninger og  

 dækningsbidrag for de enkelte driftsgrene (hver enkelt produktion) ved  

 bedriften på ansøgningstidspunktet.
Beregninger skal foretages på årsbasis og på grundlag af seneste  

 regnskaber.
Der skal dog foretages korrektioner for unormale forhold som f.  

 eks. tørke, sygdom i besætningen eller midlertidig uudnyttet  

 produktionskapacitet.
Beregningerne skal foretages på med udgangspunkt i  

 normaltal for priser og omkostninger samt normale produktionsforhold, idet  

 der tages hensyn til ansøgers forhold og bedriftens produktionsbetingelser.
 Ved beregningen af arbejdsindkomsten fra bedriften skal indgå indkomst fra  

 egentlig jordbrugsvirksomhed (herunder lejeværdi af egen bolig og værdi af  

 forbrug af egne produkter) og indkomst fra de i bekendtgørelsens § 14, stk.  

 2, nævnte aktiviteter på bedriften:
 Man kan således ikke medregne indkomster fra maskinstationsvirksomhed,  

 grusgravning m.v.
 Indkomster fra skovbrugsvirksomhed skal som nævnt indgå i beregningen af  

 arbejdsindkomsten fra bedriften, men der kan ikke ydes tilskud til  

 investeringer inden for skovbrugsvirksomhed efter forbedringsordningen.  

 Tilskud til investeringer i forbindelse med dyrkning af gran, der anvendes  

 til juletræer og pyntegrønt, kan dog ydes efter forbedringsordningen (indkøb  

 af planter er ikke tilskudsberettiget).
Egentlig jordbrugsvirksomhed omfatter også forskellige nicheproduktioner  

 på en landbrugsejendom, så som f. eks. kaninavl, regnormeproduktion,  

 snegleproduktion, hjorteavl og hestestutteri.
Derimod omfatter egentlig  

 jordbrugsvirksomhed ikke rideskole, hestepension, dyrehospital og andre  

 virksomheder, der efter landbrugsloven ikke er tale om en jordbrugsmæssig  

 virksomhed.
Med hensyn til akvakulturer (f. eks. dambrug og åleopdræt) skal det  

 understreges, at tilskud til investeringer inden for disse sektorer kun kan  

 ydes efter forbedringsordningen, hvis de investeringsudgifter, der efter  

 deres art er tilskudsberettigede, højst udgør 180.000 ECU, svarende til ca.  

 1,3 mill. kr.
Hvis de tilskudsberettigede investeringsudgifter overstiger  

 dette beløb, er ansøger henvist til at søge støtte efter anden lovgivning.
 Arbejdsindkomsten pr. heltidsbeskæftiget , der beregnes ved at dividere  

 antallet af heltidsbeskæftigede » 1800 timer op i arbejdsindkomsten fra  

 bedriften, skal være lavere end den referenceindkomst, der er fastsat på  

 ansøgningstidspunktet.
Punkt Q.
Beregning af arbejdsindkomst fra bedriften efter  

 forbedringsplanens gennemførelse .
Ved beregningen af bruttoudbytte, stykomkostninger og dækningsbidrag skal  

 der anvendes samme pris- og omkostningsniveau som i nudrift i pkt.
P.  

 Ændringer i beregningen af dækningsbidrag pr. enhed i forhold til nudrift må  

 kun foretages, hvis gennemførelsen af investeringerne kan betinge dette.
Der  

 kan f. eks. være tale om større dækningsbidrag som følge af ny foderteknik og  

 dermed mindre foderforbrug eller om større dækningsbidrag fra marken som  

 følge af vandingsanlæg.
 Spørgsmålet om, hvorvidt arbejdsindkomsten pr. heltidsbeskæftiget efter  

 planens gennemførelse er mindst 10 pct. større end på ansøgningstidspunktet  

 skal altid besvares.
Hvis stigningen i arbejdsindkomsten pr. heltidsbeskæftiget udgør mindre  

 end 10 pct., må der nærmere redegøres for, om planens investeringer er  

 nødvendig for at opretholde indkomsten på det nuværende niveau (mindst 50  

 pct. af referenceindkomsten). For at investeringerne kan anses for nødvendige  

 for at opretholde indkomsten, er det ikke tilstrækkeligt, at investeringerne  

 er nødvendige.
Det skal konkret godtgøres, at de enkelte investeringer er  

 hensigtsmæssige.
 Der vil typisk være tale om udskiftningsinvesteriner/reinvesteringer eller  

 investeringer, der er nødvendiggjort af krav fra det offentlige.
Punkt R.
Beregning af ansøgers økonomiske behov for støtte på  

 ansøgningstidspunktet .
Ansøgeren, det vil sige den, der foretager investeringerne, skal have et  

 rimeligt økonomisk behov for støtte.
For at undersøge dette spørgsmål  

 foretages beregningen i punkt R.
Hvis slutresultatet af beregningen er nul  

 eller et negativt beløb, er betingelsen om økonomisk behov opfyldt.
Hvis slutresultatet af beregningen er positivt, vil Strukturdirektoratet  

 reducerer de tilskudsberettigede investeringsudgifter i skemaets pkt.
H med  

 det positive beløb, inden tilskuddet beregnes.
Dvs., at hvis det positive  

 beløb er lig med eller overstiger de tilskudsberettigede  

 investeringsudgifter, kan der ikke ydes tilskud.
Bedriftens handelsværdi i nudrift er opgjort i pkt.
N og halvdelen heraf  

 anføres i pkt.
R.1.
Andre aktiver i pkt.
R.2 skal omfatte samtlige aktiver, der ikke er  

 medregnet under pkt.
N.
Det vil sige værdien af anden fast ejendom end  

 jordbrugsbedriften, værdipapirer, udestående fordringer og kontant beholdning  

 og andre aktiver fra skemaets pkt.
C.
I alt gæld på ansøgningstidspunktet i pkt.
R.3 svarer til i alt gæld  

 ifølge seneste selvangivelse i pkt.
C.
 Hvis der i tidsrummet fra seneste skattemæssige status til  

 ansøgningstidspunktet, er sket væsentlige ændringer i formueforholdene, eller  

 ændringerne er af betydning for, om økonomisk behov foreligger, skal der  

 korrigeres herfor, og vedlægges en redegørelse for ændringerne.
Driftskapitalen fastsættes til 20 pct. af bruttoudbyttet fra bedriften  

 efter planens gennemførelse.
Bruttoudbyttet fra bedriften er det samlede  

 bruttoudbytte som anført i pkt.
Q.
 Fradraget på kr. 200.000 pr. heltidsbeskæftiget efter planens  

 gennemførelse beregnes på grundlag af antallet af heltidsbeskæftigede i pkt.  

 L efter investering.
Slutresultatet i pkt.
R angives med + eller -.
Hvis flere personer ansøger om tilskud til investeringer på bedriften,  

 skal oplysningerne i pkt.
R omfatte summen af ansøgernes aktiver og gæld og  

 iøvrigt vedrøre hele bedriften.
Det er således en samlet vurdering af  

 ansøgernes økonomiske behov, der foretages.
Hvis bedriften er bortforpagtet, og det er forpagteren, der foretager  

 investeringen, skal pkt.
R.1 udfyldes med 50 pct. af værdien af forpagterens  

 besætning og maskiner og inventar m.m.
I forpagtningstilfælde, hvor det er  

 ejeren, der foretager investeringen, skal pkt.
R.4 ikke udfyldes.
Punkt S.
Særlige bemærkninger .
I dette punkt anføres alle oplysninger, der skønnes nødvendige til  

 bedømmelse af forbedringsplanen.
Hvis pladsforhold gør det nødvendigt, kan  

 bilag vedlægges.
Punkt T.
Ansøgers underskrift .
Ansøger skal altid underskrive ansøgningen.
Hvis bedriften eller dele  

 heraf er forpagtet, skal både ejer og forpagter underskrive ansøgningen.
Hvis  

 der kun er tale om tilforpagtninger, kan bortforpagteren dog i stedet for  

 underskrive blanketten »Erklæring om forpagtningsforhold i forbindelse  

 med en forbedringsplan«, jf. pkt.
B.
Punkt U.
Den sagkyndiges erklæring .
 Kun ansøgninger og forbedringsplaner, der udarbejdes med bistand af og  

 attesteres af en af de af Strukturdirektoratet udpegede sagkyndige, vil blive  

 behandlet.
Bilag KODELISTE TIL ANSØGNINGENS PKT.
H OG INDBERETNINGENS PKT.
C.
De enkelte investeringer rubriceres ud fra de koder, som skal anføres i  

 kolonnen »Kode« De anførte koder har betydning for tilsagnsgivningen og anvendes desuden i  

 statistisk øjemed ved udarbejdelse af statistikker over påtænkte og  

 gennemførte investeringer.
 Kodningen skal foretages så præcist som muligt ud fra den efterfølgende  

 oversigt over mulige koder.
Det bemærkes, at investeringer i gruppe I typisk vil indeholde beløb både  

 i kolonnen »Bygninger« og i kolonnen »Inventar/maskiner  

 m.m.«, hvorimod investeringer i gruppe II altid skal anføres i kolonnen  

 »Maskiner/inventar m.m.« I INVESTERINGER I BYGNINGER OG LIGN.
MED TILHØRENDE INVENTAR.
 LANDBRUG:
KODELISTE TIL ANSØGNINGENS PKT.
M.
Ved udfyldelse af pkt.
M (arealanvendelse) anvendes de efterfølgende  

 koder, såfremt de fortrykte koder for arealanvendelse ikke er dækkende.
