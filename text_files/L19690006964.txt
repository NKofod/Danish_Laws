 Den 31. januar 1969 er der i Rom undertegnet følgende overenskomst mellem  

 Danmark og De forenede Nationers organisation for ernæring og landbrug  

 vedrørende samarbejde om ydelse af bistand til udviklingslandene:
OVERENSKOMST mellem Danmarks regering (herefter benævnt »Regeringen«) og De  

 forenede Nationers organisation for ernæring og landbrug (herefter benævnt  

 »FAO«).
DA Regeringen anerkender den høje prioritet, der må tillægges landbrugets  

 udvikling for at bistå udviklingslande, hvor en stor del af befolkningen er  

 beskæftiget ved landbrug og beslægtede erhverv, i at forbedre deres nuværende  

 økonomiske og sociale kår, og DA Regeringen er klar over den fremtrædende rolle, FAO spiller i  

 samordningen af denne bistand, og DA Regeringen ønsker at styrke sit samarbejde med FAO ved at stille midler  

 til rådighed for FAO til gennemførelsen af indbyrdes aftalte programmer og  

 projekter, og DA FAO's generaldirektør med glæde hilser dette forstærkede samarbejde med  

 Regeringen, som vil bidrage til opfyldelsen af FAO's formål ved i  

 udviklingslandene at fremme forbedringen af landbruget som anført i artikel I  

 i FAO's statutter, ER Regeringen og FAO derfor nu enedes om følgende:
ARTIKEL I Grundlaget for FAO's bemyndigelse Under iagttagelse af denne overenskomsts bestemmelser bemyndiges FAO til  

 at yde bistand til udviklingslande, der er medlemmer eller associerede  

 medlemmer af FAO (herefter benævnt modtagerlande) til gennemførelsen af  

 indbyrdes aftalte programmer og projekter, der falder inden for rammerne af  

 de funktioner, der er tillagt FAO i henhold til organisationens statutter.
ARTIKEL II Dispositionsfonds og naturalydelser 1.(a) For at sætte FAO i stand til at gennemføre overenskomster med  

 modtagerlande som forudset i denne overenskomsts artikel I og at foretage  

 forberedende undersøgelser i henhold til artikel V, stk. 4, stiller  

 Regeringen forud til rådighed for FAO som dispositionsfonds sådanne beløb i  

 US-dollars, som FAO behøver til udbetalinger i det følgende år, tillige med  

 beløb, der er nødvendige til dækning af FAO's i artikel III omhandlede  

 tekniske og administrative omkostninger i det pågældende år. (b) Hvis de  

 samlede udgifter, der påføres en dispositionsfond i løbet af et kalenderår  

 overstiger det anslåede beløb, kan FAO kræve, at Regeringen deponerer et  

 yderligere beløb til sænkning af differencen. (c) Ethvert beløb, der henstår  

 ubenyttet i en dispositionsfond efter afslutningen af et bestemt projekt  

 eller en bestemt mission, skal tilbagegives Regeringen, medmindre denne  

 bemyndiger FAO til helt eller delvis at overføre restbeløbet til andre  

 dispositionsfonds.
 2. FAO opretter en særskilt dispositionsfond for hvert  

 projekt eller hver mission, der gennemføres i henhold til denne overenskomst.
 3. FAO administrerer og fører regnskab over  

 dispositionsfonds i henhold til sine egne bestemmelser vedrørende finansielle  

 forhold og andre relevante regler og fører særskilte bøger og regnskaber for  

 hver enkelt fond.
 4. Alle FAO's økonomiske forpligtelser og udgifter i  

 forbindelse med bistand, der ydes i henhold til denne overenskomst, angives i  

 US-dollars.
 5. Udover, eller i stedet for, kontante betalinger som  

 nævnt i denne artikels stk. 1(a) kan Regeringen som bedrag i naturalier  

 stille varer og tjenesteydelser til rådighed.
6. FAO's forpligtelser i henhold til en overenskomst,  

 der er indgået med et modtagerland, er betinget af, at Regeringen yder det  

 nødvendige bidrag.
FAO påtager sig, for så vidt angår overenskomster, der er  

 indgået med modtagerlande, intet ansvar ud over de beløb, der er deponeret i  

 dispositionsfonds.
ARTIKEL III Tekniske og administrative omkostninger Til dækning af sine tekniske og administrative omkostninger er FAO  

 berettiget til godtgørelse fra Regeringen med et beløb svarende til en vis  

 procent af de projektomkostninger, der afholdes under hver enkelt  

 dispositionsfond.
Det tilsvarende beløb anføres på den udgiftsliste, der er  

 bilagt den i artikel V, stk. 6, nedenfor omhandlede arbejdsplan.
ARTIKEL IV Overenskomster indgået mellem FAO og modtagerlande 1. Overenskomster mellem FAO og modtagerlande  

 udarbejdes og fortolkes i overensstemmelse med FAO's sædvanlige praksis og  

 fremgangsmåde.
De for en sådan overenskomst gældende betingelser nedfældes i  

 en arbejdsplan eller lignende form for aftale mellem FAO og modtagerlandet,  

 og en genpart deraf tilstilles Regeringen.
2. Overenskomster mellem FAO og modtagerlande skal  

 indeholde bestemmelser, som tillader, at FAO's forpligtelser i henhold til  

 disse overenskomster overdrages til Regeringen.
Overenskomster skal tillige  

 indeholde en bestemmelse, hvorved FAO og Regeringen forbeholdes ret til at  

 inspicere projektet og få nødvendige rapporter og dokumentation.
 3. Overenskomster mellem FAO og modtagerlande skal  

 indeholde en bestemmelse om, at FAO's deri anførte forpligtelser er  

 undergivet:
ARTIKEL V Arbejdsdelingen mellem FAO og Regeringen for så vidt angår  

 projektudvælgelse og -administration 1. Det er parternes hensigt, at der skal være et  

 snævert samarbejde mellem dem med det i denne overenskomst angivne formål.  

 Med henblik herpå skal de regelmæssigt rådføre sig med hinanden og give  

 hinanden alle oplysninger og al den bistand, der med rimelighed kan  

 forlanges.
 2. FAO har hovedansvaret for udvælgelse og ekspedition  

 af projektanmodninger, der skal overvejes inden for overenskomstens rammer.
 3. Rådslagninger med hensyn til sådanne  

 projektanmodninger, som FAO anser for egnede til finansiering under  

 betingelserne i denne overenskomst, skal finde sted regelmæssigt og på et  

 tidligt forberedende stadium.
 4. Med hensyn til langtidsprogrammer og større  

 projekter kan FAO foreslå Regeringen, at der til det eventuelle modtagerland  

 udsendes en forberedende mission, hvoraf mindst eet medlem udpeges af  

 Regeringen.
5. FAO skal een gang årligt i første halvdel af  

 oktober til Regeringen afgive en liste med fornødent baggrundsmateriale over  

 projekter, der foreslås finansieret i det følgende finansår (1. april-31.  

 marts). Et fælles møde mellem FAO og Regeringen skal afholdes i slutningen af  

 januar til drøftelse af disse projekter.
Regeringen skal så tidligt som  

 muligt oplyse FAO om, hvilke projekter der sandsynligvis vil blive godkendt  

 af Regeringen.
6. FAO vil derefter indlede nærmere forhandlinger med  

 de eventuelle modtagerlande og udarbejde udkast til arbejdsplaner.
Sådanne  

 udkast fremsendes til Regeringen til udtalelse.
 7. Når Regeringen har meddelt FAO sin formelle  

 godkendelse af et projekt, færdigudarbejder og undertegner FAO arbejdsplanen  

 med modtagerlandet og fremsender en underskrevet genpart af arbejdsplanen til  

 Regeringen.
 8. Regeringen deponerer derpå hos FAO de til  

 finansieringen af projektet fornødne beløb som en dispositionsfond i henhold  

 til denne overenskomst artikel II.
 9. FAO er ansvarlig for tilsyn og kontrol med  

 projekter, men har ret til - helt eller delvis - til underkontrahenter at  

 overdrage sine forpligtelser med hensyn til projekter, der finansieres under  

 denne overenskomst.
ARTIKEL VI Rapporter 1. Senest den 15. maj hvert år tilsender FAO  

 Regeringen en regnskabsopgørelse, hvoraf fremgår, hvilke udgifter, der i  

 løbet af det foregående kalenderår er afholdt til gennemførelsen af projekter  

 finansieret i henhold til denne overenskomst.
2. De regelmæssige rapporter fra projekterne under  

 denne overenskomst fremsendes til FAO, som uden forsinkelse videresender dem  

 til Regeringen.
Herudover sender FAO Regeringen årlige standpunktsrapporter.
 3. Da det er i parternes fælles interesse at oplyse  

 offentligheden om udviklingslandenes behov og indsatser, vil FAO forsyne  

 Regeringen med oplysninger, der egner sig til udbredelse i en bredere  

 offentlighed.
 4. FAO fremsender til Regeringen efter hvert enkelt  

 projekts afslutning en endelig rapport indeholdende en vurdering af  

 projektets resultater.
 5. Regeringen er berettiget til at sende en eller  

 flere repræsentanter til at deltage i alle møder, der afholdes i FAO's  

 hovedkvarter, til vurdering af projekter under denne overenskomst.
 6. I særlige tilfælde vil projektvurderingsrapporterne  

 efter aftale mellem Regeringen og FAO blive udarbejdet enten af en delegation  

 bestående af personer i Regeringens, FAO's og modtagerlandets tjeneste eller  

 af en uafhængig institution, som Regeringen og FAO i fællesskab har sluttet  

 aftale med i dette øjemed.
 7. En gang om året i juni måned afholdes et møde  

 mellem FAO og Regeringen til foretagelse af en almindelig gennemgang af  

 projektsresultaterne i det forløbne år og til drøftelse af problemer i  

 forbindelse med aflæggelse af rapporter og regnskaber.
ARTIKEL VII Parternes bemyndigede repræsentanter I spørgsmål vedrørende gennemførelse af denne overenskomst, herunder  

 tillægsoverenskomster og -aftale, repræsenteres Regeringen af  

 udenrigsministeriet, sekretariatet for teknisk samarbejde med  

 udviklingslandene, og FAO af FAO's generaldirektør eller en af denne udpeget  

 person.
ARTIKEL VIII Tillægsoverenskomster og -aftaler Parterne kan indgå sådanne tillægsoverenskomster og -aftaler vedrørende  

 denne overenskomsts gennemførelse, som på baggrund af erfaringerne måtte  

 anses for ønskelige.
ARTIKEL IX Ikrafttræden og ophør 1. Denne overenskomst træder i kraft ved begge parters  

 undertegnelse.
 2. Denne overenskomst forbliver i kraft, indtil en af  

 parterne finder, at det deri forudsete samarbejde ikke længere kan  

 gennemføres på passende og effektiv vis; denne overenskomst kan da bringes  

 til ophør ved fælles samtykke eller ved den ene parts afgivelse af seks  

 måneders skriftligt varsel til den anden part.
3. Hvis varsel om denne overenskomsts ophør afgives af  

 en af parterne i overensstemmelse med foranstående stykke, afholder begge  

 parter straks rådslagninger med henblik på at afgøre, hvilke forholdsregler  

 der mest hensigtsmæssigt kan træffes for at afvikle den virksomhed, der  

 udøves af FAO i henhold til aftaler med modtagerlande.
I ethvert tilfælde  

 skal Regeringen bemyndige FAO til at opfylde alle løbende retlige  

 forpligtelser, som er opstået forud for overenskomstens ophør, og som  

 vedrører personlige og andre kontraktsmæssige tjenesteydelser, forsyninger,  

 udstyr og rejser.
Alle restbeløb, der forefindes i kontanter, eller alt  

 udstyr, herudover der ikke er disponeret, efter at virksomheden er afviklet,  

 tilbagegives Regeringen.
 For Danmarks regering:
H.
Tabor.
Ambassadør For De forenede Nationers organisation for ernæring og landbrug:
 A.H.Boerma.
Generaldirektør Dato: 31. januar 1969.
 Overenskomsten er i medfør af artikel IX trådt i kraft den 31. januar  

 1969.
 Udenrigsministeriet, den 28. juli 1969.
K.
Helveg Petersen.
