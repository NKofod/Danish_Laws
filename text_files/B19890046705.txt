I medfør af § 37, stk. 1 og 2, i lov om statens fremskaffelse af jord og udlån til jordbrugsmæssige formål m.m., jf.
 lovbekendtgørelse nr. 61 af 14. februar 1983, fastsættes:
Almindelige bestemmelser § 1.  Denne bekendtgørelse gælder for ejendomme, der  

 er oprettet, og lån, der er ydet i henhold til lov nr. 339 af 9. juni 1948,  

 jf. lovbekendtgørelse nr. 117 af 10. april 1967, statshusmandsloven, eller de  

 ældre jordlove jf. bilag 2, og for arealer, der er afhændet på  

 jordrentevilkår i henhold til de nævnte love.
§ 2.  Pantebreve for lån i henhold til  

 statshusmandsloven eller de ældre jordlove bevarer deres prioritetsstilling,  

 og de i pantebrevene fastsatte bestemmelser om lånenes forrentning,  

 amortisation og forfald, om renteefterbetaling, jf. § 7, stk. 7,  

 tilbagerykning, udpantning m.m. gælder uændret.
Om indfrielse eller  

 overtagelse af lånene ved ejerskifte og om konvertering af lån ved ejerskifte  

 gælder dog i alle tilfælde bestemmelserne i §§ 6 og 7.
 Stk. 2.  Pantebreve, der er udfærdiget i medfør af  

 statshusmandsloven, og som indeholder bestemmelse om, at de på nærmere vilkår  

 står tilbage for kredit- og hypotekforeningslån samt for sparekasselån, ydet  

 alene mod pant i ejendommen, står på tilsvarende måde tilbage for lån af  

 Dansk Landbrugs Realkreditfond.
 Stk. 3.  Jordbrugsdirektoratet kan efter ansøgning fra  

 ejeren tillade, at lån, der er ydet i henhold til de i stk. 1 nævnte love,  

 konverteres efter reglerne i § 7.
 § 3.  Servitutter og andre rådighedsindskrænkninger,  

 der påhviler ejendomme i henhold til statshusmandsloven eller de ældre  

 jordlove, bevarer deres gyldighed.
 Stk. 2.  Ejeren er forpligtet til at give den eller dem,  

 som Jordbrugsdirektoratet bemyndiger dertil, adgang til at føre tilsyn med,  

 at de i stk. 1 nævnte servitutter og andre rådighedsindskrænkninger  

 overholdes.
 Stk. 3.  Hvis der konstateres væsentlige mangler ved  

 ejendommen eller dennes drift, eller hvis de nævnte servitutter og andre  

 rådighedsindskrænkninger, herunder forpligtelsen til at tegne forsikringer  

 for ejendommen med besætning og inventar m.v., ikke overholdes, er ejeren  

 pligtig til inden en af Jordbrugsdirektoratet fastsat frist at afhjælpe  

 manglerne eller at overholde servitutterne m.v.
Stk. 4.  Overtræder ejeren nogen af de pålagte  

 servitutter og andre rådighedsindskrænkninger, eller oversiddes en af  

 Jordbrugsdirektoratet efter stk. 3 fastsat frist, træffer  

 Jordbrugsdirektoratet afgørelse om, hvorledes der vil være at gå frem mod  

 ejeren.
De i ejendommen indestående statsmidler - bortset fra eventuel  

 jordrente - kan af staten opsiges helt eller delvis med et halvt års varsel  

 til indfrielse i en juni eller december termin eller, for så vidt det er  

 hjemlet i de for lånene tinglyste pantebreve, betragtes som straks forfaldne  

 til betaling.
 Stk. 5.  Kræves lånene ikke indfriet, kan  

 Jordbrugsdirektoratet bestemme, at lånene, herunder påløbet tilsvar for  

 renteefterbetaling, jf. § 7, stk. 7, konverteres til et samlet lån efter  

 reglerne i § 7, stk. 1.
§ 4.  Indfries de i en ejendom indestående lån af  

 Statskassen eller Jordfonden, fritages ejendommen for de forpligtelser, der  

 er pålagt i henhold til statshusmandsloven eller de ældre jordlove, bortset  

 fra de af en eventuel jordrenteforpligtelse flydende, jf. §§ 14, 16 og 17, og  

 den herom foretagne notering i matrikel og tingbog slettes ved  

 Jordbrugsdirektoratets eller Kongeriget Danmarks Hypotekbank og  

 Finansforvaltnings foranstaltning med undtagelse af den eventuelle notering  

 om jordrenteforpligtelse.
Samtidig noteres ejendommen som landbrugsejendom,  

 for så vidt den opfylder betingelserne herfor efter lovgivningen om  

 landbrugsejendomme.
Stk. 2.  Når lån, der er omfattet af de før 1. april  

 1960 gældende lånevilkår, konverteres efter reglerne i § 7, jf. § 2, stk. 3,  

 § 3, stk. 5, og § 34, stk. 1, slettes den i stk. 1 omhandlede notering i  

 matrikel og tingbog ved Jordbrugsdirektoratets eller Kongeriget Danmarks  

 Hypotekbank og Finansforvaltnings foranstaltning med undtagelse af den  

 eventuelle notering om jordrenteforpligtelse.
Samtidig noteres ejendommen som  

 landbrugsejendom, for så vidt den opfylder betingelserne herfor efter  

 lovgivningen om landbrugsejendomme.
 Stk. 3.  Afløses jordrenten i en ejendom, fritages  

 ejendommen for de af jordrenten flydende forpligtelser, og noteringen om  

 jordrenteforpligtelse slettes ved Jordbrugsdirektoratets foranstaltning.
 § 5.  For renter og afdrag og andre krav vedrørende de  

 i § 2 omhandlede lån og for de i kapitel 2 omhandlede jordrenteydelser og lån  

 til afløsning af jordrente har staten udpantningsret.
Stk. 2.  For årlige pengeydelser af ældre husmandsbrug  

 til embeder eller bestillinger, offentlige stiftelser eller kirker, som er  

 prioriteret forud for statslånet, haves også udpantningsret.
Ydelserne  

 betales halvårsvis på samme tid og samme sted som ydelserne til staten.
§ 6.  Ved ejerskifte kan Jordbrugsdirektoratet  

 tillade, at den nye ejer overtager de i § 2, stk. 1, omhandlede lån med de  

 ændringer i lånevilkårene, som følger af reglerne i § 7, såfremt Stk. 2.  Opgørelsen af restgælden efter stk. 1, nr. 1  

 skal ske med tillæg af eventuel renteefterbetaling, jf. § 7, stk. 7.
 Stk. 3.  Hvis ejendommen overgår til en livsarving,  

 herunder et adoptivbarn, et svigerbarn eller et barns livsarvinger, kan der  

 bortses fra aldersbetingelserne i stk. 1, nr. 2.
Stk. 4.  Ved overdragelse kan køberen ikke bindende i  

 forhold til sælgeren overtage tilsvar for statslån, for jordrenteforpligtelse  

 (kapitaliseret til den ved overdragelsen gældende jordrenteværdi) eller for  

 renteefterbetaling, jf. § 7, stk. 7, ud over de beløb, som i  

 overdragelsesdokumentet er angivet herfor af den vedtagne købesum for  

 ejendommen.
Hvad køberen herefter måtte have erlagt for meget, kan han efter  

 eget valg kræve refunderet af sælgeren ved kontant betaling eller ved  

 afskrivning på gældsmellemværende.
 Stk. 5.  Sammenlægges ejendommen ved ejerskifte med en  

 anden landbrugsejendom, kan den nye ejer dog ikke overtage byggelån eller en  

 til et ydet byggelån svarende del af et konverteringslån efter § 7.  

 Størrelsen af det lån, der herefter kan overtages, kan højest udgøre de i  

 henhold til § 7 i lov om statens fremskaffelse af jord og udlån til  

 jordbrugsmæssige formål m.m. fastsatte maksimumbeløb.
§ 7.  Når de i § 2, stk. 1, omhandlede lån overtages  

 ved ejerskifte, ændres lånevilkårene således, at restlånene, herunder tillige  

 hæftelse for renteefterbetaling, jf. stk. 7, som måtte være overtaget fra den  

 tidligere ejer, konverteres til lån, der afvikles ved faste halvårlige  

 ydelser.
Lånene kan samles til eet lån, når forholdene taler for det.
Sådanne  

 lån forrentes med 8 pct. p.a., hvortil kommer et bidrag på 0,2 pct. p.a. af  

 resthovedstolen til dækning af administrationsudgifter og afdrages over en  

 periode på 15 år.
Ved ejerskifte ændres tilbagerykningsbestemmelserne for  

 konverterede lån således, at der for konverterede lån herefter gælder samme  

 tilbagerykningsregler, som gælder for lån ydet i henhold til lov om statens  

 udlån til jordbrugsmæssige formål m.m., jf. stk. 2.
 Stk. 2.  Lån, konverteret efter stk. 1, i ejendomme  

 beliggende helt i landzone, rykker tilbage for lån ydet af  

 realkreditinstitutterne, i det omfang restgælden på de foranstående lån, jf.  

 stk. 3, og restgælden på det konverterede lån ikke tilsammen overstiger 90  

 pct. af ejendommens kontantejendomsværdi ved den senest foreliggende  

 offentlige vurdering (almindelige vurdering, årsomvurdering, årsregulering).
Stk. 3.  Ved opgørelsen af restgælden på de foranstående  

 lån lægges kontantværdien af disse låns nominelle restgæld til grund.  

 Pantebrevet skal ved indleveringen til tinglysning ledsages af en opgørelse  

 af kontantværdien fra et realkreditinstitut, en bank eller en sparekasse, og  

 opgørelsen skal omfatte samtlige foranstående lån.
Opgørelsen skal være  

 foretaget på grundlag af de af Realkreditrådet inden for 2 måneder forud for  

 indleveringen til tinglysning udsendte retningslinier herfor, og opgørelsen  

 skal være påført vedkommende realkredit- eller pengeinstituts indeståelse for  

 opgørelsens rigtighed.
Den nævnte opgørelse kan lægges til grund ved  

 tilbagerykning af det konverterede statslån.
Stk. 4.  Bestemmelserne om automatisk tilbagerykning  

 ophæves i de tilfælde, hvor det ved dispensation godkendes, at lån overtages  

 af nye ejere, der ikke har jordbrug som væsentligste erhverv.
Endvidere kan  

 ophævelse af bestemmelserne om automatisk tilbagerykning stilles som  

 betingelse i tilfælde, hvor Kongeriget Danmarks Hypotekbank og  

 Finansforvaltning godkender ændringer af lånevilkårene, herunder pantets  

 udstrækning.
 Stk. 5.  Hvor omstændighederne, herunder låneformålet og  

 vilkårene for de foranstående lån, tilsiger det, kan Kongeriget Danmarks  

 Hypotekbank og Finansforvaltning efter ansøgning tillade, at konverteringslån  

 efter stk. 1 med en restgæld på mindst 40.000 kr. i ejendomme i landzone  

 rykker tilbage for lån ydet af realkreditinstitutterne i videre omfang end  

 angivet i stk. 2.
Stk. 6.  De servitutter, der før konverteringen har  

 påhvilet ejendommen i henhold til statshusmandsloven eller de ældre jordlove,  

 aflyses i forbindelse med konverteringen, og i stedet optages bestemmelserne  

 i denne bekendtgørelses § 29 i konverteringspantebrevet.
Disse bestemmelser  

 skal ikke tinglyses servitutstiftende på ejendommen.
 Stk. 7.  Ved renteefterbetaling, jf. § 2, stk. 1, § 3,  

 stk. 5, § 6, stk. 4, og § 33, stk. 2, forstås dels betaling af forskellen  

 mellem det rentebeløb, der er betalt af lånet, og det, der ville have været  

 at betale, såfremt lånet skulle have været forrentet fuldt ud, og dels i  

 tilfælde, hvor der er svaret konjunkturbestemt rente, det beløb, hvormed de  

 renter, der skulle have været betalt, såfremt renteomregning efter reglerne i  

 kapitel 3 ikke havde fundet sted, overstiger de siden renteomregningen  

 betalte renter.
 Stk. 8.  Konvertering af lån efter stk. 1 skal ikke ske,  

 når en ejendom efter ejerens død eller ved skifte i levende live overtages af  

 ægtefællen, jf. § 9, medmindre ægtefællen begærer konvertering i henhold til  

 § 2, stk. 3.
 Stk. 9.  Bestemmelserne i stk. 2, 3, 4 og 5 finder  

 tilsvarende anvendelse på de lån efter statshusmandslovgivningen, for hvilke  

 det i pantebrevet er bestemt, at lånene står tilbage efter regler, der  

 fastsættes af landbrugsministeren.
 § 8.  Når ganske særlige forhold taler for det, kan  

 Jordbrugsdirektoratet tillade en ny ejer, som ikke opfylder betingelserne i §  

 15 i lov om statens fremskaffelse af jord og udlån til jordbrugsmæssige  

 formål m.m., helt eller delvis at overtage indestående statslån i ejendommen.  

 Lånene konverteres i overensstemmelse med reglerne i § 7, dog således, at der  

 i almindelighed fastsættes højere rente og kortere afviklingstid.
§ 9.  Afgår ejeren ved døden, og overtages ejendommen  

 af den efterlevende ægtefælle enten i forbindelse med skifte af afdødes bo  

 eller i forbindelse med boets udlevering til hensidden i uskiftet bo, kan  

 ægtefællen overtage de i ejendommen indestående statslån på uændrede vilkår,  

 uanset om ægtefællen opfylder betingelserne i § 15 i lov om statens  

 fremskaffelse af jord og udlån til jordbrugsmæssige formål m.m.
Det samme  

 gælder, hvis ejendommen overtages af ægtefællen ved skifte mellem  

 ægtefællerne i levende live.
 § 10.  De ifølge forordning af 13. maj 1769 og senere  

 bestemmelser gældende regler om selvejerbønders testationsret finder også  

 anvendelse med hensyn til testamentariske dispositioner over de heromhandlede  

 selvstændige ejendomme med tilbehør.
 § 11.  Såfremt staten efter foretagen retsforfølgning  

 vil sælge en ejendom, kan denne bortsælges fri for de  

 rådighedsindskrænkninger, der er pålagt i henhold til statshusmandsloven  

 eller de ældre jordlove.
Jordrenteforpligtelsen § 12.  For arealer, hvorpå der hviler jordrente i  

 henhold til statshusmandsloven, gælder reglerne i §§ 13-18.
 Stk. 2.  Om arealer, hvorpå der hviler jordrente i  

 henhold til de ældre jordlove, henvises til § 19.
 § 13.  Jordrenten, der betales hver 11. juni og 11.  

 december termin, er 2 pct. af jordens grundværdi ved seneste almindelige  

 vurdering, herunder årsomvurdering, årsregulering, jf. dog reglerne i kapitel  

 3.
 Stk. 2.  Er der fastsat et mindstebeløb for beregning af  

 jordrenten, beregnes jordrenten af dette beløb, for så vidt loddens  

 grundværdi er eller bliver ansat lavere.
 Stk. 3.  Efter hver vurdering betales jordrenten af den  

 ny grundværdi, første gang i den anden termin efter, at vurderingen er  

 foretaget.
§ 14.  Jordrenten vedbliver at påhvile ejendommen  

 uanset ejerskifte.
Afløsning af jordrenten kan finde sted efter reglerne i §§  

 20-24.
 Stk. 2.  En ejendom, hvortil der henlægges et  

 jordrentepligtigt areal, behandles efter bestemmelsen i § 24 i lov nr. 111 af  

 31. marts 1926 om tinglysning, således at tinglyste hæftelser i  

 hovedparcellen har prioritet efter jordrenten i tillægsparcellen.
 Stk. 3.  Hvis der foretages ekspropriation af nogen del  

 af en jordrentelod, afløses jordrenten på den eksproprierede lod efter  

 reglerne i §§ 20-24.
 § 15.  Når et selvstændigt brug søges overdraget til  

 en person, der ikke er den hidtidige ejers efterlevende ægtefælle eller  

 ejerens livsarving eller adoptivbarn eller den pågældendes ægtefælle, har  

 staten ret til at overtage hele bruget mod fuld erstatning under hensyn til  

 de begrænsninger af ejendomsretten, der er pålagt ejendommen i forbindelse  

 med jordrenteforpligtelsen.
 § 16.  Hvis der på et selvstændigt brugs arealer  

 opstår byggegrundsværdier, eller arealerne af andre grunde får betydeligt  

 større værdi end til landbrugsdrift og havebrugsdrift, har Jordfonden ret til  

 at overtage hele bruget mod fuld erstatning under hensyn til de begrænsninger  

 af ejendomsretten, der er pålagt ejendommen i forbindelse med  

 jordrenteforpligtelsen.
Stk. 2.  Når en jordrentelod eller en del af denne ved  

 udlejning, ved udvinding af materialer i jorden til salg eller industriel  

 udnyttelse eller ved bebyggelse eller indretning til særlige formål tages i  

 anvendelse til anden og væsentlig mere udbyttegivende udnyttelse end  

 landbrugsdrift, gartneridrift og havebrugsdrift, kan Jordbrugsdirektoratet  

 kræve, at ejeren til Jordfonden indbetaler en afgift af det herved indvundne  

 merudbytte.
I de i § 17 omhandlede tilfælde skal tilladelse til den påtænkte  

 anvendelse af arealerne forud indhentes.
Afgiften skal normalt andrage  

 halvdelen af, hvad den pågældende udnyttelse må forventes at indbringe ejeren  

 netto i årligt udbytte.
Ejeren er forpligtet til at meddele  

 Jordbrugsdirektoratet alle oplysninger, der er nødvendige for afgiftens  

 fastsættelse.
Afgiften kan enten fastsættes til en fast halvårlig ydelse  

 eller til en vis procent af det årlige bruttoudbytte eller til et bestemt  

 beløb pr. leveret materialeenhed.
I de to sidstnævnte tilfælde kan afgiften  

 kræves indbetalt med et fast halvårligt beløb, som senere reguleres efter  

 behørig regnskabsaflæggelse.
Såfremt der ikke mellem Jordbrugsdirektoratet og  

 ejeren kan opnås enighed om merudbyttets størrelse, beregningsmåden,  

 regnskabsaflæggelsen og de nødvendige kontrolforanstaltninger, afgøres disse  

 spørgsmål af personer, som udpeges dertil af retten.
Såvel  

 Jordbrugsdirektoratet som ejeren kan kræve spørgsmålet om afgiftens størrelse  

 taget op til fornyet afgørelse, såfremt de forhold, som ligger til grund for  

 afgiftens fastsættelse, væsentligt ændres.
§ 17.  Ejeren af en jordrentelod er uberettiget til på  

 denne at foretage foranstaltninger, hvorved jordens dyrkningsværdi varigt  

 forringes, såsom destruktion af jordoverfladen, udgravning af ler, kalk, tørv  

 m.v.
Jordbrugsdirektoratet kan dog meddele tilladelse til foretagelsen af  

 sådanne foranstaltninger og fastsætter da vilkårene herfor.
Stk. 2.  Overtrædelse af bestemmelserne i stk. 1  

 straffes med bøde.
Endvidere kan ejeren idømmes tvangsbøder, regnet fra en i  

 dommen fastsat frist og løbende, indtil det i dommen angivne ulovlige forhold  

 er afhjulpet.
 Stk. 3.  Er den efter bestemmelserne i stk. 1 ulovlige  

 foranstaltning iværksat eller opretholdt af en tidligere ejer, kan også denne  

 straffes med bøde.
§ 18.  Indestår der i et selvstændigt jordrentebrug  

 lån, der er ydet i henhold til statshusmandsloven, og som forrentes og  

 afdrages efter de før 1. april 1960 gældende regler, må bruget ikke uden  

 tilladelse fra Jordbrugsdirektoratet pantsættes for et større beløb, end hvad  

 der svarer til de ved brugets oprettelse ydede statslån, bortset fra et  

 eventuelt etableringslån.
Forbudet omfatter ejendommens jord, bygninger og  

 tilhørende driftsinventar og driftsmateriel samt besætning, afgrøder og andre  

 frembringelser, som ikke udskilles ifølge en regelmæssig drift af ejendommen.  

 Undtaget fra forbudet er dog pantsætning for aftægt samt pantsætning for lån  

 eller ydelser, som ifølge lovgivningen har fortrinsret efter reglerne i  

 tinglysningslovens § 4 eller i loven om fortrinsret i høsten.
 Stk. 2.  I en sådan ejendom med tilbehør kan der heller  

 ikke uden tilladelse fra Jordbrugsdirektoratet foretages retsforfølgning for  

 nogen ejeren personligt påhvilende gæld, bortset fra udpantning for forfaldne  

 personlige skatter med respekt af jordrente og tinglyst pantegæld.
 Stk. 3.  Begrænsningerne efter stk. 1 og 2 bortfalder,  

 når statslånene konverteres efter reglerne i § 7, jf. § 2, stk. 3, § 3, stk.  

 5, og § 34, stk. 1.
 Stk. 4.  Sættes et selvstændigt brug til tvangsauktion,  

 kan hammerslag kun meddeles med respekt af statens forkøbsret, jf. § 15.
§ 19.  Jordrente, der påhviler ejendomme eller  

 parceller i henhold til lov nr. 537 af 4. oktober 1919 med senere ændringer,  

 jf. bilag 2 eller lov nr. 557 af samme dato med senere ændringer, jf. bilag  

 2, svares som hidtil i overensstemmelse med de tinglyste bestemmelser.
Indtil  

 videre vil der ved fremtidige omvurderinger til jordrentesvarelse være at  

 bortse fra den værdiforøgelse, der gennem ejerens arbejde eller  

 kapitalanvendelse er tilført jorden siden første vurdering.
Disse  

 omvurderinger foretages som hidtil i forbindelse med de almindelige  

 ejendomsvurderinger i henhold til lov om vurdering af landets faste  

 ejendomme, men omvurdering kan på begæring tillige finde sted, når  

 ejendommene er undergået arealforandring ved udstykning eller sammenlægning.  

 I tilfælde af ejerskifte foretages de fremtidige omvurderinger efter reglerne  

 i § 13 i denne bekendtgørelse.
 Stk. 2.  Jordrente, der påhviler ejendomme eller arealer  

 i henhold til lov nr. 163 af 14. maj 1934 med senere ændringer, jf. bilag 2  

 eller lov nr. 150 af 29. marts 1943 med senere ændringer, jf. bilag 2, svares  

 efter reglerne i § 13 i denne bekendtgørelse.
 Stk. 3.  For ejendomme og parceller, hvorpå der hviler  

 jordrente i henhold til de ældre jordlove, gælder - udover de i henhold til  

 de nævnte love pålagte servitutter, jf. § 3, stk. 1, - bestemmelserne i § 14,  

 stk. 1 og 3, § 15, § 16, stk. 2, § 17 og § 18, stk. 4. Endvidere finder § 18,  

 stk. 2, anvendelse, så længe der på ejendommen hviler lån, der er ydet i  

 henhold til de ældre jordlove, og som ikke er konverteret efter reglerne i  

 statshusmandsloven eller denne bekendtgørelse.
Afløsning af jordrente § 20.  Ejere af ejendomme og arealer, hvorpå der  

 hviler jordrente til jordfonden, herunder ejendomme og arealer, hvoraf  

 jordrenten tidligere har været svaret til et præsteembede, kan over for  

 Jordbrugsdirektoratet kræve jordrenten afløst mod en afløsningssum, der  

 fastsættes efter reglerne i §§ 21-24.
Stk. 2.  Afløses jordrenten, har ejeren ret til med  

 samme prioritetsstilling straks eller senere at tinglyse lån af offentlige  

 eller private midler til et beløb svarende til en afløsningssum beregnet  

 efter reglerne i § 21, stk. 1 og 2, for så vidt angår de i § 21, stk. 2,  

 nævnte tilfælde uden tillægget på 25 pct.
Tinglysning kan ske uden samtykke  

 fra andre rettighedshavere i ejendommen, jf. dog med hensyn til renter  

 tinglysningslovens § 40, stk. 5. Tinglysningslovens § 40, stk. 1, finder  

 tilsvarende anvendelse.
Stk. 3.  Tillæg til jordrenten i henhold til § 7, stk.  

 1, i lov nr. 326 af 5. juli 1949 skal uanset jordrentens overførelse fra  

 præsteembedet til Jordfonden og uanset eventuel afløsning af jordrenten  

 fortsat betales til vedkommende præstelønningskasse.
Afløses jordrenten,  

 beregnes tillægget på grundlag af afløsningssummen.
 § 21.  Afløsningssummen er kontantgrundværdien efter  

 fradrag for forbedringer ved den på tidspunktet for afløsningsbegæringens  

 indgivelse sidst udsendte offentlige ejendomsvurdering (almindelige  

 vurdering, årsomvurdering, årsregulering).
 Stk. 2.  For arealer, for hvilke der er fastsat  

 mindstebeløb, jf. § 13, stk. 2, er afløsningssummen dette beløb med tillæg af  

 25 pct., medmindre en fastsættelse efter reglerne i stk. 1 sammenholdt med  

 stk. 3 og §§ 22-24 medfører en højere afløsningssum.
 Stk. 3.  Såvel ejeren som Jordbrugsdirektoratet kan gøre  

 indsigelse mod, at afløsningssummen fastsættes efter reglerne i stk. 1.  

 Fremsættes sådan indsigelse, gælder reglerne i §§ 23 og 24.
 § 22.  Jordbrugsdirektoratet kan forlange, at fradrag  

 i grundværdien for forbedringer kun gives i det omfang, hvori forbedringerne  

 må antages at virke værdiforøgende ved ansættelse af grundværdien, og kun i  

 det omfang fradraget ikke overstiger de af ejeren anvendte bekostninger, heri  

 medregnet værdien af hans eget arbejde.
 Stk. 2.  Jordbrugsdirektoratet kan endvidere forlange,  

 at afløsningssummen fastsættes til grundværdien (efter fradrag for  

 forbedringer) under hensyntagen til muligheden for en økonomisk bedre  

 anvendelse af jorden end landbrug, gartneri o.lign., selv om dette ikke er  

 sket ved den sidste vurdering.
§ 23.  I tilfælde, hvor der er fremsat indsigelse  

 efter § 21, stk. 3, eller i de i § 22 nævnte tilfælde kan ejeren, hvis der  

 ikke opnås overenskomst om afløsningssummens størrelse, anmode  

 vurderingsrådet om at foretage en vurdering til brug ved afløsningssummens  

 fastsættelse.
Anmodningen kan fremsættes gennem Jordbrugsdirektoratet.  

 Vurderingen sker i overensstemmelse med reglerne i vurderingsloven, jf. dog §  

 22. Grundværdien ansættes efter prisforholdene på tidspunktet for  

 anmodningens indgivelse.
 Stk. 2.  Vurderingsrådenes ansættelser kan af  

 Jordbrugsdirektoratet og ejeren indbringes for skyldrådene og  

 Landsskatteretten efter reglerne i vurderingsloven.
Stk. 3.  Er indsigelse i henhold til § 21, stk. 3,  

 fremsat af ejeren, skal han betale udgiften ved vurderingen, medmindre denne  

 fører til lavere afløsningssum.
I øvrigt afholdes udgiften af  

 Jordbrugsdirektoratet.
§ 24.  Ejeren kan kræve afløsningssummen fastsat efter  

 den i § 23 nævnte vurdering.
Meddelelse herom skal være Jordbrugsdirektoratet  

 i hænde inden 4 uger efter, at ejeren har modtaget meddelelse om resultatet  

 af vurderingen.
 Stk. 2.  Medfører en sag, der er indbragt for  

 vurderingsmyndighederne, ikke afløsning af jordrente, kan ny afløsningssag  

 først indbringes for disse efter den følgende almindelige vurdering.  

 Landbrugsministeren kan gøre undtagelse fra denne regel.
Lån til afløsning af jordrente § 25.  Der kan af jordfonden ydes lån til hel eller  

 delvis berigtigelse af afløsningssummen for landbrugsejendomme, gartnerier og  

 havebrug eller arealer under disse, såfremt ejeren opfylder betingelserne i §  

 15 i lov om statens fremskaffelse af jord og udlån til jordbrugsmæssige  

 formål m.m.
Lån kan dog ydes, selvom ejeren er umyndig eller over 55 år.
Stk. 2.  Når forholdene taler derfor, kan der ydes lån  

 til berigtigelse af afløsningssummen § 26.  Lån efter § 25 skal sikres i overensstemmelse  

 med reglerne i § 20, stk. 2.
§ 27.  Lån efter § 25, stk. 1, forrentes med 5 pct.  

 p.a. fra lånets anvisning.
Renter og afdrag betales med faste halvårsydelser,  

 og lånet skal afdrages over højst 15 år.
 § 28.  Lån efter § 25, stk. 1, står tilbage for lån  

 ydet af realkreditinstitutterne i overensstemmelse med reglerne for  

 konverteringslån i § 7, stk. 2, 3 og 4.
 § 29.  Ejeren af en ejendom, hvori der indestår  

 statslån i henhold til § 25, stk. 1, er forpligtet til at holde ikke blot de  

 til ejendommen hørende bygninger, men også besætning og inventar,  

 driftsmateriel m.v. forsikret mod brandskade for den fulde værdi, for  

 bygningernes vedkommende i et af staten anerkendt brandforsikringsselskab.
 Stk. 2.  Ejeren er forpligtet til på samme måde at holde  

 markens afgrøde forsikret mod haglskade, ejendommens bygninger forsikret mod  

 stormskade og glas i drivhuse og mistbænke m.m. forsikret mod haglskade og  

 stormskade.
 Stk. 3.  Ejeren skal selv drive ejendommen forsvarligt.  

 Er ejendommen forsynet med beboelse, er ejeren forpligtet til selv at bebo  

 den, medmindre landbrugsministeren meddeler dispensation.
 Stk. 4.  Bestemmelserne i stk. 1-3 optages som  

 pantebrevsvilkår.
§ 30.  Vilkårene for lån i henhold til § 25, stk. 2,  

 fastsættes af Jordbrugsdirektoratet.
Der skal i almindelighed fastsættes  

 højere rente og kortere afviklingstid end for lån efter § 25, stk. 1.
§ 31.  De i nærværende afsnit omhandlede lån kan af  

 debitor til enhver tid opsiges med 3 måneders varsel til indfrielse i en juni  

 eller december termin.
Ved indfrielsen forfalder eventuelle rente- eller  

 afdragsfrie dele af lånet samt eventuelt påløbet rentetilsvar, jf. § 33, stk.  

 2, 2. pkt.
 Stk. 2.  Lånene forfalder til betaling ved ejerskifte.  

 Jordbrugsdirektoratet kan efter reglerne i § 6 tillade, at lån overtages af  

 den nye ejer.
Konjunkturbestemt rente § 32.  Hvis der af lån, der er ydet i henhold til  

 statshusmandsloven eller de ældre jordlove, svares konjunkturbestemt rente,  

 eller hvis jordrente, der er pålagt i henhold til de nævnte love, svares som  

 en konjunkturbestemt ydelse, gælder reglerne i stk. 2-5.
 Stk. 2.  Rentefoden nedsættes eller forhøjes efter  

 reglerne i bilag 1.
 Stk. 3.  Den konjunkturbestemte rente kan dog ikke stige  

 mere end 50 pct. over eller falde mere end 50 pct. under den oprindeligt i  

 lov eller vedtagelse fastsatte normale rente.
Stk. 4.  Landbrugets forrentningsprocent udregnes hvert  

 år af Statens jordbrugsøkonomiske Institut i forhold til landbrugskapitalen,  

 ansat til bogført værdi for landbrugsejendomme, hvis areal overstiger 5 ha,  

 men ikke overstiger 20 ha.
I udregningen indgår kontantejendomsværdien ved  

 den senest foreliggende offentlige ejendomsvurdering, herunder eventuel  

 årsregulering, husdyrkapitalen vurderet på grundlag af de af ligningsrådet  

 fastsatte normalhandelsværdier og værdien af varelager, driftsmidler m.v.,  

 opgjort efter de for driftsmæssige opgørelser sædvanlige principper.
I hver  

 december termin fastsættes renten efter den således for det sidste  

 regnskabsår udregnede forrentningsprocent, som ligeledes gælder for den  

 efterfølgende juni termin.
Efter hver almindelig vurdering lægges den nye  

 ejendomsværdi til grund ved opgørelsen af den bogførte landbrugskapital, der  

 lægges til grund ved udregningen af forrentningsprocenten til fastsættelsen  

 af renten i den førstkommende termin, og ved fastsættelsen af renten for den  

 følgende termin lægges såvel nævnte vurdering som de på grundlag af denne  

 pålignede ejendomsskatter til grund.
 § 33.  Dette kapitels bestemmelser får ingen  

 indflydelse på reglerne for afdragsbetaling, idet afdragene betales efter de  

 for lånene fastsatte regler, som om renten ikke var konverteret i  

 overensstemmelse med dette kapitel.
Stk. 2.  Jordbrugsdirektoratet kan efter ansøgning fra  

 ejeren tillade, at lån, hvoraf der svares konjunkturbestemt rente efter  

 reglerne i dette kapitel, indfries eller afdrages over en kortere periode end  

 oprindelig fastsat.
Godkendelse af hurtigere afvikling kan betinges af krav  

 om renteefterbetaling, jf. § 7, stk. 7. Ved indfrielse skal  

 renteefterbetaling, jf. § 7, stk. 7, indbetales.
 Stk. 3.  Den i stk. 2, 2. og 3. pkt., nævnte  

 renteefterbetaling vil ligeledes være at indbetale i tilfælde af, at  

 låneforholdet bringes til ophør på grund af ejendommens ekspropriation, eller  

 i tilfælde af lånets indfrielse efter opsigelse fra kreditors side som følge  

 af debitors misligholdelse eller ejendommens overdragelse til en ny ejer.
§ 34.  Jordbrugsdirektoratet kan i tilfælde, hvor  

 renten svares efter de i dette kapital omhandlede regler, tillade renteformen  

 ændret til fast rente.
Jordbrugsdirektoratet kan kræve, at statslånene  

 konverteres efter reglerne i § 7.
 Stk. 2.  Når en ejendom, af hvilken der svares jordrente  

 efter de i dette kapitel omhandlede regler, tages i anvendelse til anden  

 udnyttelse end jordbrugsdrift, kan Jordbrugsdirektoratet bestemme, at  

 jordrenten svares som fast rente.
 § 35.  Når renterne er omregnet som foran anført,  

 finder reglerne i § 18, stk. 1-3, tilsvarende anvendelse på selvstændige brug  

 uden jordrenteforpligtelse.
§ 36.  Jordfonden skadesløsholder  

 præstelønningskasserne for det tab, som disse lider ved renteomregning af det  

 i § 20, stk. 3, omhandlede tillæg til jordrenten.
Disse udlæg refunderes  

 jordfonden af det overskud, der fremkommer, når indtægten ved den i henhold  

 til fornævnte bestemmelser ændrede rente overstiger den normale renteydelse.
Forkøbsret § 37.  Forkøbsret, der er pålagt landbrugsejendomme  

 eller landbrugsjord og udyrkede arealer efter reglerne i statshusmandsloven,  

 bevarer sin gyldighed.
Forkøbsretten udøves efter reglerne i §§ 20-26 i lov  

 om statens fremskaffelse af jord og udlån til jordbrugsmæssige formål m.m.
Klage § 38.  Afgørelser, der efter denne bekendtgørelse er  

 truffet af Jordbrugsdirektoratet eller Kongeriget Danmarks Hypotekbank og  

 Finansforvaltning, kan påklages til landbrugsministeren.
 Stk. 2.  Klagefristen er 4 uger fra den dag, hvor  

 afgørelsen er meddelt den pågældende.
Ikrafttræden § 39.  Bekendtgørelsen træder i kraft den 15. august  

 1989.
 Stk. 2.  Bekendtgørelse nr. 547 af 15. oktober 1973 om  

 statshusmandsbrug m.m. og jordrente ophæves.
Landbrugsministeriet, den 22. juni 1989 Laurits Tørnæs /Allan Loft Bilag 1 Regler for regulering efter § 31, stk. 2.
Når landbrugets forrentningsprocent udgør - 21/2 pct. eller derunder, nedsættes rentefoden med 21/2 pct.
 - over 21/2 pct. til og med 3 pct., nedsættes rentefoden med 2 pct.
 - over 3 pct. til og med 31/2 pct., nedsættes rentefoden med 11/2 pct.
 - over 31/2 pct. til og med 4 pct., nedsættes rentefoden med 1 pct.
 - mindst 5 pct., men under 51/2 pct., forhøjes rentefoden med 1/2 pct.
 - mindst 51/2 pct., men under 6 pct., forhøjes rentefoden med 1 pct.
 - mindst 6 pct., men under 61/2 pct., forhøjes rentefoden med 11/2 pct.
 - 61/2 pct. eller derover, forhøjes rentefoden med 2 pct.
Bilag 2 Fortegnelse over de ældre jordlove Lov nr. 39 af 24. marts 1899, jf. lov nr. 105 af 4. april 1928.
 Lov nr. 101 af 22. april 1904, jf. lov nr. 97 af 6. april 1906 og lov nr.  

 105 af 4. april 1928.
 Lov nr. 94 af 30. april 1909.
 Lov nr. 127 af 13. juni 1914.
 Lov nr. 323 af 22. juni 1917 som ændret ved lov nr. 78 af 19. februar  

 1918, nr. 60 af 12. februar 1919, nr. 157 af 14. april 1920, nr. 277 af 6.  

 maj 1921 og nr. 362 af 7. august 1922.
 Lov nr. 81 af 29. marts 1924 som ændret ved lov nr. 149 af 1. juli 1927,  

 nr. 107 af 4. april 1928, nr. 150 af 15. april 1930 og nr. 90 af 25. marts  

 1933 §§ 1 og 2.
 Lov nr. 557 af 4. oktober 1919 som ændret ved lov nr. 328 af 28. juni  

 1920, nr. 278 af 6. maj 1921, nr.
 363 af 7. august 1922, nr. 85 af 29. marts 1924, nr. 59 af 2. april 1927,  

 nr. 134 af 1. juni 1929, nr.
 132 af 15. april 1930 og nr. 90 af 25. marts 1933 §§ 3-6.
 Lov nr. 91 af 25. marts 1933 som ændret ved lov nr. 137 af 13. april 1938.
 Lov nr. 162 af 11. maj 1933 afsnit I.
 Lov nr. 163 af 14. maj 1934 som ændret ved lov nr. 75 af 31. marts 1936,  

 nr. 136 af 13. april 1938, nr. 452 af 22. december 1939, nr. 67 af 19.  

 februar 1941 og nr. 357 af 26. august 1941.
 Lov nr. 168 af 18. maj 1937.
Lov nr. 150 af 29. marts 1943 som ændret ved lovanordning nr. 51 af 6.  

 marts 1944 (opretholdt ved lov nr. 320 af 7. juli 1945), lov nr. 423 af 11. september 1945, nr. 314  

 af 14. juni 1946, nr. 186 af 4.
 juni 1947 og nr. 198 af 7. maj 1948.
 Vedrørende præstegårdsjord:
Lov nr. 537 af 4. oktober 1919, jf. lov nr. 283 af 30. juni 1922 § 2, stk.  

 2, lov nr. 33 af 3. marts 1926 og lov nr. 418 af 12. juli 1946 § 38.
