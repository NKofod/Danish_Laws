Tillægsbetænkning afgivet af Det  

 Energipolitiske Udvalg den 16. maj 2001 Tillægsbetænkning over Forslag til lov om ændring af lov om  

 elforsyning og lov om miljøbeskyttelse (Betaling for miljøvenlig elektricitet og kontrol  

 hermed samt dispensation vedrørende restprodukter fra elproducerende  

 anlæg m.v.) [af  

 miljø- og energiministeren (Svend Auken)] 1. Ændringsforslag Kim Behnke (UP) har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 28. marts 2001 og var til 1.  

 behandling den 5. april 2001. Lovforslaget blev efter 1. behandling henvist  

 til behandling i Det Energipolitiske Udvalg.
Udvalget afgav betænkning  

 den 2. maj 2001. Lovforslaget var til 2. behandling den 8. maj 2001,  

 hvorefter det blev henvist til fornyet behandling i Det Energipolitiske  

 Udvalg.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 3 møder.
Spørgsmål Udvalget har under den fornyede behandling af lovforslaget  

 stillet 2 spørgsmål til miljø- og energiministeren til  

 skriftlig besvarelse, som denne har besvaret. 4 af udvalgets  

 spørgsmål til miljø- og energiministeren og dennes svar  

 herpå er optrykt i bilag 2 til tillægsbetænkningen.
3. Indstillinger Et mindretal i udvalget (S, SF, CD og RV)  

 indstiller lovforslaget til vedtagelse i den affattelse, hvori det  

 foreligger efter 2. behandling.
 Et andet mindretal i udvalget (V, KF og Kim Behnke  

 (UP)) indstiller lovforslaget til vedtagelse med det stillede  

 ændringsforslag.
 Et tredje mindretal i udvalget (DF) indstiller  

 lovforslaget til forkastelse og vil stemme hverken for eller imod det  

 stillede ændringsforslag.
 Et fjerde mindretal i udvalget (EL) indstiller  

 lovforslaget til forkastelse og vil stemme imod det stillede  

 ændringsforslag.
 Kristeligt Folkeparti og Demokratisk Folkeparti var  

 på tidspunktet for tillægsbetænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et mindretal (Kim Behnke (UP)), tiltrådt af et  

mindretal (V og KF):
Til § 1 1) Efter nr. 5 indsættes som nyt nummer:
 »01. I § 8 a indsættes som stk. 9:
»Stk. 9. Bestemmelserne i stk. 3-8 gælder kun for elforbrugere,  

 der fuldt ud ejer et elproduktionsanlæg, hvorfra de direkte forsynes,  

 og som ligger på forbrugsstedet.
Såfremt særlige hensyn  

 tilsiger det, kan miljø- og energiministeren dog godkende, at  

 bestemmelserne i stk. 3-8 og regler udstedt i medfør heraf skal  

 gælde for en elforbruger, selv om denne ikke fuldt ud ejer et  

 sådant elproduktionsanlæg.«« [Dispensation fra ejerkravet] Bemærkninger Til nr. 1 Ved vedtagelsen af lovforslag nr.
L 275 i  

 folketingsåret 1999-2000 var det en klar forudsætning, at  

 reglerne i elforsyningslovens § 8 a om egenproducenters forpligtelse til at  

 aftage miljøvenlig energi m.m. kun skulle gælde for  

 elforbrugere, der selv fuldt ud ejer et elproduktionsanlæg, hvorfra de  

 forsynes, og som ligger på forbrugsstedet (egenproducenter). Dette  

 fremgår udtrykkeligt af bemærkningerne til L 275, § 1, ad stk.  

 3-5.
Der kan imidlertid være situationer, hvor  

 særlige hensyn tilsiger, at reglerne tillige bør gælde for  

 elforbrugere, der forsynes direkte fra et elproduktionsanlæg, der  

 ligger på forbrugsstedet, men som helt eller delvis ejes af en anden  

 end elforbrugeren.
Med det foreslåede § 8 a, stk. 9, gives  

 miljø- og energiministeren derfor en adgang til at kunne dispensere  

 fra ejerkravet.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Vibeke Peschardt (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Eva Møller (KF) Gitte Seeberg (KF)  

  Aase D.
Madsen (DF) nfmd.  

  Kim Behnke (UP) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 205 omdelt efter  

 afgivelse af betænkning Bilagsnr.
Titel 26 Betænkning afgivet den 2. maj 2001 27 Svar på spm. 18, om værnsreglen skulle have den virkning, at  

 virksomheder med f.eks. koncernstruktur bliver afholdt fra at udnytte  

 nettoprincippet, fra miljø- og energiministeren Svar på spm. 19 om at stille eller som teknisk bistand udarbejde  

 ændringsforslag, fra miljø- og energiministeren 28 1. udkast til tillægsbetænkning 29 Spm. 20 om dispensation fra 100 pct.-reglen, til miljø- og  

 energiministeren Spm. 21 om teknisk bistand til at udarbejde et ændringsforslag, til  

 miljø- og energiministeren 30 Svar på spm. 20 om dispensation fra 100 pct.-reglen, fra  

 miljø- og energiministeren Svar på spm. 21 om teknisk bistand til at udarbejde et  

 ændringsforslag, fra miljø- og energiministeren 31 2. udkast til tillægsbetænkning Bilag 2 Nogle af udvalgets spørgsmål til miljø-  

 og energiministeren og dennes svar herpå Spørgsmålene og miljø- og  

 energiministerens svar herpå er optrykt efter ønske fra V, KF og  

 Kim Behnke (UP).
 Spørgsmål 18:
Folketinget vedtog i folketingsåret 1999-2000  

 lovforslag nr.
L 275, som senere er bekendtgjort som lov nr. 448 af 31. maj  

 2000.
Det fremgår af bemærkningerne til lovforslaget  

 til § 1, ad stk. 3-5: »Det vil  

 imidlertid blive gjort til en betingelse for anvendelse af nettoprincippet,  

 at elproduktionsanlægget er 100 pct. ejet af elforbrugeren, og at  

 elproduktionsanlægget er beliggende på forbrugsstedet, jf. lovens  

 § 5, således at den producerede elektricitet direkte, fysisk anvendes  

 til dækning af egenproducentens eget elforbrug.« Bemærkningerne om 100 pct. ejerskab var medtaget  

 som en værnsregel for at undgå, at f.eks. boligselskaber eller  

 lignende ville være omfattet af bestemmelserne.
Imidlertid har der vist  

 sig problemer for virksomheder med koncernstruktur og dermed ejerskaber, der  

 ikke nødvendigvis er 100 pct., eller virksomheder, hvor man har ladet  

 et andet firma stå for etableringen af anlægget.
Der kan i disse  

 situationer være tale om en finansieringsmetode, som ikke giver 100  

 pct. ejerskab.
Er ministeren enig i, at værnsreglen ikke skulle  

 have den virkning, at virksomheder med f.eks. koncernstruktur bliver afholdt  

 fra at udnytte reglen om nettoprincippet? Svar:
Der har blandt forligspartierne været enighed om, at  

 egenproducenter af elektricitet skal have mulighed for at opnå  

 reduktion i pligten til at aftage miljøvenlig elektricitet.
Der er  

 ligeledes enighed om, at egenproducenter kun skal bidrage til  

 pristillæg til vedvarende energi i forhold til deres netto-elforbrug.  

 Argumentationen for denne begunstigelse har bl.a været, at en  

 virksomhed, der anvender elektricitet, som den selv producerer, ikke burde  

 have samme pligt til at købe miljøvenlig el fra nettet som  

 andre forbrugere.
Det har således været forudsat, at  

 elproducenten og elforbrugeren er samme person (egenproducent),  hvilket  

 også afspejler sig i de lovbemærkninger, hvortil der henvises i  

 spørgsmålet.
Som udgangspunkt er jeg betænkelig ved at  

 ændre på dette krav.
For det første mener jeg, at  

 argumentationen for overhovedet at tillade en begunstigelse af  

 egenproducenterne herved svækkes.
Hvorfor skal eksempelvis en  

 virksomhed, der forsynes med el fra et minikraftvarmeanlæg, som et  

 andet kommercielt selskab ejer og har opstillet på virksomhedens grund,  

 have gunstigere betingelser end alle andre virksomheder eller forbrugere? Der  

 er jo ikke tale om, at virksomheden selv producerer el, men alene tale om, at  

 der er placeret et elproduktionsanlæg direkte på virksomhedens  

 grund.
Hertil kommer, at man må forudse, at den  

 økonomiske fordel ved at anvende nettoafregning i så fald vil  

 kunne blive delt mellem elforbrugeren og elproducenten.
Hvis  

 ejerbegrænsningen blev ophævet som foreslået, ville der  

 være mulighed for, at kommercielle selskaber kunne anbringe små  

  evt. mobile   kraftvarmeanlæg på en virksomheds grund, og det  

 ville i så fald være naturligt for elforbrugeren og elproducenten  

 at dele den økonomiske fordel ved at kunne anvende nettoafregning.
En  

 sådan udvikling ville være uheldig, og hertil kommer, at de  

 øvrige elproducenter ville blive påført en ikke helt fair  

 konkurrence.
Endvidere kan en ophævelse af ejerkravet give  

 anledning til en række andre afgrænsningsproble-mer,  

 således som det også er nævnt i spørgsmålet.  

 Det måtte således sikres, at vi ikke med den foreslåede  

 ændring åbner op for, at eksempelvis boligselskaber eller  

 lignende kan etablere egenproduktion, der direkte forsyner en række  

 boliger, og herved få reduktion i beboernes betaling til vedvarende  

 energi.
Jeg minder igen om, at de udgifter til den vedtagne udbygning med  

 vedvarende energi, som egenproducenter fritages for, skal betales af de  

 øvrige virksomheder og elforbrugere.
Endelig vil jeg gerne nævne, at det ikke efter  

 elforsyningsloven er et krav for anvendelse af nettoafregning, at  

 elforbrugeren og elproducenten juridisk set skal være samme person.
Det  

 er alene et krav, at elproduktionsanlægget er 100 pct. ejet af  

 elforbrugeren.
De i spørgsmålet nævnte  

 lovbemærkninger udelukker efter min opfattelse ikke, at  

 elproduktionsanlægget placeres i et selskab, såfremt dette  

 selskab er 100 pct. ejet af elforbrugeren.
De gældende regler skulle  

 derfor normalt ikke skabe problemer for virksomheder med en koncernstruktur,  

 idet jeg herved forudsætter, at den elforbrugende del af virksomheden  

 er ejer af det selskab, hvori elproduktionsanlægget er beliggende.  

 Skulle der være situationer, hvor dette ikke er tilfældet,  

 må virksomheden, hvis den vil anvende nettoafregning, foretage en  

 omstrukturering for at tage højde for lovgivningen på dette  

 punkt.
 Spørgsmål 19:
 Vil ministeren stille   eller som teknisk bistand  

 udarbejde   et ændringsforslag, som kan løse problemet, der er  

 opstået i forbindelse med bemærkningen om 100 pct. ejerskab? En  

 sådan ny bestemmelse kan jo fortsat indeholde en værnsregel,  

 f.eks. således at ministeren bemyndiges til at træffe konkrete  

 afgørelser for de virksomheder, som er kommet i klemme.
 Svar:
Som det fremgår af min besvarelse af  

 spørgsmål 18, finder jeg ikke, at der er grundlag for at  

 ophæve kravet om, at det er en betingelse for netto-afregning, at  

 elforbrugeren er ejer af elproduktionsanlægget.
Ud over teknisk bistand  

 er jeg ikke rede til at støtte et sådant  

 ændringsforslag.
 Spørgsmål 20:
Ad ministerens svar på spørgsmål 18 og  

 19, jf.
L 205   bilag 27.
 For at undgå et eventuelt misbrug af en lempelse af  

 100 pct.-reglen, finder ministeren da ikke, at en anvendelig model vil  

 være, at virksomheder med særlige ejerstrukturer gives mulighed  

 for at søge ministeren (Energistyrelsen) om dispensation fra 100  

 pct.-reglen? En sådan mulighed vil fjerne utilsigtede hindringer og  

 samtidig være et værn mod, at der åbnes for misbrug af  

 reglen.
 Svar:
Som det fremgår af min besvarelse af  

 spørgsmål 18 og 19 (L 205   bilag 27), finder jeg ikke, at der  

 er grundlag for at ophæve kravet om, at det er en betingelse for  

 netto-afregning, at elforbrugeren er ejer af elproduktionsanlægget.
Jeg  

 kan derfor ikke støtte et sådant ændringsforslag, og er i  

 øvrigt af den opfattelse, at et sådant ændringsforslag i  

 givet fald måtte drøftes nærmere i elreformkredsen.
 Spørgsmål 21:
 Ministeren bedes   som teknisk bistand   udarbejde et  

 ændringsforslag, hvorefter der åbnes for, at virksomheder, som  

 på grund af særlig ejerstruktur m.v. er kommet i klemme med 100  

 pct.-reglen, kan søge miljø- og energiministeren  

 subsidiært Energistyrelsen om lov til at fravige 100 pct.-reglen.
 Svar:
Som teknisk bistand fremsender jeg et udkast til et  

 ændringsforslag, som indeholder den ønskede adgang for  

 ministeren til i konkrete tilfælde at fravige kravet om, at det er en  

 betingelse for netto-afregning, at elforbrugeren er ejer af  

 elproduktionsanlægget.
Jeg henviser i øvrigt  til de  

 bemærkninger til dette forslag, som jeg har anført i min  

 besvarelse af spørgsmål 20.
Ændringsforslag Af » [Dispensation fra ejerkravet] Bemærkninger Til nr. 6.
