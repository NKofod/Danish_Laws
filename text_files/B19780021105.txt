 I medfør af § 12 i lov om styrelsen af kommunernes skolevæsen og af  

 virksomhed efter lov om fritidsundervisning m.v. jfr. lovbekendtgørelse nr.  

 24 af 20. januar 1978, fastsættes følgende bestemmelser om lederes,  

 lærerrepræsentanters og elevrepræsentanters deltagelse i skolekommissionens,  

 skolenævnets, ungdomsskolenævnets, fritidsnævnets og  

 voksenundervisningsnævnets møder uden for København.
Skolekommissionen og skolenævnet Leder- og lærerrepræsentation § 1.  Skoledirektøren eller den ledende skoleinspektør  

 samt fælleslærerrådets formand deltager i skolekommissionens møder.  

 Fælleslærerrådet kan vælge yderligere et af sine medlemmer til at deltage i  

 møderne.
Dette medlem, som kan være fælleslærerrådets næstformand, samt  

 stedfortræder(e) vælges samtidig med fælleslærerrådets valg af formand.  

 Valgene gælder for et skoleår.
Hvis der kun er een skole i kommunen, deltager  

 skolens leder og lærerrådets formand samt eventuelt yderligere et af  

 lærerrådets medlemmer i møderne, jfr. § 2.
Stk. 2.  I skolekommissionens møder deltager endvidere  

 ungdomsskoleinspektøren eller, hvor der er flere ungdomsskoleinspektører, en  

 repræsentant valgt af og blandt disse.
I sidstnævnte tilfælde vælges tillige  

 en stedfortræder.
 Stk. 3.  I øvrigt kan skolekommissionen tilkalde en  

 skoles leder og lærerrådsformand samt en repræsentant for skolenævnet,  

 såfremt dette ikke allerede er repræsenteret i kommissionen, til at deltage i  

 kommissionens behandling af sager, der vedrører den pågældende skole.
§ 2.  Skolens leder og lærerrådets formand deltager i  

 skolenævnets møder.
Lærerrådet kan vælge yderligere et af sine medlemmer til  

 at deltage i møderne.
Dette medlem, som kan være lærerrådets næstformand,  

 samt stedfortræder(e) vælges samtidig med lærerrådets valg af formand.  

 Valgene gælder for et skoleår.
Hvis en skole ikke har mere end 2 lærere,  

 deltager de begge i møderne.
Elevrepræsentation § 3.  Ved skoler, hvor der findes elevråd eller andre  

 hertil svarende former for elevsammenslutninger, deltager en repræsentant for  

 elevrådet (sammenslutningen) samt yderligere en elevrepræsentant valgt af  

 rådet (sammenslutningen) blandt skolens elever i skolenævnets møder.
Ved  

 andre skoler kan skolens elevforsamling vælge 2 elevrepræsentanter til at  

 deltage i skolenævnets møder.
Samtidig med valg af elevrepræsentanter til  

 skolenævnet foretages valg af stedfortrædere for disse.
Valgene foretages  

 straks ved begyndelsen af et skoleår og gælder for dette skoleår.
Ved skoler,  

 hvor der ikke findes elevråd (sammenslutninger), forestås valget af skolens  

 leder.
§ 4.  2 elevrådsrepræsentanter valgt af en  

 valgforsamling, der består af elevrepræsentanterne i de enkelte skolenævn  

 samt eventuelle elevrepræsentanter i ungdomsskolenævnet, jfr. § 10, deltager  

 i skolekommissionens møder.
Valget foretages efter reglerne for  

 forholdstalsvalg, såfremt dette forlanges af nogen af de valgberettigede.  

 Samtidig med valg af elevrepræsentanter til skolekommissionen foretages valg  

 af stedfortrædere for disse.
Skoledirektøren eller den ledende skoleinspektør  

 indkalder elevrepræsentanterne til foretagelse af valget snarest muligt  

 efter, at valg af elevrepræsentanter til de enkelte skolenævn og til  

 ungdomsskolenævnet har fundet sted.
Valgene gælder for et år.
Fælles bestemmelser § 5.  Skoledirektøren eller den ledende skoleinspektør  

 samt leder-, lærer- og elevrepræsentanter og de i § 1, stk. 3, nævnte  

 repræsentanter skal have tilsendt indkaldelse og dagsorden til møderne;  

 elevrepræsentanterne og de i § 1, stk. 3, nævnte repræsentanter skal dog kun  

 have tilsendt den del af dagsordenen, der vedrører de pågældendes deltagelse  

 i møderne.
De kan fremsætte forslag og deltager i øvrigt i  

 skolekommissionens/skolenævnets forhandlinger, indtil disses afslutning ved  

 sagens afgørelse, jfr. dog stk. 2. De har ingen stemmeret, men er berettiget  

 til i korthed at få afvigende meninger indført i beslutningsprotokollen og  

 medtaget ved beslutningens meddelelse til andre myndigheder.
Ved hvert mødes  

 slutning underskrives protokollen af mødets deltagere.
 Stk. 2.  Elevrepræsentanterne må ikke overvære den del  

 af forhandlingerne, der angår sager vedrørende enkelte elever, lærere eller  

 ledere.
Ungdomsskolenævnet, fritidsnævnet og  

 voksenundervisningsnævnet Leder- og lærerrepræsentation § 6.  Skoledirektøren eller den ledende skoleinspektør  

 deltager i ungdomsskolenævnets møder.
I møderne deltager endvidere  

 ungdomsskoleinspektøren eller, hvor der er flere ungdomsskoleinspektører, den  

 i § 1, stk. 2, nævnte repræsentant for disse.
Stk.2.  Kommunalbestyrelsen indkalder hvert år med et  

 passende varsel lærerne samt eventuelle pædagogiske medhjælpere inden for  

 ungdomsskolen til et møde med henblik på valg af en fælles repræsentant til  

 at deltage i ungdomsskolenævnets møder.
Valget sker ved skriftlig afstemning.
§ 7.  Skoledirektøren eller den ledende skoleinspektør  

 deltager i fritidsnævnets møder.
Kommunalbestyrelsen kan dog bestemme, at en  

 anden repræsentant for den kommunale forvaltning i stedet deltager i nævnets  

 møder.
 Stk. 2.  Kommunalbestyrelsen påser, at ledere og  

 medarbejdere ved ungdomsklubber hvert år vælger en fælles repræsentant til at  

 deltage i fritidsnævnets møder.
§ 8.  Skoledirektøren eller den ledende skoleinspektør  

 deltager i voksenundervisningsnævnets møder.
Kommunalbestyrelsen kan dog  

 bestemme, at en anden repræsentant for den kommunale forvaltning i stedet  

 deltager i nævnets møder.
 Stk. 2.  Kommunalbestyrelsen påser, at ledere inden for  

 fritidsundervisning for voksne hvert år vælger en repræsentant til at deltage  

 i voksenundervisningsnævnets møder.
Stk. 3.  Kommunalbestyrelsen indkalder hvert år med et  

 passende varsel lærerne inden for fritidsundervisning for voksne til et møde  

 med henblik på valg af en repræsentant til at deltage i  

 voksenundervisningsnævnets møder.
Valget sker ved skriftlig afstemning.  

 Såfremt der ikke på mødet fremkommer ønske om valg af en sådan repræsentant  

 bortfalder valget.
 § 9.  Samtidig med valg af de i § 6, stk. 2, § 7, stk.  

 2, og § 8, stk. 2 og 3, nævnte repræsentanter vælges stedfortrædere for hver  

 af disse.
Elevrepræsentation § 10.  Er der inden for henholdsvis ungdomsskolen og  

 fritidsundervisning for voksne oprettet elevråd eller andre hertil svarende  

 former for elevsammenslutninger, repræsenterende eleverne i den pågældende  

 skole eller undervisningsform, deltager 2 elevrepræsentanter valgt af og  

 blandt elevrådene (sammenslutningerne) inden for hvert af de 2 områder i  

 henholdsvis ungdomsskolenævnets og voksenundervisningsnævnets møder.
Repræsentation fra folkebibliotekerne og den sociale forvaltning § 11.  Ungdomsskolenævnet, fritidsnævnet og  

 voksenundervisningsnævnet kan tilkalde den ledende bibliotekar eller en af  

 denne udpeget stedfortræder - for fritidsnævnets vedkommende eventuelt den  

 ledende børnebibliotekar - til at deltage i nævnenes møder.
 Stk. 2.  Nævnene kan endvidere tilkalde en medarbejder  

 fra den sociale forvaltning til at deltage i møderne med henblik på en  

 koordinering af socialpædagogiske foranstaltninger.
Fælles bestemmelser § 12.  Skoledirektøren, den ledende skoleinspektør  

 eller den i § 7, stk. 1, og § 8, stk. 1, nævnte repræsentant for den  

 kommunale forvaltning samt leder-, lærer- og elevrepræsentanter og de i § 11  

 nævnte repræsentanter skal have tilsendt indkaldelse og dagsorden til  

 møderne: elevrepræsentanterne og de i § 11 nævnte repræsentanter skal dog kun  

 have tilsendt den del af dagsordenen, der vedrører de pågældendes deltagelse  

 i møderne.
De kan fremsætte forslag og deltager i øvrigt i nævnenes  

 forhandlinger, indtil disses afslutning ved sagens afgørelse, jfr. dog stk.  

 2. De har ingen stemmeret, men er berettiget til i korthed at få afvigende  

 meninger indført i beslutningsprotokollen og medtaget ved beslutningens  

 meddelelse til andre myndigheder.
Ved hvert mødes slutning underskrives  

 protokollen af mødets deltagere.
 Stk. 2.  Elevrepræsentanterne må ikke overvære den del  

 af forhandlingerne, der angår sager vedrørende enkelte elever, lærere eller  

 ledere.
 Ikrafttrædelses- og overgangsbestemmelser  

 m.v.
 § 13.  Bekendtgørelsen har virkning fra den 1. april  

 1978, jfr. dog stk. 3.
 Stk. 2.  Bekendtgørelse nr. 212 af 27. maj 1970 om  

 lederes, læreres og elevers deltagelse i møder i kommissioner og nævn efter  

 skolestyrelsesloven m.v. ophæves.
 Stk. 3.  De hidtidige leder-, lærer- og  

 elevrepræsentanter fungerer i vedkommende kommissioner og nævn, indtil nye  

 repræsentanter er valgt efter reglerne i denne bekendtgørelse.
 Stk. 4.  De i § 1. stk. 1. 3. pkt., og § 2, 3. pkt.,  

 nævnte lærerrepræsentanter og deres stedfortrædere vælges første gang snarest  

 muligt efter bekendtgørelsens udstedelse.
