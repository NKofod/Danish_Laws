Udtalt, at økonomiudvalget i henhold til den kommunale styrelseslovs §  

 18, stk. 3, er generelt ansvarlig for personaleforvaltningen inden for  

 samtlige kommunens områder. Økonomiudvalget kan således ikke overlade  

 personaleforvaltningen eller dele af denne til et stående udvalg.
De stående  

 udvalg er dog ikke afskåret fra indflydelse på personalesagerne, idet  

 personalesager kan have en snæver sammenhæng med løsningen af et stående  

 udvalgs opgaver, således at det efter den kommunale styrelseslov § 21, stk.  

 2, påhviler økonomiudvalget at inddrage det berørte udvalg.
 Økonomiudvalget kan endvidere fastlægge en fremgangsmåde, hvorefter et  

 stående valg for nærmere angivne stillingskategoriers vedkommende foretager  

 indstilling til økonomiudvalget, eventuelt efter forudgående samtaler med  

 ansøgerne.
Endvidere udtalt, at kommunalbestyrelsen efter § 2, stk. 2, i den  

 sociale styrelseslov er afskåret fra at behandle og tage stilling til de  

 sociale ydelser, som vedkommende stående udvalg træffer afgørelse om at  

 tildele bestemte borgere.
I tilfælde, hvor den sociale ydelse til borgeren  

 består i antagelse af en person til at udføre et bestemt hverv, uden at der  

 herved etableres et ansættelsesforhold til kommunen, vil sagen, herunder  

 aftaleindgåelsen med den pågældende person, således ikke kunne behandles i  

 kommunalbestyrelsen.
Dette vil typisk være tilfældet, når der til det  

 pågældende hverv ikke er knyttet en arbejdsforpligtelse målt i timetal.
Derimod kan selve det forhold, at en ansættelse af kommunalt personale  

 er begrundet i bistandslovens bestemmelser, efter Indenrigsministeriets  

 opfattelse ikke medføre, at ansættelsen henhører under vedkommende stående  

 udvalg.
Spørgsmålet om, hvorvidt der skal ansættes kommunalt personale til  

 opfyldelse af bestemmelserne i bistandsloven må derfor på sædvanlig måde  

 forelægges økonomiudvalget.
Efter Indenrigsministeriets opfattelse skal kommunalbestyrelsen  

 således tage stilling til spørgsmål om ansættelse af medarbejdere inden for  

 socialforvaltningen, herunder »hjemme hos«-socialrådgivere.  

 Afgørelserne i personalesagerne kan være overladt til økonomiudvalget,  

 borgmesteren eller forvaltningen.
I forbindelse med forelæggelsen af en sag  

 om ansættelse af en medarbejder inden for socialforvaltningen vil vedkommende  

 udvalg - i anonymiseret form - kunne henvise til den eller de sociale sager,  

 som efter udvalgets opfattelse kan begrunde ansættelsen.
Vedrørende den konkrete sag om socialudvalgets ansættelse af en  

 »hjemme hos«-socialrådgiver, der var baggrunden for den generelle  

 forespørgsel til Indenrigsministeriet, fandt ministeriet, at der var tale om  

 etablering af et egentligt ansættelsesforhold til kommunen.
Ministeriet  

 henviste herved til de i betænkning nr.
1049/1985 om det kommunale løntilsyn, side 42 f, afgivne vejledende  

 momenter for vurderingen af, om der foreligger et ansættelsesforhold til  

 kommunen.
Ministeriet fandt derfor, at socialudvalget ikke havde været  

 berettiget til at træffe beslutning om ansættelsen.
 I skrivelse af 16. marts 1992 (j.nr. 11-1) har byrådet anmodet  

 Indenrigsministeriet om en udtalelse om, hvorledes kompetencen til at  

 godkende normering af stillinger er fordelt mellem byråd/økonomiudvalg og de  

 stående udvalg - specielt det sociale udvalg.
Det er oplyst, at baggrunden for byrådets henvendelse er en konkret sag af  

 principiel betydning for afgrænsningen af det sociale udvalgs selvstændige  

 kompetenceområde.
I sagen, der vedrørte ansættelse af en socialrådgiver i en  

 fast stilling som »hjemme hos«-socialrådgiver med 32 timer/uge,  

 traf socialudvalget i sit møde den 24. september 1991 beslutning om  

 ansættelsen.
Det er oplyst, at aflønning sker over konto 05, og at der  

 foretages udkontering af lønudgiften på personsager.
 Det fremgår af socialforvaltningens skrivelse af 30. september 1991 til  

 den pågældende, at ansættelsen omfatter et fast timetal på 32 timer pr. uge,  

 at arbejde og arbejdstid tilrettelægges i samarbejde med rådgivergruppen, og  

 at ansættelsen sker på løn- og ansættelsevilkår i henhold til overenskomst  

 mellem Socialrådgiverforeningen og Kommunernes Landsforening.
Socialforvaltningen/socialudvalget har gjort gældende, at ansættelsen  

 henhører under socialudvalgets selvstændige kompetenceområde, fordi der ikke  

 er tale om noget egentligt løn- og ansættelseforhold, men udelukkende om en  

 skønnet social ydelse.
Der er herved henvist til Indenrigsministeriets  

 skrivelse af 12. november 1982, der vedrørte dels fastsættelse af vederlag  

 til støtteperson i henhold til bistandslovens § 46, dels løn- og  

 ansættelsesvilkår for professionelle plejefamilier.
 Det er endvidere påpeget, at sådanne bevillinger/normeringer altid sker på  

 baggrund af personsager, hvor det vil være vanskeligt at beskrive  

 ansættelsens/normeringens hele begrundelse, når personoplysninger ikke kan  

 forelægges økonomiudvalget.
Heroverfor har centralforvaltningen/økonomiudvalget gjort gældende, at  

 ansættelsessagen på sædvanlig måde burde have været forelagt for  

 økonomiudvalg/byråd for så vidt angår nomerings- og bevillingsspørgsmålet.
I  

 den forbindelse er der peget på følgende forhold:
 »1. Afsnit 4.1. i de af byrådet vedtagne »principper for  

 ansættelse, afskedigelse mv« fastlægger, at borgmesteren har kompetencen  

 f.s.v. angår socialrådgivere.
 2. Afsnit 4.2. nr. 6 fastslår, at det skal sikres, at der foreligger  

 fornøden normering/bevilling, forinden en stilling opslås.
3. De stående udvalg er ikke personaleudvalg.
Denne funktion er placeret i  

 økonomiudvalget, jfr. styrelseslovens § 18.
4. Den forudsatte finansiering over konto 05 er »tvivlsom« i  

 bevillingsmæssig henseende.
Der er max. 50% refusion, og derfor vil der altid  

 være »rene« kommunale udgifter af samme størrelse.
Hertil kommer,  

 at socialministeriet er særdeles tilbageholdende med at godkende refusion af  

 »hjemme-hos«-stillinger, og i det omfang refusion ikke godkendes,  

 vil der blive tale om større kommunal udgift.' Det er endvidere oplyst, at centralforvaltningen/økonomiudvalget har lagt  

 vægt på, at der ikke er tale om midlertidige sociale foranstaltninger, men at  

 kommunen rent faktisk »bindes op« på en fast ansættelse med deraf  

 følgende opsigelsesvarsler, at finansieringen reelt overføres til konto 06,  

 hvis refusion ikke godkendes, og at procedurerne er klart beskrevne i  

 personalehåndbogen.
Selvom der er tale om særlige konkrete familiemæssige  

 sager, så kan der ikke helt bortses fra en sammenhæng med den generelle  

 normering af socialrådgiverstillinger.
For så vidt angår spørgsmålet om  

 personoplysningers fortrolighed finder man, at det vil være muligt at  

 begrunde normeringen med generelle oplysninger uden at forelægge konkrete  

 personoplysninger for økonomiudvalget.
 I Indenrigsministeriets skrivelse af 12. november 1982 til Sønderhald  

 Byråd udtalte ministeriet følgende:
»Det ene tilfælde vedrører spørgsmålet om, hvorvidt lønningsnævnet  

 skal godkende det vederlag, der i henhold til bistandslovens § 46, stk. 2,  

 ydes en person for dennes arbejde som støtte og vejleder for et barn eller en  

 ung.
Spørgsmålet må efter drøftelse med bl.a. socialstyrelsen besvares  

 benægtende, da ydelsen af et sådant vederlag ikke indebærer, at der opstår et  

 egentligt kommunalt ansættelsesforhold.
Det andet tilfælde vedrører spørgsmålet om, hvorvidt lønningsnævnet skal  

 godkende løn- og ansættelsesvilkår for såkaldte professionelle plejefamilier.  

 Dette spørgsmål har været drøftet i flere møder med Socialstyrelsen,  

 Kommunernes Lønningsnævn, Amtsrådsforeningen i Danmark, Kommunernes  

 Landsforening, Foreningen af kommuner i Københavns amt samt Københavns og  

 Frederiksberg kommuner.
Resultatet af drøftelserne er, at lønningsnævnet  

 indtil videre alene anses for at have kompetence til at fastsætte løn- og  

 øvrige kontraktsvilkår i de tilfælde, hvor en kommune aflønner en person for  

 dels at pleje et eller flere børn og dels til stadighed at stå til rådighed  

 med hensyn til pleje af et eller flere børn.
Til byrådets spørgsmål om, hvornår en person, der udfører en  

 tjenesteydelse for kommunen, betragtes som ansat ved kommunen, og dermed  

 omfattet af lønningsnævnets kompetence, skal man bemærke, at dette spørgsmål  

 ikke kan besvares generelt, men at besvarelsen må afhænge af omstændighederne  

 i det enkelte tilfælde.
Det er afgørende bl.a., om det arbejde, der varetages  

 af den pågældende, er undergivet kommunens instruktion og tilsyn.
Med hensyn til socialudvalgets kompetence i forhold til byrådet og  

 økonomiudvalget er indenrigsministeriet af den opfattelse, at i  

 ansættelsessager, der henhører under socialudvalgets selvstændige kompetence,  

 er økonomiudvalgets og byrådets kompetence begrænset til at påse, at de  

 pågældende ansættes efter de rigtige overenskomster og med de tilsvarende  

 ansættelsesvilkår, som i øvrigt anvendes for kommunens personale og  

 lignende.« I denne anledning skal Indenrigsministeriet udtale følgende:
 I henhold til den kommunale styrelseslov § 18, stk. 3, er økonomiudvalget  

 generelt ansvarlig for personaleforvaltningen inden for samtlige kommunens  

 områder.
Økonomiudvalget kan således ikke overlade personaleforvaltningen eller  

 dele af denne til et stående udvalg.
De stående udvalg er dog ikke afskåret  

 fra indflydelse på personalesagerne, idet personalesager kan have en snæver  

 sammenhæng med løsningen af et stående udvalgs opgaver, således at det efter  

 den kommunale styrelseslov § 21, stk. 2, påhviler økonomiudvalget at inddrage  

 det berørte udvalg. Økonomiudvalget kan endvidere fastlægge en fremgangsmåde,  

 hvorefter et stående udvalg for nærmere angivne stillingskategoriers  

 vedkommende foretager indstillig til økonomiudvalget, eventuelt efter  

 forudgående samtaler med ansøgerne.
 Om afgrænsningen af kommunalt »personale« er anført følgende i  

 betænkning nr. 1049/1985 om det kommunale løntilsyn, side 42 f.:
»Herved forstås personale, der er i ansættelsesforhold til kommunen.  

 Herefter falder eksempelvis honorering af håndværkere og entreprenører, der  

 udfører anlægs- eller håndværksarbejder (eventuelt efter licitation), klart  

 uden for lønningsnævnets kompetence.
Tilsvarende gælder kommunalt antagne  

 rådgivere, eksempelvis praktiserende arkitekter og advokater eller  

 ingeniører.
I enkelte tilfælde kan afgrænsningen være tvivlsom.
Afgørende er  

 navnlig følgende 3 momenter:
- om der tilkommer kommunen en vis instruktionsbeføjelse (eventuelt blot  

 med hensyn til arbejdets tilrettelæggelse - men ikke indholdet) - om aflønningen er fastsat i forhold til tidsforbruget - om aftaleforholdet er kollektivt reguleret.
Efter vurdering af disse 3 momenter har lønningsnævnet anset løn- og  

 ansættelsesvilkår for dagplejere for omfattet af nævnets kompetence, mens  

 aftaleforholdet til personer, der påtager sig at passe børn eller unge i  

 døgnpleje, ikke har været anset for omfattet af lønningsnævnets kompetence i  

 de tilfælde, hvor forpligtelsen kun var påtaget i forhold til et eller flere  

 bestemte børn.« Efter de tidligere gældende regler varetog det sociale udvalg  

 forvaltningen af den sociale og sundhedsmæssige lovgivning på grundlag af  

 særlig lovhjemmel, hvorved kompetencen var henlagt til socialudvalget  

 uafhængigt af kommunalbestyrelsen.
På disse områder kunne sagerne ikke  

 indbringes for kommunalbestyrelsen, og kommunalbestyrelsen havde ingen  

 instruktionsbeføjelser eller andre muligheder for at påvirke indholdet af  

 afgørelserne.
I praksis gav afgrænsningen mellem kommunalbestyrelsens og det sociale  

 udvalgs kompetencer undertiden anledning til tvivl, bl.a. på  

 personaleområdet.
Der kan herved henvises til betænkning nr. 996/1983 om  

 ansvarsplacering og reaktionsmuligheder i kommunestyret, side 138, hvor  

 følgende er anført:
»Som eksempel kan nævnes en situation, hvor socialudvalget ønsker at  

 ansætte særligt personale, f.eks. en støttepædagog, for at opfylde sin  

 bistandsforpligtelse efter bistandsloven (§ 33), men økonomiudvalget ud fra  

 besparelseshensyn drager nødvendigheden af ansættelsen i tvivl og forlanger  

 oplysninger om de konkrete forhold som dokumentation for behovet.
Her  

 foreligger en lovkonflikt mellem på den ene side reglerne om, at  

 socialudvalget skal give det rigtige bistandstilbud og på den anden side  

 reglerne om økonomiudvalgets funktion som personaleudvalg.
Problemet drejer  

 sig om, i hvilket omfang økonomiudvalgets lovbestemte kompetence på  

 personaleområdet i henhold til KSL § 18, stk. 3, indskrænkes i sådanne  

 tilfælde.
Socialudvalget kan ikke på egen hånd ansætte personale, idet  

 kommunalbestyrelsen er ansættelsesmyndighed.
Hvis socialudvalget holder sig  

 inden for de givne bevillinger og normeringer, er det dog et spørgsmål, om  

 kommunalbestyrelsen og økonomiudvalget kan nægte at ansætte personale, hvis  

 socialudvalget anser det for påkrævet ud fra sociale kriterier.  

 Økonomiudvalgets funktioner ville i givet fald blive begrænset til at påse,  

 at der anvendes den rigtige ansættelsesprocedure, de korrekte løn- og  

 ansættelsesvilkår og lignende formelle forhold.« Ved lov nr. 389 af 7. juni 1989 om ændring af den sociale styrelseslov  

 samt forskellige lovbestemmelser om det sociale udvalg blev det sociale  

 udvalgs selvstændige kompetence ophævet, idet kompetencen blev overført til  

 kommunalbestyrelsen.
Det er herefter kommunalbestyrelsen, som bestemmer, til  

 hvilket eller hvilke stående udvalg sager om sociale ydelser til  

 enkeltpersoner skal henlægges.
Endvidere kan kommunalbestyrelsen fastlægge  

 generelle instruktioner for behandlingen og afgørelsen af sociale sager.  

 Under hensyn til de diskretionshensyn, der gør sig gældende i disse sager,  

 blev det dog samtidig fastsat, at sager om ydelser til enkeltpersoner fortsat  

 ikke kan behandles i den samlede kommunalbstyrelse, jf. § 2, stk. 2, i den  

 sociale styrelseslov.
På denne baggrund er det Indenrigsministeriets opfattelse, at  

 kommunalbestyrelsen er afskåret fra at behandle og tage stilling til de  

 sociale ydelser, som vedkommende stående udvalg træffer afgørelse om at  

 tildele bestemte borgere.
I tilfælde, hvor den sociale ydelse til borgeren  

 består i antagelse af en person til at udføre et bestemt hverv, uden at der  

 herved etableres et ansættelsesforhold til kommunen, vil sagen, herunder  

 aftaleindgåelsen med den pågældende person, således ikke kunne behandles i  

 kommunalbestyrelsen.
Dette vil typisk være tilfældet, når der til det  

 pågældende hverv ikke er knyttet en arbejdsforpligtelse målt i timetal.
Derimod kan selve det forhold, at en ansættelse af kommunalt personale er  

 begrundet i bistandslovens bestemmelser, efter Indenrigsministeriets  

 opfattelse ikke medføre, at ansættelsen henhører under vedkommende stående  

 udvalg.
Spørgsmålet om, hvorvidt der skal ansættes kommunalt personale til  

 opfyldelse af bestemmelserne i bistandsloven må derfor på sædvanlig måde  

 forelægges økonomiudvalget.
Ministeriet finder således, at kommunalbestyrelsen ikke alene skal tage  

 stilling til de bevillingsmæssige spørgsmål, men også til spørgsmål om  

 ansættelse af medarbejdere inden for socialforvaltningen, herunder  

 »hjemme hos«-socialrådgivere.
Afgørelserne i personalesagerne kan  

 være overladt til økonomiudvalget, borgmesteren eller forvaltningen.
I  

 forbindelse med forelæggelsen af en sag om ansættelse af en medarbejder inden  

 for socialforvaltningen vil vedkommende udvalg - i anonymiseret form - kunne  

 henvise til den eller de sociale sager, som efter udvalgets opfattelse kan  

 begrunde ansættelsen.
 Det bemærkes i øvrigt, at kommunalbestyrelsen har pligt til at sørge for,  

 at de afgørelser vedrørende sociale ydelser til enkeltpersoner, der træffes  

 af vedkommende udvalg, kan iværksættes, dvs. at der er eller tilvejebringes  

 de bevillinger/normeringer, der er fornødne til gennemførelse af udalgets  

 afgørelser.
For så vidt angår den konkrete sag vedrørende ansættelsen af »hjemme  

 hos«-socialrådgiveren, der er baggrunden for byrådets henvendelse til  

 Indenrigsministeriet, bemærkes, at der efter ministeriets opfattelse har  

 været tale om etablering af et egentligt ansættelsesforhold, jf.  

 socialforvaltningens skrivelse af 30. september 1991 til den pågældende og de  

 ovenfor angivne vejledende momenter for vurderingen af, om der foreligger et  

 ansættelsesforhold til kommunen.
Der tilkommer således kommunen  

 instruktionsbeføjelser over for socialrådgiveren, og aftalen mellem kommunen  

 og socialrådgiveren er kollektivt reguleret ved overenskomst af 11. juli 1991  

 mellem Kommunernes Landsforening og Dansk Socialrådgiverforening.
Endvidere  

 er socialrådgiverens aflønning fastsat i forhold til tidsforbruget, jf.  

 overenskomstens § 4, stk. 4, hvorefter lønnen ved deltidsbeskæftigelse  

 reduceres i forhold til den nedsatte arbejdstid.
 Indenrigsministeriet finder derfor, at socialudvalget ikke har været  

 berettiget til at træffe beslutning om ansættelsen af »hjemme  

 hos«-socialrådgiveren, idet den umiddelbare forvaltning af anliggender,  

 der vedrører kommunens løn- og personaleforhold - som ovenfor nævnt -  

 henhører under økonomiudvalget, jf. § 18, stk. 3, i den kommunale  

 styrelseslov.
 En kopi af denne skrivelse er sendt til Tilsynsrådet for Århus Amt,  

 Socialministeriet og Kommunernes Lønningsnævn.
Med venlig hilsen Emil le Maire Betænkning nr. 1049/1985 om de kommunale løntilsyn s. 42 ff.
Betænkning  

 nr. 996/1983 om ansvarsplacering og reaktionsmuligheder i kommunestyret, side  

 138.
