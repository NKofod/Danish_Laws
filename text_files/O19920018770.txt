Resumé  


  

 A's tidligere hustru B klagede til Civilretsdirektoratet (CD) over, at S  

 Statsamt havde tillagt A samværsret med parrets børn.
Samværet skulle foregå  

 i  

 X-by (der er beliggende i den anden ende af landet), hvor B boede sammen med  

 børnene.
I anledning af klagen iværksatte CD 4 dage før samværet partshøring  

 af  

 A; svarfristen blev fastsat til dagen før samværet.
Efter at A telefonisk  

 havde  

 meddelt CD, at han ikke havde yderligere bemærkninger til sagen, ophævede CD  

 A's samværsret dagen før, samværet skulle have fundet sted.
CD's skrivelse  

 blev  

 sendt med almindelig post til A, der boede i Jylland, og til S, mens B's  

 advokat modtog skrivelsen med telefax.
Ved advokatens og S's foranstaltning  

 blev A dog orienteret om afgørelsen samme dags aften.
CD havde haft mulighed for at iværksætte partshøringen af A  

 allerede 8 dage før sket; ombudsmanden anså det derfor for beklageligt, at  

 partshøringsfristen var blevet fastsat til kun tre dage.
Ombudsmanden anså  

 det  

 endvidere for meget beklageligt, at CD - som det efter de da foreliggende  

 oplysninger måtte lægges til grund - ikke havde sikret sig, at A omgående fik  

 meddelelse om afgørelsen.
CD oplyste efterfølgende, at CD telefonisk havde orienteret A om  

 afgørelsen samme dag, den blev truffet; oplysningen herom var ved en fejl  

 ikke  

 tilgået ombudsmanden tidligere.
Den del af udtalelsen, der vedrørte  

 afgørelsens  

 meddelelse til A, var herefter bortfaldet.
Ombudsmanden anså det imidlertid  

 for  

 særdeles uheldigt, at CD først efterfølgende havde meddelt ham de pågældende  

 oplysninger. (J. nr. 1992-1906-654).
Samværsret ændret kort før første samvær.
Kort frist for  

 partshøring.
 A, der boede i Y-by, klagede  

 over, at Civilretsdirektoratet havde ophævet hans ret til samvær den 8.  

 august  

 1992 med hans to børn.
 Det fremgik af sagen, at S  

 Statsamt den 26. marts 1991 afslog at fastsætte en samværsret for A, og at  

 denne afgørelse blev stadfæstet af Civilretsdirektoratet den 17. juni 1991.
Den 20. februar 1992 anmodede  

 A S Statsamt om at genoptage behandlingen af sagen.
I den anledning havde  

 statsamtet en samtale med A's tidligere hustru, B, der gav udtryk for, at A  

 ikke burde se de to børn mere.
Efter en samtale med børnene konkluderede  

 klinisk psykolog C i en erklæring af 2. april 1992 til statsamtet, at tiden  

 efter  

 hendes vurdering stadig ikke var inde til at genoptage samværet, da en  

 fornyet  

 kontakt med A på daværende tidspunkt ville kunne virke forstyrrende på  

 børnenes  

 positive udvikling.
 I en skrivelse af 9. juli  

 1992 traf S Statsamt følgende afgørelse:
 "Statsamtet finder på  

 baggrund af skolepsykologens erklæring ikke grundlag for, at De genoptager  

 Deres løbende samvær med børnene.
 Under hensyntagen til den  

 tid, der er forløbet siden det seneste samvær, finder statsamtet det  

 imidlertid  

 rimeligt at forsøge at etablere en kontakt mellem Dem og børnene.
 Statsamtet bestemmer derfor,  

 at De har ret til samvær med (børnene) lørdag den 8. august 1992 fra kl.  

 12.00  

 til kl. 16.00.
 Samværet skal finde sted i  

 (institutionen D, X-by), og De må ikke under samværet forlade (D's) område  

 med  

 børnene.
På baggrund af erfaringerne  

 med dette samværsbesøg vil statsamtet tage stilling til en eventuel  

 genoptagelse af det løbende samvær." Ved skrivelse af 10. juli  

 1992 til Civilretsdirektoratet påklagede advokat E på B's vegne statsamtets  

 afgørelse.
Ved påtegningsskrivelse af 15. juli 1992 anmodede  

 Civilretsdirektoratet S Statsamt om en udtalelse om sagen.
Den 23. juli 1992  

 indstillede statsamtet til direktoratet, at afgørelsen blev fastholdt.
 Med skrivelse af 4. august  

 1992 sendte Civilretsdirektoratet A en kopi af advokat E's skrivelse af 10.  

 juli 1992 og af klinisk psykolog C's erklæring af 2. april 1992 og anmodede  

 om  

 at få A's bemærkninger til de to skrivelser inden tre dage.
I skrivelse af 7. august 1992  

 ændrede Civilretsdirektoratet den trufne afgørelse.
Direktoratet anførte  

 bl.a.  

 følgende:
 "Statsamterne og  

 Civilretsdirektoratet følger den praksis at lægge afgørende vægt på barnets  

 egen mening om samvær, når det er omkring 12 år, eller når det skønnes, at  

 barnet har en alder og modenhed, der gør det ubetænkeligt, at lægge barnets  

 egen mening til grund.
Det fremgår af sagen, at  

 klinisk psykolog (C) den 2. april 1992 udarbejdede en erklæring efter samtale  

 med begge børnene.
Af erklæringen fremgår det, at begge børn har udtalt sig  

 imod samvær med deres far, ligesom det i erklæringen konkluderes, at tiden  

 ikke  

 er inde til, at der fastsættes samvær, idet samværet vil kunne komme til at  

 virke forstyrrende ind på børnenes nuværende positive udvikling.
 Psykologens erklæring har ved  

 skrivelse fra Civilretsdirektoratet af 4. august 1992 været forelagt for (A),  

 der ved en repræsentant har meddelt Civilretsdirektoratet telefonisk, at han  

 ikke har yderligere bemærkninger til sagen, men at han ønsker at fastholde  

 sin  

 samværsret med børnene.
Civilretsdirektoratet finder  

 således at burde lægge vægt på den af (C) udarbejdede psykologerklæring,  

 herunder på børnenes egne tilkendegivelser." Afgørelsen blev sendt med  

 posten til sagens parter og til S Statsamt.
Advokat E fik desuden tilsendt  

 afgørelsen pr. telefax den 7. august 1992.
 I et notat skrevet af en  

 overassistent i S Statsamt, var anført følgende:
 "Statsamtet lukker kl.  

 14.00 om fredagen.
 Undertegnede arbejdede over  

  

 fredag den 7. august 1992.  

  

 Kl. ca. 15  

 bankede advokat (E) på et vindue til kontoret og spurgte, om han måtte tale  

 med  

 (fuldmægtig F). (F) havde forladt kontoret kl. 14, og advokat (E) bad mig  

 kontakte (F) og meddele ham, at han netop havde modtaget en telefax fra  

 Civilretsdirektoratet, hvoraf fremgik, at den samværsafgørelse, vi traf den  

 9.  

 juli 1992, var blevet ophævet, og at "(F) må gøre noget i den  

 anledning".
 Kl. 15.10 - forgæves ringet  

 privat til (F).
 Kl. 15.15 - forgæves ringet  

 til Civilretsdirektoratet (telefonsvarer).
 Kl. 15.20 - ringede til (G),  

 (institutionen D) (privat) og orienterede ham om situationen.
Kl. 16.00 - ringede til (F)  

 og orienterede ham om situationen." I et notat skrevet af  

 fuldmægtig F, S Statsamt, var bl.a. anført følgende:
 "Fredag den 7. august  

 1992 ringede (overassistenten) på min privattelefon og oplyste, at hun havde  

 været på kontoret efter arbejdstids ophør og var blevet kontaktet af advokat  

 (E), som havde modtaget en telefax fra Civilretsdirektoratet, hvorved (A's)  

 samvær med børnene om lørdagen den 8. august var ophævet.
------------ S.d. talt med (G), som gerne  

 ville have klarhed over, om (A) kom om lørdagen eller ej.
------------ S.d. forsøgt at kontakte  

 (Y-by) Kommune, som muligvis havde fået telefax fra Civilretsdirektoratet på  

 vegne (A). Ingen oplysning om "hastenumre" eller anden  

 forbindelsesmulighed.
------------ S.d. kontaktet (X-by) politi  

 og anmodet dem om at være behjælpelig med at få givet (A) besked, så han ikke  

 rejste forgæves til (X-by) om lørdagen.
 Vagthavende lovede at  

 telefaxe en kopi af afgørelsen - som politiet havde modtaget i telefax fra  

 advokat (E) - til (Y-by) politi, som så kunne sende en civil betjent ud på  

 (A's) bopæl for at orientere ham om afgørelsen.
Kl. ca. 18.00 meldte (X-by)  

 politi tilbage, at man havde været på (A's) bopæl uden at træffe nogen  

 hjemme,  

 men afleveret en kopi af afgørelsen i postkassen.
Man ville forsøge senere at  

 træffe ham hjemme.
Man har samtidig afleveret en kopi til (institutionen D),  

 så  

 man der har en afgørelse at vise (A), hvis han ikke får besked, men kommer om  

 lørdagen.
------------ S.d. meddelt dette til (G),  

 (institutionen D).
------------ Kl. 21.30 meddeler (X-by)  

 politi, at man nu har truffet (A) på dennes bopæl og meddelt ham, at  

 afgørelsen  

 er bortfaldet, og at han derfor ikke skal rejse til (X-by) om lørdagen." A anførte i klagen til mig,  

 at der efter A's opfattelse var sket store fejl i behandlingen af sagen.
A  

 henviste til, at han først fik Civilretsdirektoratets brev af 4. august 1992  

 to  

 dage før samværet skulle finde sted og således ikke kunne nå at foretage sig  

 andet end at ringe til direktoratet, statsamtet og sin sagsbehandler, hvem A  

 meddelte, at han fortsat ønskede samværsretten gennemført.
Endvidere  

 fremhævede  

 A, at han først fik meddelelse om Civilretsdirektoratets afgørelse den 7.  

 august 1992 på trods af, at A havde planlagt at rejse til (X-by), der er  

 beliggende i den anden ende af landet, tidligt den følgende morgen.
Endelig  

 anførte A, at han på grund af forholdet til sine naboer ikke brød sig om at  

 få  

 besøg af politiet.
 Civilretsdirektoratet  

 henholdt sig i udtalelsen til mig til den trufne afgørelse.
 I en skrivelse til A udtalte  

 jeg herefter følgende:
"  

  

 Afgørelsen om samværsretten Civilretsdirektoratets  

 afgørelse er truffet efter §§ 23 og 24 i myndighedsloven (jf.  

 lovbekendtgørelse  

 nr. 443 af 3. oktober 1985), der har følgende indhold:
 "  

  

 § 23.  

  

 Barnets forbindelse med begge forældre søges bevaret ved, at  

 den, der ikke har del i forældremyndigheden, har ret til samvær med barnet.
 § 24.  

  

 Statsamtet træffer efter anmodning afgørelse om omfanget og  

 udøvelsen af samværsretten og kan fastsætte de nødvendige bestemmelser i  

 forbindelse hermed.
Stk. 2.  

  

 Statsamtet kan afslå at fastsætte samværsret og kan ændre  

 eller ophæve en afgørelse eller aftale om samværsret, hvis hensynet til, hvad  

 der er bedst for barnet, taler derfor.
Ved afgørelsen tages navnlig hensyn  

 til  

 den pågældendes hidtidige forbindelse med barnet." Før der træffes afgørelse om  

 bl.a. samværsret med børn over 12 år, skal der efter myndighedslovens § 26  

 finde en samtale sted med barnet herom.
 Som det fremgår af  

 Civilretsdirektoratets skrivelse af 7. august 1992, lægges der efter praksis  

 i  

 almindelighed stor vægt på barnets mening, når barnet har nået 12-års  

 alderen.  

 I tilfælde, hvor der er fastsat samværsret med søskende, og aldersforskellen  

 mellem børnene er ringe, vil der endvidere i almindelighed blive taget hensyn  

 til et ønske fra forældremyndighedens indehaver om, at børnene stilles ens  

 med  

 hensyn til samværsudøvelsen.
 Denne praksis har jeg  

 tidligere haft lejlighed til at tage stilling til og ikke fundet grundlag for  

 at kritisere.
Det følger heraf, at jeg i  

 almindelighed ikke vil kunne kritisere en afgørelse om samværsrettens omfang,  

 når den bygger på en samtale med et barn, der er fyldt 12 år.
Det forudsættes  

 herved, at der ikke i forbindelse med samtalen eller i sagen i øvrigt er  

 særlige  

 holdepunkter for at antage, at barnet ikke har givet udtryk for sin oprigtige  

 mening.
(Det ældste barn) er født den  

 15. juli 1980 og fyldte altså 12 år få måneder efter samtalen med klinisk  

 psykolog (C). (Det yngste barn) er født den 19. juni 1981 og er således knap  

 et  

 år yngre end (det ældste barn). På den baggrund kan det ikke give mig  

 anledning  

 til bemærkninger, at Civilretsdirektoratet ved afgørelsen har lagt vægt på de  

 to børns mening.
Det bemærkes, at jeg ikke har fundet særlige holdepunkter  

 for  

 at antage, at børnene ikke har givet udtryk for deres oprigtige mening under  

 samtalen med klinisk psykolog (C). Jeg har således ikke grundlag for at  

 kritisere den afgørelse, Civilretsdirektoratet har truffet.
Partshøringen Ifølge § 19, stk. 1, i  

 forvaltningsloven (lov nr. 571 af 19. december 1985) kan en myndighed, når  

 den  

 foretager partshøring, fastsætte en frist for partens afgivelse af en  

 udtalelse  

 til myndigheden.
 I Justitsministeriets  

 vejledning om forvaltningsloven, pkt. 106, er bl.a. anført følgende herom:
"Ved fastsættelsen af en  

 frist bør der gives den pågældende part rimelig tid til at sætte sig ind i  

 oplysningerne og overveje udtalelsens form og indhold.
Der kan i den  

 forbindelse tages hensyn til omfanget af oplysningerne og til sagens  

 karakter,  

 herunder om parten tidligere har haft lejlighed til at udtale sig om andre  

 dele  

 af sagen.
Der kan endvidere tages hensyn til, om sagen er af en sådan  

 karakter,  

 at parten typisk vil kunne have interesse i at lade en sagkyndig vurdere  

 sagen  

 og medvirke ved udformningen af udtalelsen.
Der bør også tages hensyn til  

 andre  

 private eller offentlige interesser i en hurtig behandling af sagen." I denne sag sendte  

 Civilretsdirektoratet Dem den 4. august 1992 kopi af advokat (E's)  

 klageskrivelse og klinisk psykolog (C's) erklæring af 2. april 1992 og  

 anmodede  

 om at få Deres bemærkninger til de to skrivelser inden den 7. august 1992.
 Jeg lægger til grund, at  

 Civilretsdirektoratet satte en så kort frist for Deres afgivelse af  

 bemærkninger, fordi direktoratet ønskede at træffe afgørelse i sagen, inden  

 samværsretten skulle gennemføres den 8. august 1992.
Hvis De havde modtaget  

 Civilretsdirektoratets skrivelse af 4. august 1992 dagen efter, at den var  

 sendt, havde De skullet afgive udtalelsen (skriftligt) senest dagen efter, De  

 havde modtaget skrivelsen.
Civilretsdirektoratet måtte imidlertid vide, at  

 der  

 var en vis risiko for, at De først fik skrivelsen mere end en dag efter, den  

 var sendt.
Jeg bemærker herved, at der ikke er oplysninger om, at  

 Civilretsdirektoratets skrivelse blev sendt som ekspresbrev.
Efter det oplyste modtog De  

 først skrivelsen den 6. august 1992. (Jeg bemærker, at Civilretsdirektoratets  

 sagsakter ikke indeholder notat om den telefonsamtale, der ifølge  

 direktoratets  

 afgørelse har været ført med en repræsentant for Dem). De skulle således  

 svare  

 - i hvert fald hvis det skulle være skriftligt - samme dag, som De modtog  

 direktoratets brev.
Det betød, at Deres mulighed for nøjere at overveje  

 udtalelsens indhold og at rådføre Dem med andre om sagen blev indskrænket  

 meget  

 væsentligt.
 Advokat (E's) skrivelse af  

 10. juli 1992 blev modtaget af Civilretsdirektoratet den 13. juli 1992, og  

 (S)  

 Statsamts skrivelse af 23. juli 1992, hvormed bl.a. erklæringen af 2. april  

 1992 blev fremsendt, blev modtaget af direktoratet den 27. juli 1992.
 Civilretsdirektoratet havde  

 således mulighed for at sende partshøringsskrivelsen til Dem den 27. juli  

 1992,  

 og anledningen til at fremskynde sagen - at der så vidt muligt skulle træffes  

 afgørelse i sagen inden 8. august 1992 - forelå på det tidspunkt.
Da den korte frist i  

 væsentlig grad indskrænkede Deres mulighed for at varetage Deres interesser,  

 og  

 da dette i nogen grad kunne have været undgået ved en bedre tilrettelæggelse  

 af  

 sagsbehandlingen, finder jeg det beklageligt, at Civilretsdirektoratet gav  

 Dem  

 en så kort frist til at afgive bemærkninger, som tilfældet var.
Jeg har gjort  

 Civilretsdirektoratet bekendt med min opfattelse.
Meddelelsen om den trufne afgørelse Civilretsdirektoratet gav  

 meddelelse om den trufne afgørelse i skrivelse af 7. august 1992 til advokat  

 (E). Skrivelsen blev sendt i kopi til Dem og til (S) Statsamt.
Udover at  

 fremsende skrivelsen og kopierne heraf som almindelige breve blev der den 7.  

 august 1992 sendt en kopi af skrivelsen pr. telefax til advokat (E). Advokat  

 (E) henvendte sig kort efter modtagelsen af telefaxmeddelelsen personligt på  

 (S) Statsamt, hvor det lykkedes ham at få kontakt med en medarbejder, der var  

 på overarbejde.
Medarbejderen tog kontakt med statsamtets sagsbehandler på  

 dennes bopæl, og sagsbehandleren satte sig i forbindelse med politiet, som  

 efter flere henvendelser fik kontakt med Dem ud på aftenen den 7. august 1992  

 og gav Dem meddelelse om afgørelsen.
Jeg går ud fra, at  

 Civilretsdirektoratet normalt vil være tilbageholdende med at ændre en  

 afgørelse  

 om samværsret dagen før, samværsretten skulle være gennemført, navnlig når  

 der  

 som i denne sag er tale om en enkeltstående adgang til samvær.
Hvis en  

 afgørelse om samværsret alligevel ændres under disse omstændigheder, bør  

 direktoratet efter min mening bestræbe sig på at sikre, at der gives de  

 parter,  

 som berøres af afgørelsen, meddelelse samme dag.
I den foreliggende sag blev  

 afgørelsen meddelt advokat (E) pr. telefax, mens Civilretsdirektoratet ikke  

 traf særlige foranstaltninger for at sikre, at De hurtigt fik meddelelse om  

 afgørelsen, selv om man måtte være klar over, at Deres afrejse til (X-by) var  

 umiddelbart forestående.
Kun den ekstraordinære indsats fra advokat (E) og  

 medarbejdere hos (S) Statsamt og politiet sikrede, at De fik meddelelse før  

 Deres afrejse til (X-by).
Jeg har ikke tilstrækkeligt  

 grundlag for at kritisere, at Civilretsdirektoratet den 7. august 1992 traf  

 afgørelse om at ophæve Deres ret til samvær den følgende dag med Deres to  

 børn.  

 Det er imidlertid efter min opfattelse meget beklageligt, at direktoratet  

 ikke  

 sikrede sig, at der samme dag blev givet Dem meddelelse om afgørelsen.
Jeg  

 har  

 gjort Civilretsdirektoratet bekendt med min opfattelse; men jeg har ikke  

 grundlag for at foretage yderligere i sagen." Civilretsdirektoratet  

 meddelte under en telefonsamtale med en af mine medarbejdere den 5. januar  

 1993  

 og i skrivelse af 11. januar 1993, at det fremgik af direktoratets interne  

 referatark i sagen, at A's samlever på vegne af A reagerede på partshøringen  

 ved at ringe den 7. august 1992 til den medarbejder i direktoratet, der  

 behandlede sagen.
Direktoratet oplyste endvidere, at den pågældende  

 medarbejder  

 senere den samme dag orienterede dels Y-by Kommune (jf. samtalen med A's  

 samlever) og dels A om direktoratets afgørelse.
Civilretsdirektoratet  

 fremsendte med skrivelsen af 11. januar 1993 en kopi af den pågældende side i  

 direktoratets referatark i sagen.
Civilretsdirektoratet  

 beklagede telefonisk og i skrivelsen af 11. januar 1993, at jeg ikke modtog  

 de  

 ovennævnte oplysninger i forbindelse med svaret på min høringsskrivelse.  

 Direktoratet oplyste, at det beroede på en fejl, at der ikke i forbindelse  

 med  

 min høring blev udarbejdet og medsendt særskilte telefonnotater.
Direktoratet  

 oplyste endvidere, at direktoratet over for sine medarbejdere understregede  

 vigtigheden af at foretage fyldestgørende telefonnotater samt vigtigheden af,  

 at det materiale, der udlåntes til mig, var fyldestgørende.
 A havde lejlighed til at  

 udtale sig om Civilretsdirektoratets nye oplysninger i sagen.
 I en skrivelse til  

 Civilretsdirektoratet udtalte jeg herefter følgende:
"Ombudsmandens vurdering  

 af, om der er grundlag for at udtale kritik i anledning af en klage, sker som  

 bekendt på baggrund af høring af den indklagede myndighed samt en gennemgang  

 af  

 sagens akter.
Ved høringen af myndigheden anmoder jeg efter fast praksis om  

 udlån af sagens akter og om myndighedens bemærkninger til klagen.
Kun  

 undtagelsesvis, eventuelt i forbindelse med en supplerende høring, anmoder  

 jeg  

 om myndighedens bemærkninger til særligt angivne spørgsmål.
Jeg lægger herved  

 til grund, at de sagsakter, som modtages fra myndigheden, indeholder et  

 dækkende billede af det afgørelsesgrundlag, som har foreligget for  

 myndigheden.  

 Hvis der i klagen rejses kritik af myndigheden vedrørende forhold, som der  

 ikke  

 er redegjort for i de fremsendte sagsakter, lægger jeg tilsvarende til grund,  

 at myndigheden i forbindelse med udtalelsen til mig forsyner mig med de for  

 bedømmelsen relevante oplysninger.
Dette har været normal praksis ved  

 udøvelsen  

 af ombudsmandskontrollen gennem mange år, og det er - som et  

 normaludgangspunkt  

 - efter min opfattelse en fuldt betryggende fremgangsmåde.
Andet vil være  

 unødigt besværligt og tidskrævende.
 I den aktuelle sag havde  

 Civilretsdirektoratet ingen yderligere bemærkninger til sagen i anledning af  

 klagen fra (A). Jeg finder det på den baggrund særdeles uheldigt, at  

 Civilretsdirektoratet først efterfølgende har givet mig de ovennævnte  

 oplysninger.
 Efter modtagelsen af  

 oplysningerne er grundlaget for min udtalelse i sagen ændret.
 I min udtalelse (...)  

 vedrørende partshøringen bemærkede jeg, at Civilretsdirektoratets sagsakter  

 ikke indeholdt notat om den samtale, der ifølge direktoratets afgørelse havde  

 været ført med en repræsentant for (A). Den af Civilretsdirektoratet nu  

 fremsendte kopi af en side i direktoratets referatark i sagen rummer et notat  

 om en samtale den 7. august 1992 mellem direktoratets medarbejder og (A's  

 samlever). Notatet indeholder ikke sådanne nye oplysninger angående  

 partshøringen, at jeg har grundlag for at ændre min udtalelse om dette  

 spørgsmål.
