At-cirkulære- skrivelse Nr. 6/1990 Henvisning til At-meddelelsessystemets gruppe 6.
Arbejdstilsynets vejledningsfunktion I.
Orientering Virksomhedernes muligheder for selv at løse arbejdsmiljøproblemerne skal  

 efter arbejdsmiljøloven bl.a. styrkes ved hjælp af den vejledning, som  

 Arbejdstilsynet efter lovgivningen skal yde.
Arbejdsmiljøloven fastlægger, at Arbejdstilsynet skal både vejlede og  

 kontrollere.
Arbejdstilsynets vejledning udøves derfor både i forbindelse med  

 kontrolfunktionen og som selvstændig offentlig serviceydelse.
Om  

 kontrolfunktionen og vejledning i forbindelse hermed henvises til  

 At-cirkulæreskrivelsen om kontrolfunktionen.
 Arbejdstilsynets vejledning er ikke kædet sammen med sanktioner, men der  

 søges ved motivation, inspiration og bevidstgørelse og oplysning om  

 lovgivningen at forbedre arbejdsmiljøforholdene.
Vejledningen kan derfor navnlig bestå i - oplysning om arbejdsmiljølovgivningen - oplysning om, hvordan arbejdsmiljølovgivningen kan opfyldes - oplysning om administrativ praksis - oplysning om forskningsresultater.
 At der er ydet vejledning, vil kunne tillægges betydning ved udøvelse af  

 kontrolfunktionen, fx i forbindelse med bedømmelse af en overtrædelse af  

 arbejdsmiljølovgivningen.
Ud over den vejledning, der gives af Arbejdstilsynet, ydes der også  

 vejledning fra Arbejdsmiljøfondet, branchesikkerhedsrådene,  

 bedriftssundhedstjenesten og arbejdsmarkedets organisationer.
Disse  

 institutioner overtager i stigende omfang nogle af de vejledningsopgaver, som  

 Arbejdstilsynet traditionelt har varetaget.
 Arbejdstilsynet bistår organisationerne, BSR m.v. ved varetagelsen af  

 vejledningsopgaven.
 Endelig kan virksomhederne selv rekvirere sagkyndig bistand og vejledning  

 fra teknologiske/toksikologiske institutter, rådgivende ingeniørfirmaer og  

 lign.
II.
Instruktion Arbejdstilsynets vejledning skal så vidt muligt sætte virksomhederne i  

 stand til selv at løse arbejdsmiljøproblemerne.
Vejledningen skal endvidere så vidt muligt tilpasses den enkelte modtagers  

 særlige forudsætninger og indeholde løsningsmuligheder.
Relevant  

 vejledningsmateriale i form af fx At-anvisninger og At-meddelelser skal  

 udleveres.
 Arbejdstilsynets generelle vejledning udformes af direktoratet i  

 overensstemmelse med At-cirkulæreskrivelsen om Arbejdstilsynets regel- og  

 informationssystem.
 Arbejdstilsynets konkrete vejledning sker typisk ved virksomhedsbesøg,  

 udført af kredsene eller ved telefonisk vejledning, evt. suppleret med  

 udlevering af materiale fra Arbejdstilsynets regel- og informationssystem.
 I forbindelse med Arbejdstilsynets vejledning kan der i fornødent omfang  

 henvises til vejledningsmateriale, der er udarbejdet af  

 branchesikkerhedsrådene og Arbejdsmiljøfondet.
 I det omfang, det er muligt at henvise problemløsningen til  

 sikkerhedsorganisationen eller BST, skal dette ske.
 Ved virksomhedsbesøg skal tilsynsrapport altid skrives på  

 vejledningsblanketten, medmindre der afgives påbud efter  

 At-cirkulæreskrivelsen om kontrolfunktionen.
Hvis der konstateres overtrædelse af regler eller praksis, som vurderes  

 ikke at give anledning til påbud, skal der - enten indstilles til retslig tiltale i overensstemmelse med  

 retningslinierne i pkt. 3.1(2) i At-cirkulæreskrivelsen om kontrolfunktionen  

 og gives oplysning herom på vejledningsblanket - eller på vejledningsblanket gives oplysning om den retsregel eller  

 praksis, der er overtrådt, evt. med supplerende oplysning om, at manglende  

 efterlevelse af reglen kan medføre indstilling om retslig tiltale.
 I alle tilfælde hvor der på vejledningsblanketten oplyses om retsregler,  

 skal der ske en præcis angivelse.
