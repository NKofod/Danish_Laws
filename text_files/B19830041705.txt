 I medfør af § 8H, stk. 4, § 10A, stk. 1, og § 10B, stk. 1, i  

 skattekontrolloven og § 3, stk. 6, i lov nr. 286 af 9. juni 1977, jfr.  

 lovbekendtgørelse nr. 331 af 4. juli 1983, fastsættes:
 § 1.  Indberetning efter skattekontrollovens § 8H må  

 ikke gives om rentetilskrivninger og indeståender i 1983 på  

 kapitalpensionskonti, selvpensioneringskonti, indekskonti og  

 børneopsparingskonti.
 § 2.  De oplysningspligtige efter skattekontrollovens  

 § 8H, jfr. bekendtgørelse nr. 336 af 24. juni 1977, skal inden en af  

 statskattedirektoratet fastsat frist foretage indberetning til  

 statsskattedirektoratet om de i 1983 ydede eller godskrevne renter af  

 indskudskonti.
 Stk. 2.  Statsskattedirektoratet bemyndiges til at  

 fastsætte yderligere regler om indhold og form for indberetninger efter  

 skattekontrollovens § 8H, stk. 1-3.
 § 3.  De oplysningspligtige efter skattekontrollovens  

 § 10A, jfr. bekendtgørelse nr. 537 af 21. oktober 1977, skal inden en af  

 statsskattedirektoratet fastsat frist foretage indberetning til  

 statsskattedirektoratet om indløsning af obligationskuponer med  

 forfaldsterminer i 1983.
 § 4.  De registrerede oplysningspligtige efter  

 skattekontrollovens § 10B, jfr. bekendtgørelse nr. 492 af 7. september 1977  

 og bekendtgørelse nr. 542 af 25. oktober 1977, skal inden en af  

 statsskattedirektoratet fastsat frist indsende indberetning til  

 statsskattedirektoratet om de mellem parterne i en obligationsoverdragelse i  

 1983 afregnede rentebeløb.
 Stk. 2.  Overdragelser, hvor der ikke medvirker en  

 registreret oplysningspligtig, omfattes ikke af reglerne i stk. 1.  

 Indberetning om sådanne overdragelser skal ske til statsskattedirektoratet  

 inden 15. januar i året efter udløbet af det kalenderår, hvori overdragelsen  

 har fundet sted, jfr. kap. 3 i ministeriet for skatter og afgifters  

 bekendtgørelse nr. 542 af 25. oktober 1977.
 § 5.  Banker, sparekasser, andelskasser og andre, der  

 er omfattet af oplysningspligten efter skattekontrollovens § 8H, skal efter  

 statsskattedirektoratets nærmere bestemmelse indsende fortegnelse over  

 indskudskonti, for hvilke der ikke er foretaget notering af personnummer  

 eller arbejdsgivernummer som fastsat i § 3, stk. 3, i lov nr. 286 af 9. juni  

 1977 om ændring af skattekontrolloven.
 § 6.  Bekendtgørelsen træder i kraft dagen efter  

 offentliggørelsen i Lovtidende.
Ministeriet for skatter og afgifter, den  

 30. august 1983 ISI FOIGHEL / Karen N.
Dahl Noter.
