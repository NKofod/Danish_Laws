Nr LSF 251 Forslag til Lov om bemyndigelse til optagelse af statslån i udlandet Fremsat af finansministeren (Lykketoft) den 24. marts 1993 Vedtaget ved tredjebehandling den 15. april 1993 Lov nr. 199 af 20/04/1993 § 1.
Finansministeren bemyndiges til at optage lån i udlandet til et samlet beløb svarende til 50 mia. kr.
 § 2.
 Loven træder i kraft ved bekendtgørelsen i Lovtidende.
Oprindeligt fremsat forslag § 1 Finansministeren bemyndiges til at optage lån i udlandet til et samlet  

 beløb svarende til 50 mia. kr.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Bemærkninger Ved lov nr. 776 af 9. december 1987 fik finansministeren bemyndigelse til  

 at optage lån i udlandet på 30 mia.
DKK.
Denne bemyndigelse nedskrives i  

 overensstemmelse med hidtidig praksis efterhånden som lån optages og  

 opskrives efterhånden som lån afdrages.
Ligeledes opskrives bemyndigelsen ved  

 statslige opkøb af egne obligationer.
Danmarks samlede udenlandske nettogæld - summen af privat og offentlig -  

 har som følge af overskuddet på betalingsbalancens løbende poster gennem de  

 seneste år udvist et betydeligt fald.
Således udgjorde nettogælden ved  

 udgangen af 1989 37,5 pct. af BNP, mens den ved udgangen af 1992 udgjorde  

 27,7 pct.. Det forventede fortsatte overskud på betalingsbalancens løbende  

 poster vil bevirke, at nettogælden også i de kommende år vil være aftagende.  

 Dette indebærer dog ikke nødvendigvis, at statens udenlandske gæld kan  

 afvikles i hurtig takt.
Der er sket en ændring i forholdet mellem offentlig og privat låntagning i  

 udlandet siden 1990 og specielt i sidste halvdel af 1992 og i begyndelsen af  

 1993 har der i forbindelse med den europæiske valutauro forekommet betydelige  

 bevægelser både i den private og den offentlige sektors udenlandske  

 lånoptagelse og deraf følgende gæld.
Således har den private sektor i  

 betydeligt omfang afviklet gæld i udenlandsk valuta, og Danmarks  

 Nationalbanks valutareserve har været udsat for et pres i nedadgående  

 retning.
For at opretholde valutareserven på et passende niveau er der derfor  

 optaget udenlandske statslån.
Disse lån er optaget dels ved træk på statens  

 to kortfristede låneprogrammer de såkaldte »Commercial Paper«  

 programmer - der for at øge fleksibiliteten begge har fået forøget  

 maksimumsudeståendet fra 1. mia.
USD til et maksimumsudestående på 3 mia.  

 USD, dels via mellemfristede obligationslån.
Restlånebemyndigelsen (ifl. lov nr. 776 af 9. december 1987) for  

 udenlandsk låntagning var ultimo 1992 på 49,8 mia.
DKK efter nedskrivelsen  

 med de 4 mia.
USD, som de maksimale trækningsrettigheder på »Commercial  

 Paper« programmerne er forøget med.
Som følge af den fortsatte valutauro  

 og som følge af at trækningsmuligheden på »Commercial Paper«  

 programmerne har været udnyttet stort set fuldt ud, er det besluttet at hæve  

 trækningsmulighederne til 6 mia.
USD på begge programmer, idet de har vist  

 sig at være særdeles nyttige som likviditetsreserve i forbindelse med  

 forsvaret af kronen under valutauro.
Denne forøgelse af trækningsmulighederne  

 på ialt 6 mia.
USD (svarende til 38,3 mia.
DKK, valutakurs pr. 12/3-93)  

 ventes at falde endeligt på plads ultimo 1. kvartal 1993. For at udvidelsen  

 skal kunne udnyttes fleksibelt, bør restlånebemyndigelsen - som ved den  

 forrige udvidelse - nedskrives med det fulde beløb på tidspunktet, hvor  

 trækningsmuligheden foreligger.
Sammen med de i 1. kvartal optagne  

 langfristede lån på ialt 12 mia.
DKK vil dette betyde, at  

 restlånebemyndigelsen vil være reduceret til 1,2 mia.
DKK ultimo kvartalet,  

 når der tages højde for afdrag på 1,6 mia.
DKK i løbet af 1. kvartal.
Hvis  

 der ikke optages nye langfristede udenlandske statslån i den resterende del  

 af 1993, vil denne restbemyndigelse dog stige som følge af afdrag på  

 statsgæld på 13,5 mia.
DKK til 14,7 mia.
DKK ultimo 1993.
Imidlertid vil det være ønskeligt, at udeståendet på »Commercial  

 Paper« programmerne blive nedbragt, således at de kan fungere som  

 beredskabsreserve i tilfælde af fornyet valutauro.
Det vil derfor være  

 hensigtsmæssigt at tilbagebetale en betydelig del af denne kortfristede gæld  

 via optagelse af langfristede statslån, idet de private kapitalbevægelser  

 ikke på forhånd kan forudsiges, og det derfor ikke med rimelig sikkerhed kan  

 forventes, at den private sektor vil bidrage positivt til valutaimporten.
I lyset af usikkerheden med hensyn til størrelsen og retningen af de  

 private kapitalbevægelser og med et ønske om at nedbringe udenståendet på  

 »Commercial Paper« programmerne, samtidigt med at muligheden for at  

 låne for op til 12 mia.
USD på disse programmer foreligger, er det ønskeligt,  

 at der hurtigt gennemføres en forøgelse af den udenlandske lånebemyndigelse  

 på 50 mia.
DKK.
Som følge af de liberaliserede kapitalbevægelser bliver skillelinien  

 mellem indenlandsk og udenlandsk låntagning mere og mere udvisket, hvorfor  

 også opdelingen mellem en indenlandsk og en udenlandsk lånebemyndigelseslov  

 bliver mindre og mindre velbegrundet.
Rigsrevisionen har således påpeget, at  

 det kunne være hensigtsmæssigt at erstatte de to nævnte love med en samlet  

 lånebemyndigelseslov for både indenlandsk og udenlandsk låntagning.
 Det er hensigten i den kommende folketingssamling at fremlægge et forslag  

 til en sådan samlet lånebemyndigelse, der skal erstatte denne og tidligere  

 lånebemyndigelseslove.
