 Folketinget har i aktstykke nr. 9, 4. november 1982, tiltrådt en  

 nedsættelse af bloktilskuddene til kommuner og amtskommuner for 1983 med ialt  

 3 mia. kr.
 Hvad angår virkningen af denne beslutning samt den spareplan, der ligger  

 til grund herfor, henvises til indenrigsministeriets skrivelse med bilag af  

 4. november 1982 (4 k kt. j.nr. 14331-65/82).
 I den omtalte spareplan forudsættes det, at de kommunale myndigheders  

 nettoudgifter til den kollektive trafik i 1983 kan reduceres med 170 mio. kr.  

 i forhold til de foreliggende budgetter, samt at der fra 1983 til 1984 - målt  

 i faste 1983-priser - kan ske en yderligere reduktion på 60 mio. kr.
 Det er ministeriets skøn, at den ønskede budgetforbedring kan nås ved, at  

 der indbudgetteres takstforhøjelser/besparelser svarende til et beløb, der i  

 gennemsnit udgør 5,4% af de budgetterede nettoudgifter for 1983. Det  

 forudsættes herudover, at udgiftsbudgetterne korrigeres for virkningerne af  

 de ændrede pris- og lønskøn for 1983.
Ved beregningen af den budgetforbedring, som er en følge af de lavere  

 pris- og lønskøn, må man være opmærksom på faren for dobbeltregning.
Normalt  

 vil der således kun kunne regnes med en besparelse på den del af udgifterne,  

 som er finansieret af takster.
Der henvises i øvrigt til vedlagte notat.
 Det bemærkes, at virkningen af regeringens indkomstpolitik m.v. vil slå  

 mindre kraftigt igennem i de virksomheder, der får trafikken udført af  

 private eller offentlige virksomheder i henhold til en entreprenørkontrakt.  

 Såfremt man for disse trafikselskabers vedkommende ønsker en større effekt,  

 vil det kræve en genforhandling af kontrakterne, hvilket meget vel bør kunne  

 komme på tale.
 Til orientering kan det oplyses, at ministeriet skønner, at en besparelse  

 på 82 mio. kr. af de 170 mio. kr. kan opnås som virkning af regeringens  

 indkomstpolitik m.v. - og det uden genforhandling af entreprenørkontrakterne.  

 Ministeriet har herved forudsat, at indkomstpolitikken m.v. reducerer de  

 budgetterede udgifter for 1983 med godt 1% for selskaber, der kører ved  

 entreprenører, og godt 3% for andre selskaber.
De resterende 88 mio. kr. udgør som nævnt 5,4% af de budgetterede  

 nettoudgifter og forudsættes tilvejebragt ved driftsbesparelser eller ved  

 takstforhøjelser.
Hvis de 88 mio.kr. alene skal hentes hjem ved  

 ekstraordinære takstforhøjelser, må trafikselskabernes budgetterede  

 trafikindtægter gennemsnitligt forøges med 3,5%.
 I øvrigt tilføjes, at det må anses for ønskeligt, at de korrektioner af de  

 foreliggende budgetter for trafikselskaberne, som bliver konsekvensen af  

 spareforanstaltningerne, indarbejdes i budgetterne inden budgetårets  

 begyndelse.
 Det henstilles, at budgetforbedringer i 1983 i trafikselskaberne allerede  

 i 1983 tilbageføres til de finansierende kommunale myndigheder.
Arne Melchior /Erik Knudsen NOTAT ANGÅENDE BUDGETFORBEDRINGER FOR DEN KOLLEKTIVE TRAFIK I 1983 OG 1984 --------------------------------------------------------------------- Trafikselskaberne kan opdeles i to hovedkategorier, driftselskaber og  

 administrationsselskaber.
Forskellen består i, at førstnævnte type selv  

 varetager driften med egne busser, mens administrationsselskaberne lader  

 driften udføre ved entreprenører, som kan være private eller offentlige  

 virksomheder.
Af større driftselskaber findes i dag tre: HT, Århus Sporveje samt Odense  

 Bytrafik.
Det første selskab, der finansieres af hovedstadsrådet, varetager  

 al rutekørsel inden for hovedstadsregionen og betjener sig i begrænset omfang  

 af entreprenører, mens de to andre er lokale selskaber, som alene betjener de  

 pågældende primærkommuner og ligeledes alene finansieres af disse.
I alle amter uden for hovedstadsområdet bortset fra Århus og Fyns amter er  

 der oprettet fælleskommunale administrationsselskaber med ansvar for al lokal  

 og regional rutekørsel.
I Århus og Fyns amter er der etableret amtskommunale  

 administrationsselskaber med ansvar alene for den regionale trafik.
 Nedenfor skal anføres de økonomiske hovedtal for trafikselskaberne,  

 således som de kan udledes af de foreliggende budgetter for |983.
 Man er opmærksom på, at der i Århus og Fyns amter uden for Århus og Odense  

 kommuner også afholdes primærkommunale udgifter til kollektiv trafik, og  

 anbefalingerne i det følgende omfatter også disse kommuner, skønt de ikke  

 indgår i oversigten nedenfor.
 Tabel 1.
 Økonomiske hovedtal 1983, efter foreliggende budgetter i Mio. kr.
--------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- ------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- -------------------------------------------------------------------- Oversigtlig anvisning af midler til opnåelse af budgetforbedringer i   

  1983 Indledningsvis skal man bemærke, at budgetforbedringer på dette område  

 svarende til regeringens spareplan, som lyder på 170 mio. kr. (1983-priser)  

 vil betyde, at de kommunale nettoudgifter, som ialt er budgetteret til 1628  

 mio. kr. (tabel 1) reduceres med 10,4%.
 Man skal endvidere pege på, at budgetforbedringer i denne størrelsesorden  

 typisk vil kunne nås ved en kombination af besparelser og takstforhøjelser.
Man skal henlede opmærksomheden på, at ikke alle besparelser nødvendigvis  

 vil medføre reduktioner i udbuddet af kollektiv trafik.
Forholdet er således  

 det, at såvel indtægts- som udgiftsbudgetterne er tilrettelagt ud fra  

 tidligere forudsætninger om pris- og lønstigninger på 12% eller mere fra 1982  

 til 1983. Såfremt alene udgiftsbudgettet korrigeres for nye og væsentligt  

 lavere skøn for pris- og lønudviklingen, indtræder der herved en  

 budgetforbedring for virksomhederne.
Det er dog kun en del af denne  

 besparelse, der kan betragtes som reel i denne forbindelse.
Hvorledes denne  

 del kan beregnes i et normaltilfælde anføres nedenfor, men det må selvsagt  

 bero på de enkelte kommunale myndigheders budgetforudsætninger m.v.,  

 hvorledes sådanne beregninger konkret skal finde udtryk.
 Normalt vil det være tilfældet, at kun nettoomkostningerne ved den  

 kollektive trafik indgår direkte i kommunernes og amtskommunernes budgetter.  

 Det vil tillige ofte kunne være således, at der i den igangværende samlede  

 revision af de kommunale budgetter vil være gjort en forudsætning om, at  

 reduktionen af de kommunale udgifter som følge af lavere pris- og  

 lønudvikling svarer til den reduktion af indtægterne, som er en følge af det  

 ligeledes reducerede skøn for udskrivningsgrundlaget.
 I ovennævnte situation vil der således kunne indregnes en besparelse for  

 den kollektive trafik på grund af for højt budgetteret pris- og lønudvikling.  

 Besparelsen kan beregnes som den samlede udgiftsreduktion under de nye  

 forudsætninger med et procentvis fradrag svarende til det kommunale tilskuds  

 andel af bruttoudgifterne.
Ministeriet skønner, at det alene som følge af den nu forventede lavere  

 pris- og lønudvikling vil være muligt - for alle trafikselskaber taget under  

 eet - at opnå reelle besparelser på den kollektive trafik i 1983 på ca. 82  

 mio. kr.
Dette svarer til 5% af de budgetterede nettoudgifter og omtrent  

 halvdelen af den budgetforbedring, som er indeholdt i den omtalte spareplan.
Virkningen af regeringens indkomstpolitik og omkostningsdæmpende  

 foranstaltninger i øvrigt vil variere betydeligt og navnlig mellem  

 driftselskaber og administrationsselskaber.
I den sidstnævnte selskabstype  

 anvendes i overvejende grad private vognmænd som entreprenører, og betalingen  

 til dækning af disses lønudgifter vil ikke uden videre på kort sigt blive  

 reduceret som følge af indkomstpolitikken.
Amtsrådsforeningen regner således  

 kun med, at indkomstpolitikken m.v. vil kunne reducere pris- og  

 lønstigningerne fra 12 til 10,5% og denne forudsætning ligger til grund for  

 opgørelsen foran af de 82 mio. kr.
Såfremt yderligere nedsættelser skal  

 opnås, vil det kræve en genforhandling af standardentreprenøroverenskomsten,  

 hvilket da også meget vel bør kunne komme på tale.
Under forudsætning af, at der realiseres 82 mio. kr. i reelle besparelser  

 som følge af den afdæmpede pris- og lønudvikling, resterer der 88 mio. kr.  

 til opnåelse af den fulde budgetforbedring på 170 mio. kr.
Disse 88 mio. kr.  

 kan tilvejebringes ved yderligere besparelser eller takstforhøjelser eller en  

 blanding af begge dele, og svarer til 5,4% af netto udgifterne.
 Ifald de 88 mio. kr. alene tilvejebringes ved ekstraordinære  

 takstforhøjelser, vil det i gennemsnit være ensbetydende med gennemførelsen  

 af sådanne takstforhøjelser med en provenuforøgende effekt i 1983 på 3,5%.  

 Hvilke takstforhøjelser, der kan komme på tale i det enkelte selskab, må bero  

 på en politisk vudering af en række forhold, hvoraf man herfra skal pege på  

 betydningen af følgende:
- Det eksisterende takstniveau, herunder størrelsen af og  

 gennemførelsestidspunktet for de seneste takstforhøjelser - Allerede planlagte takstforhøjelser - Aktuelle besparelsesmuligheder, herunder mulighederne for besparelser  

 som følge af den afdæmpede omkostningsudvikling.
 De ekstraordinære takstforhøjelser, som gennemføres i 1983, vil først få  

 helårsvirkning i 1984. Indbringer disse i 1983 88 mio. kr. ved iværksættelse  

 omkring den 1. juni 1983, vil helårsvirkningen i 1984 være ca. 150 mio. kr.,  

 hvorved også besparelsesmålet for 1984 er nået under forudsætning af, at  

 omkostningsstigningerne fra 1983 til 1984 dækkes ind ved ordinære  

 takstforhøjelser.
 (* 1) Heri indeholdt udgifter til drift af lokale statsbanestrækninger i  

 hovedstadsområdet.
(* 2) Rene trafikindtægter.
Hertil skal lægges 493 mio. kr. ydet fra  

 staten til hovedstadsrådet som kompensation for dettes overtagelse af det  

 økonomiske ansvar for områdets lokale statsbanestrækninger.
 (* 3) Indtægterne er her indregnet ekskl. ovennævnte kompensationsydelse.
 (* 4) Herunder Københavns og Frederiksberg kommuner.
