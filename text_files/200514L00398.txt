Betænkning afgivet af Uddannelsesudvalget den 28. marts 2006 Betænkning over Forslag  

 til lov om uddannelsen til professionsbachelor som pædagog [af  

 undervisningsministeren (Bertel Haarder)] 1. Ændringsforslag Socialdemokratiets og Det Radikale Venstres medlemmer af  

 udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 15. december 2005 og var til 1.  

 behandling den 17. januar 2006. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 8. november 2005 dette udkast  

 til  

 udvalget, jf. alm. del  bilag 64. Den 10. januar 2006 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Foreningen af Naturfagslærere  

 ved Pædagogseminarierne, Pædagogstuderendes  

 Landssammenslutning og Samrådet for Pædagoguddannelse.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Foreningen af Naturfagslærere  

 ved Pædagogseminarierne, Pædagogstuderendes  

 Landssammenslutning og Samrådet for Pædagoguddannelse.
Samråd Udvalget har stillet 1 spørgsmål til undervisningsministeren til  

 mundtlig besvarelse, som denne har besvaret i et samråd med udvalget den 14.  

 marts 2006. Ministeren har efterfølgende sendt udvalget det talepapir, der lå  

 til grund for ministerens besvarelse af spørgsmålet.
Spørgsmål Udvalget har stillet 41 spørgsmål til undervisningsministeren  

 til skriftlig besvarelse, som denne har besvaret.
Et af udvalgets spørgsmål  

 til  

 undervisningsministeren og dennes svar herpå er optrykt som bilag 2 til  

 betænkningen.
3. Tilkendegivelse fra undervisningsministeren Undervisningsministeren har tilkendegivet følgende over for  

 udvalget:
1. Det fremgår af lovforslagets § 11, nr. 1, at  

 undervisningsministeren bemyndiges til at fastsætte nærmere regler om adgang  

 til og optagelse på uddannelsen.
Af bemærkningerne til § 11, nr. 1, fremgår  

 det, at bemyndigelsen forventes anvendt til en skærpelse af adgangskravene  

 til  

 uddannelsen, hvor kravene vil blive en gymnasial uddannelse, en social- og  

 sundhedsassistentuddannelse eller en pædagogisk grunduddannelse med  

 niveaukrav  

 i bl.a. dansk.
Efter en henvendelse fra Forstanderforeningen for VUC af 23.  

 februar 2006, som Folketingets Uddannelsesudvalg også har modtaget, er jeg  

 blevet opmærksom på, at der tillige bør være adgang for ansøgere med fire  

 gymnasiale  

 fag:  

 Dansk A, Engelsk B,  

 Samfundsfag C og et fag efter eget valg på C-niveau, f.eks. et kreativt fag.  

 Ved fastsættelse af de nærmere regler om adgang til og optagelse på  

 uddannelsen  

 har jeg således i sinde at gøre fire gymnasiale fag med de angivne niveaukrav  

 adgangsgivende til pædagoguddannelsen.
 2.  

 Folketingets Uddannelsesudvalg har stillet mig en række spørgsmål om  

 linjefagene og især om linjefaget Værksted, natur og teknik, jf. spørgsmål 3,  

 10, 15, 26, 31, 36 og 40 og mine svar herpå.
Lovforslagets  

 linjefagssammensætning bygger på et forslag fra Samrådet bestående af BUPL,  

 Socialpædagogernes  

 Landsforbund, Pædagogseminariernes Rektorforsamling og Kommunernes  

 Landsforening.
På grundlag af et fælles bidrag fra Pædagogseminariernes  

 Rektorforsamling og CVU-Rektorkollegiet ønsker jeg over for  

 Uddannelsesudvalget  

 i forlængelse af mine svar herom at fremkomme med følgende uddybende  

 beskrivelse af lovforslagets linjefagsrække, der vil ligge til grund for  

 fastsættelse af de nærmere regler om linjefagene, jf. lovforslagets § 6, stk.  

 2:
  

 	  

 Linjefaget Sundhed,  

 krop og bevægelse skal udvikle den studerendes kundskaber og færdigheder for  

 at  

 arbejde med ernæring, kropslighed og fysiske aktiviteter gennem leg og  

 læring,  

 idræt og motion.
Linjefaget skal desuden bevidstgøre den studerende om den  

 individuelle og samfundsmæssige betydning af dette.  

 Den  

 færdiguddannede pædagog skal gennem engagerende aktiviteter i alle former for  

 pædagogisk arbejde kunne fremme brugernes lyst til og forudsætninger for  

 kropslig udfoldelse og deres forståelse for fysisk sundhed.
Pædagogen skal  

 således kunne arbejde med forskellige fysiske aktivitetsformer i de  

 kulturelle  

 og sociale sammenhænge, der er relevante for brugerne med henblik på at skabe  

 udviklende og integrerende processer for den enkelte og for grupper.
   

 	  

 Linjefaget Udtryk,  

 musik og drama skal udvikle den studerendes kundskaber og færdigheder for at  

 kunne inddrage musiske traditioner inden for musik, drama og andre beslægtede  

 immaterielle udtryks- og kommunikationsformer i pædagogiske aktiviteter og  

 leg.  

 Linjefaget skal desuden bevidstgøre den studerende om den individuelle og  

 samfundsmæssige betydning af dette samt udvikle den studerendes egne  

 færdigheder og forståelse inden for musik og drama.  

 Den færdiguddannede pædagog skal kunne planlægge, formidle, organisere og  

 gennemføre sociale aktiviteter, der både fokuserer på fællesskab og på  

 udvikling af den enkeltes udtryksfærdigheder.
  

 	  

 Linjefaget Værksted,  

 natur og teknik skal udvikle den studerendes kundskaber og færdigheder for at  

 kunne anvende billedskabende traditioner i sin praksis og arbejde pædagogisk  

 med at inddrage den materielle omverden i dens mangfoldige kulturelle,  

 naturgivne og tekniske fremtrædelsesformer med henblik på at stimulere børns,  

 unges og voksnes nysgerrighed, eksperimenteren, skabertrang, virkelyst og  

 søgen  

 efter oplevelser, samt sans for samspillet mellem menneske og miljø.  

 Linjefaget  

 skal desuden bevidstgøre den studerende om den individuelle og  

 samfundsmæssige  

 betydning af dette.  

 Den færdiguddannede pædagog skal  

 kunne planlægge formidle, organisere og gennemføre aktiviteter, der giver  

 børn,  

 unge og voksne indsigt i og erfaringer med fremstilling, fortolkning,  

 forståelse for og omgang med materielle genstande og miljøer af kunstnerisk,  

 naturmæssig og teknisk art.
Pædagogen skal således kunne formidle aktuelle og  

 dækkende kulturelle erfaringer og give grundlag for, at børn, unge og voksne  

 får oplevelser med at forholde sig aktivt til deres konkrete omgivelser og  

 således stimulerer børns, unges og voksnes kulturelle og dannelsesmæssige  

 forståelse og oplevelse af den materielle omverden.
4. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.  

  

 Flertallet vil stemme imod det stillede ændringsforslag.
Venstres, Dansk Folkepartis og Det Konservative Folkepartis  

 medlemmer af udvalget finder det positivt, at de overordnede formål  

 med lovforslaget er at fastholde uddannelsen som en generalistuddannelse  

 og at styrke pædagogernes kompetencer via indførelse af specialiseringer  

 i  

 linjefag.
Venstre, Dansk Folkeparti og Det Konservative Folkeparti kan  

 ligeledes tilslutte sig, at hensigten er at styrke fagligheden med centralt  

 fastsatte kundskabs- og færdighedsområder.
Det er positivt, at regeringen forstår vigtigheden af, at styrke  

 pædagogernes kompetencer med hensyn til sprogstimulering og evnen til  

 kommunikation med forældre, børn og sociale myndigheder.
Derfor hilser  

 Venstre,  

 Dansk Folkeparti og Det Konservative Folkeparti dette element velkomment,  

 ligesom flertallet finder, at sammenkobling mellem praktik og teori er  

 et  

 fornuftigt og rigtigt træk fra regeringens side.
Et  

  

 mindretal  

  

 i  

 udvalget (S og RV) indstiller lovforslaget til  

  

 vedtagelse  

  

 ved 3.  

 behandling med det stillede ændringsforslag.
Hvis det stillede  

 ændringsforslag  

 ikke vedtages, vil mindretallet dog stemme for lovforslaget.
 Socialdemokratiets og Det Radikale Venstres medlemmer af  

 udvalget finder, at der med lovfor-slaget ikke er tale om en egentlig reform  

 af  

 pædagoguddannelsen, men at der trods alt er tale om en forbedring af  

 pædagoguddannelsen i forhold til den nuværende ordning.
Socialdemokratiet og Det Radikale Venstre er enige i, at der er  

 behov for forbedringer af pædagoguddannelsen set i lyset af  

 samfundsudviklingen, som stiller nye krav til det pædagogiske arbejdsfelt.  

 Evalueringen  

 af uddannelsen fra 2003 viste tydeligt, at den nuværende uddannelse ikke i  

 tilstrækkelig grad ruster pædagogerne til at tackle den nye virkelighed.  

 Veluddannede pædagoger er forudsætningen for en høj kvalitet i  

 daginstitutionerne og på de socialpædagogiske institutioner.
Kvalitet i  

 pædagoguddannelsen  

 er derfor afgørende for kvaliteten af den service, som de færdiguddannede  

 pædagoger skal yde til borgerne.
Lovforslaget lægger sig på en række punkter tæt op af det udspil  

 om en forbedret pædagoguddannelse, som hovedinteressenterne i  

 pædagoguddannelsen  

 (Kommunernes Landsforening, Børne- og Ungdomspædagogernes Landsforbund,  

 Socialpædagogernes Landsforbund og Pædagogseminariernes Rektorforsamling) i  

 fællesskab har fremlagt.
Det gælder bl.a. med hensyn til faginddelingen, hvor  

 pædagogik fremover bliver hovedfaget og der indføres linjefag.
Også  

 etableringen af et tværprofessionelt element i uddannelsen, indførelsen af  

 centrale kundskabs- og færdighedsområder, CKFer, samt skærpede  

 adgangskrav er positive  

 elementer, som efter mindretallets opfattelse vil styrke uddannelsen.
Derfor  

 kan Socialdemokratiet og Det Radikale Venstre støtte lovforslaget.
Der er dog visse uklarheder med hensyn til faginddelingen.  

 Indholdet i de nye fag er mangelfuldt beskrevet, og det fremgår ikke, hvor  

 meget fagene skal vægtes.
Det er afgørende, at interessenterne bliver  

 inddraget  

 i arbejdet med bekendtgørelsen, som skal præcisere disse uklarheder.
 Det er Socialdemokratiets og Det Radikale Venstres opfattelse,  

 at der med lovforslaget ikke er tale om en egentlig reform af uddannelsen, da  

 der ikke tages fat på den væsentligste kritik af den nuværende uddannelse,  

 nemlig praktikkens udformning og finansiering.
Det ville have været ønskeligt med et egentligt forlig om  

 pædagoguddannelsen, hvor forudgående politiske forhandlinger kunne have  

 medført  

 en bred politisk aftale om en egentlig reform af uddannelsen.  

 Socialdemokratiet  

 og Det Radikale Venstre beklager, at undervisningsministeren ikke har vist  

 vilje til at indlede forhandlinger om lovforslaget, sådan som det f.eks. er  

 tilfældet med reformen af læreruddannelsen, og sådan som det var tilfældet  

 ved  

 den tidligere undervisningsministers forsøg på at reformere  

 pædagoguddannelsen  

 umiddelbart før folketingsvalget i februar 2005. Dengang blev der indgået en  

 egentlig aftale om en reform, som omlagde halvdelen af den lønnede praktik  

 til  

 SU-finansieret praktik.
Efter folketingsvalget sprang den nye regering fra  

 denne aftale og har i stedet fremsat dette lovforslag, hvor man opretholder  

 praktikken, som den er.
Begrundelsen er, at man ikke vil afsætte de  

 nødvendige  

 midler til en omlægning af praktikken.
Socialdemokratiets og Det Radikale  

 Venstres medlemmer af udvalget kan konstatere, at der er tale om en alvorlig  

 slingrekurs fra regeringens side, som nu har resulteret i et ringere  

 lovforslag  

 end det, regeringen gik til valg på i 2005.
 Derfor stiller Socialdemokratiet og Det Radikale Venstre et  

 ændringsforslag til § 9, stk. 3, som svarer ordret til formuleringen af  

 §  

 8, stk. 3, i udkastet til lov om uddannelsen til professionsbachelor som  

 pædagog,  

 jf. alm. del  bilag 201 (folketingsåret 2004-05, 1. samling). Som det  

 fremgår  

 nedenfor havde Socialdemokratiet og Det Radikale Venstre også gerne set  

 andre ændringer af praktikken end finansieringen, men mindretallet håber, at  

 regeringen vil støtte dette ændringsforslag, da det svarer ordret til  

 regeringens eget forslag fra januar 2005.
Socialdemokratiet og Det Radikale Venstre kan kun se den  

 manglende vilje til forhandling og til at finde den nødvendige finansiering  

 af  

 omlægning til SU-finansieret praktik som et udtryk for en nedprioritering af  

 pædagoguddannelsen fra regeringens side.
Det er dybt beklageligt, da det  

 pædagogiske  

 arbejdsfelt efter vores opfattelse er helt afgørende for at sikre kvaliteten  

 på  

 helt centrale kerneområder i den offentlige service.
Socialdemokratiet og Det Radikale Venstre er enige med stort set  

 alle interessenterne i, at der er behov for en omlægning af praktikken til  

 SU-finansiering.
Det ville styrke det uddannelsesmæssige sigte med  

 praktikken,  

 idet de studerende ikke ville indgå i normeringen i institutionerne, men få  

 lov  

 til at være studerende.
En SU-finansieret praktik ville skabe bedre  

 sammenhæng  

 mellem undervisning og praktik og give den studerende bedre mulighed for  

 fordybelse og udvide mulighederne for specialpraktik.
Samtidig ville  

 SU-finansiering øge mulighederne for internationalt samarbejde.
Og den  

 lønnede  

 praktik kan give problemer med hensyn til internationaliseringen, idet noget  

 tyder på, at andre lande ikke vil anerkende den lønnede praktik som  

 fuldtidsstudium.
 Trækkes de studerende ud af normeringen, skal de naturligvis  

 erstattes af uddannede pædagoger, hvilket samtidig vil give flere voksne til  

 børnene og dermed et tryggere og mere udviklende miljø.
Samtidig ønsker Socialdemokratiet og Det Radikale Venstre i lighed  

 med interessenterne at forkorte den samlede praktikperiode og give mere tid  

 til  

 uddannelse.
I dag udgør praktikken næsten 40 pct. af uddannelsen, hvilket er  

 uforholdsmæssigt meget i sammenligning med andre mellemlange videregående  

 uddannelser.
Socialdemokratiet og Det Radikale Venstre har konkret foreslået,  

 at uddannelsestiden på seminariet øges med 12 uger, og at praktikperioderne  

 forkortes  

 tilsvarende og fordeles anderledes, således at der bliver bedre mulighed for  

 fordybelse i den sidste del af praktikperioden.
Et andet forslag, der har været bragt i spil, og som ikke ændrer  

 noget på forholdet mellem lønnet og SU-finansieret praktik, er at flytte den  

 nuværende, korte SU-praktik fra at være den første til at være den sidste  

 praktik.
Det ville give de studerende mulighed for fordybelse i slutningen af  

 studiet.
Men heller ikke dette forslag har regeringen imødekommet.
Endelig er der behov for at sikre veluddannede praktikvejledere  

 på alle praktikinstitutioner.
Socialdemokratiet og Det Radikale Venstre havde  

 gerne set, at der blev afsat midler til at efteruddanne praktikvejledere, og  

 at  

 de studerende blev sikret et minimum af vejledningstimer under praktikken.
For så vidt angår specialiseringen, er Socialdemokratiet og Det  

 Radikale Venstre enige i, at der er behov for bedre mulighed for fordybelse  

 end  

 i dag.
Det er helt afgørende at fastholde pædagoguddannelsen som en  

 generalistuddannelse,  

 der skal uddanne pædagoger til et bredt arbejdsfelt og ikke kun snævert  

 forstået som de tre målgrupper.
Samtidig er det væsentligt, at de studerende  

 ikke udelukkende fokuserer på brugergrupper, men også får mulighed for at  

 fordybe sig i eksempelvis forskellige pædagogiske metoder.
Der skal være en  

 tæt  

 sammenhæng mellem specialiseringen på studiet og det arbejdsmarked, de  

 færdiguddannede  

 pædagoger møder efter endt uddannelse.
 Det er uklart, hvorledes undervisningsministeren vil sikre, at  

 udbuddet af praktikpladser svarer til de studerendes valg af specialisering.  

 Socialdemokratiet og Det Radikale Venstre bemærker, at  

 undervisningsministeren  

 har tilkendegivet, at interessenterne vil blive inddraget i arbejdet med at  

 sikre sammenhæng mellem specialiseringen og tilvejebringelse af  

 praktikpladser.
Det bør overvejes at nedsætte et midlertidigt organ med  

 deltagelse af uddannelsens interessenter til at følge og hjælpe praktikken på  

 vej i den nye uddannelse.
Dette skal også ses i lyset af ændringerne som  

 følge  

 af kommunalreformen, som betyder, at det ikke længere vil være  

 praktikpladsudvalget,  

 der finder egnede praktiksteder, men derimod uddannelsesstedet.
Fordelen ved  

 praktikpladsudvalget var, at kommunerne var repræsenteret, mens der i den nye  

 struktur kan forudses interessekonflikter mellem uddannelsessteder og  

 kommuner,  

 idet uddannelsesstedet alene er ansvarligt for at finde praktikpladser, mens  

 kommunen skal betale for praktikken.
I svaret på spørgsmål 17 om tilvejebringelse af praktikpladser  

 anfører undervisningsministeren, at det er kommunernes ansvar at stille  

 praktikpladser til rådighed.
Det antages, at ministeren har indgået aftaler  

 med  

 kommunerne herom, og at ministeren vil gribe ind, såfremt det viser sig, at  

 der  

 ikke tilvejebringes tilstrækkeligt med praktikpladser, som svarer til de  

 studerendes specialisering.
 Socialdemokratiet og Det Radikale Venstre havde ønsket en egentlig  

 reform af pædagoguddannelsen, men må erkende, at regeringen ikke har haft  

 viljen til at gribe fat om nogle af de væsentligste problemer i uddannelsen.  

 Socialdemokratiet og Det Radikale Venstre mener dog, at lovforslaget medfører  

 mindre forbedringer i forhold til i dag, hvorfor Socialdemokratiet og Det  

 Radikale Venstre vælger at stemme for lovforslaget med det stillede  

 ændringsforslag.
Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det  

 stillede ændringsforslag.
Socialistisk Folkepartis medlem af udvalget mener, at vi skal  

 satse på fremtiden.
Vores børn er fremtiden.
Ergo skal vi satse på vores  

 børn.  

 Så enkel kan argumentationen stilles op.
Desværre er Folketingets flertal  

 tilsyneladende  

 helt uenigt heri.
Der er med lovforslaget ikke lagt op til at bruge én eneste  

 krone på at forbedre pædagoguddannelsen.
Det er også en af grundene til,  

 at lovforslaget til en ny pædagoguddannelse i udstrakt grad mangler  

 ambitioner.  

 Det er tydeligt, at man ikke vil ofre det, der skal til for at skabe verdens  

 bedste pædagoguddannelse.
Regeringens udtalelser om uddannelser i  

 verdensklasse  

 klinger mere end hult i den sammenhæng.
For at lovforslaget kan kaldes den nødvendige reform, der sikrer en  

 pædagoguddannelse i verdensklasse, mangler bl.a. ændringer, der   

 	  

 afskaffer den lønnede praktik,   

 	  

 sikrer uddannede vejledere på alle praktikinstitutioner og fastlægger  

 finansieringen af vejlederuddannelsen,   

 	  

 giver bedre integration af praktikken på seminarierne og bedre integration af  

 praksisfeltet i seminarieundervisningen og   

 	  

 opsætter faglige og indholdsmæssige centrale målsætninger for uddannelsen som  

 helhed og for de enkelte fag.
Stort set alle er enige om, at en SU-finansieret praktik vil styrke  

 pædagoguddannelsen og give bedre pædagoger, der bl.a. kan styrke  

 daginstitutionernes indsats over for børn fra udsatte familier.
Regeringen  

 svarer blot, at forbedringen ikke er pengene værd.
Er det pædagoguddannelsen,  

 der ikke er pengene værd? Er det børnene, der ikke er pengene værd? SF er  

 ikke i tvivl.
SF er villig til at investere i pædagoguddannelsen   

 villig til at investere i fremtiden.
En SU-finansieret praktik skaber bedre sammenhæng mellem undervisning og  

 praktik.
Det giver den studerende bedre mulighed for fordybelse og udvider  

 mulighederne for at finde praktikpladser på specialinstitutioner.
De  

 lønkroner, institutionerne i dag bruger på studerende, skal selvfølgelig i  

 stedet bruges på uddannede pædagoger.
Dermed kommer der også meget tiltrængt  

 ekstra arbejdskraft til arbejdet med børn, handicappede, socialt udsatte m.v.  

 på områder, hvor pædagoger er en vigtig del af velfærdssamfundet.
SF kan kun se den manglende vilje til forhandling og til at finde den  

 nødvendige finansiering af omlægning til SU-praktik som et udtryk for en  

 nedprioritering af pædagoguddannelsen fra regeringens side.
Det er  

 forstemmende, at regeringen ikke ser pædagoguddannelsen og hele det  

 pædagogiske arbejdsfelt som et værdigt investeringsområde.
En investering i  

 pædagoguddannelsen er en investering i mennesker og forebyggelse, som uden  

 tvivl kan betale sig samfundsøkonomisk.
Eksempelvis er pædagogernes indsats  

 vigtig i arbejdet med at bryde den negative sociale arv og videregive vigtige  

 menneskelige værdier.
 SF fortsætter arbejdet for en reel  

 reform af pædagoguddannelsen og stemmer derfor imod lovfor-slaget.
Flere forhold gør, at Enhedslistens medlem af udvalget ikke kan  

 stemme for dette lovforslag.
For det første mangler denne reform af  

 pædagoguddannelsen generelt at gøre op med de elementer af uddannelsen, som i  

 dag er utilfredsstillende.
Det gælder først og fremmest, at praktikken endnu  

 en  

 gang ikke laves om fra at være lønbaseret til at blive SU-finansieret.
Så  

 længe  

 pædagogstuderende ikke modtager SU under praktikken, så længe er de nødt til  

 at  

 indgå i normeringerne i institutionerne og dermed fortsætte som billig  

 arbejdskraft.
 Yderligere vælger man heller ikke at styrke vejledningsdelen  

 godt nok ved at sikre et fast antal timer, den studerende kan forvente at få  

 vejledning i.
Det tredje element i reformen, som Enhedslisten forholder sig  

 kritisk til, er specialiseringen.
Generelt opfatter Enhedslisten opdelingen  

 af  

 specialiseringerne som virkelighedsfjern, da denne opdeling langtfra matcher  

 arbejdsmarkedet.
Særlig kan det blive et problem, når special- og  

 almenområdet  

 blandes sammen med strukturreformen.
 Hvis undervisningsministeren ønskede en ambitiøs reform, burde  

 der være lagt op til en større teoretisk fordybelse i uddannelsen i stedet  

 for  

 den specialisering, som lovforslaget beskriver.
Sidst, men ikke mindst, finder Enhedslisten det dybt  

 beklageligt, at man lægger op til en ændring af pædagoguddannelsen, men ender  

 med en nulløsning og en forværring af uddannelsen, fordi man fra politisk  

 side  

 ikke vil investere økonomi i fremtidens pædagoger.
Det er helt uacceptabelt.  

 At  

 skabe en bedre uddannelse koster penge.
Enhedslisten mener, at fremtidens  

 pædagoger og de mennesker, som de skal arbejde med, har fortjent, at  

 politikerne investerer de penge, det koster at lave verdens bedste  

 pædagoguddannelse.  

 Det har man ikke gjort med dette lovforslag.
Enhedslisten opfatter  

 lovforslaget  

 som en forringelse og kan derfor ikke støtte det.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S og RV), tiltrådt af et  

  

 mindretal  

  

 (SF og EL):
Til § 9 1)  


  

 Stk.  

 3  

  

 affattes således:
»Praktikuddannelsen er på 74 ECTS-point. 1. års praktikperiode  

 er på 14 ECTS-point og er SU-finansieret. 2. års praktikperiode er på 30  

 ECTS-point og er lønnet.
Praktikken på 3. år er på 30 ECTS-point og er  

 SU-finansieret.« [Omlægning af praktikuddannelsen til SU-finansieret praktik] Bemærkninger Til nr. 1 Ændringsforslaget indfører SU-finansieret praktik på 1. og 3. år  

 af uddannelsen. Ændringsforslaget svarer til den daværende  

 undervisningsministers udkast til bestemmelsen, jf. alm. del  bilag 201  

 (folketingsåret 2004-05, 1. samling).
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 114 Bilagsnr.
Titel 1 Høringssvar og høringsnotat fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 1/2-06 fra Pædagogstuderendes  

 Landssammenslutning 5 Henvendelse af 2/2-06 fra Samrådet for Pædagoguddannelsen 6 Henvendelse af 6/2-06 fra Foreningen af Naturfagslærere  

 ved Pædagogseminarierne 7 Revideret tidsplan for udvalgets behandling af  

 lovforslaget 8 Undervisningsministerens svar på tidligere spørgsmål fra  

 udvalget 9 Talepapir fra samrådet 14/3-06 fra  

 undervisningsministeren 10 1. udkast til betænkning 11 Tilkendegivelse fra undervisningsministeren 12 2. udkast til betænkning 13 3. udkast til betænkning Oversigt over spørgsmål og svar vedrørende L 114 Spm.nr.
Titel 1 Spm. om kommentar til henvendelse af 1/2-06 fra  

 Pædagogstuderendes Landssammenslutning, til undervisningsministeren, og  

 ministerens svar herpå 2 Spm. om kommentar til henvendelse af 2/2-06 fra Samrådet  

 for Pædagoguddannelsen, til undervisningsministeren, og ministerens svar  

 herpå 3 Spm. om kommentar til henvendelse af 6/2-06 fra  

 Foreningen af Naturfagslærere ved Pædagogseminarierne, til  

 undervisningsministeren, og ministerens svar herpå 4 Spm., om ministeren er indstillet på at forkorte  

 praktikdelen og øge de mere teoretiske uddannelsesdele, til  

 undervisningsministeren, og ministerens svar herpå 5 Spm., om ministeren er indstillet på at erstatte dele af  

 den lønnede praktik med SU-praktik, til undervisningsministeren, og  

 ministerens svar herpå 6 Spm., om ministeren er indstillet på at placere  

 praktikforløbene anderledes undervejs i uddannelsen, til  

 undervisningsministeren, og ministerens svar herpå 7 Spm. om, hvordan institutionerne, der har studerende i  

 praktik, kan sikre, at praktikken i højere grad bliver en uddannelsespraktik  

 end en arbejdspraktik, til undervisningsministeren, og ministerens svar herpå 8 Spm., om ministeren er indstillet på at udbyde og  

 finansiere uddannelse af praktikansvarlige på institutionerne, til  

 undervisningsministeren, og ministerens svar herpå 9 Spm., om ministeren vil sikre, at der i praktikforløbet  

 er minimumsregler for, hvor mange vejledningstimer den enkelte studerende har  

 ret til, til undervisningsministeren, og ministerens svar herpå 10 Spm. om, hvilket grundlag de studerende skal have for  

 f.eks. at bruge musik i det pædagogiske arbejde, til undervisningsministeren,  

 og ministerens svar herpå 11 Spm., om ministeren har planer om at hjælpe enlige forsørgere,  

 der rammes økonomisk, fordi praktikken er lønnet frem for SU-finansieret, til  

 undervisningsministeren, og ministerens svar herpå 12 Spm. om, hvordan ministeren vil sikre, at der ikke sker  

 en skævvridning mellem de valg, som de studerende foretager om specialisering  

 under deres uddannelse, og den specialisering, der er behov for på det  

 pædagogiske arbejdsmarked, til undervisningsministeren, og ministerens svar  

 herpå 13 Spm. om, hvordan ministeren vil sikre, at reform af  

 læreruddannelsen og reform af pædagoguddannelsen begge får elementer, der  

 styrker samarbejdet mellem lærer og pædagog, til undervisningsministeren, og  

 ministerens svar herpå 14 Spm., om ministeren ønsker at ændre sit forslag til  

 specialisering af pædagoguddannelsen, til undervisningsministeren, og  

 ministerens svar herpå 15 Spm. om, hvordan ministeren vil sikre, at alle pædagoger  

 med den foreslåede faginddeling får kendskab til og kompetence inden for  

 sundhedsområdet, når sundhedsfag fremover vil være et tilvalg på  

 pædagoguddannelsen, til undervisningsministeren, og ministerens svar herpå 16 Spm. om, hvordan ministeren vil sikre, at behovet for  

 efteruddannelse af pædagoger bliver mødt i fremtiden, til  

 undervisningsministeren, og ministerens svar herpå 17 Spm. om, hvordan ministeren vil sikre, at man knytter  

 specialiseringen sammen med praktikken, når de studerendes valg af  

 praktikpladser  

 forhindres af mangelen på praktikpladser, til undervisningsministeren, og  

 ministerens svar herpå 18 Spm. om, hvordan ministeren vil sikre, at studerende kan  

 modtage kvalificeret vejledning i forbindelse med specialiseringen, til  

 undervisningsministeren,  

 og ministerens svar herpå 19 Spm. om, hvordan ministeren fremover vil garantere, at  

 uddannelsen i praktikperioderne har tilstrækkelig kvalitet, til  

 undervisningsministeren,  

 og ministerens svar herpå 20 Spm. om, hvordan ministeren vil sikre, at de studerende  

 ikke fortsat fungerer som billig arbejdskraft, til undervisningsministeren,  

 og ministerens svar herpå 21 Spm., om ministeren vil sikre de studerendes vejledning  

 ved at indføre et krav om en vis vejledningsmængde i løbet af  

 praktikperioden, til undervisningsministeren, og ministerens svar herpå 22 Spm. om, hvad ministeren vil gøre for at sikre  

 praktikvejledernes uddannelse, til undervisningsministeren, og ministerens  

 svar herpå 23 Spm. om, hvordan ministeren vil sikre, at  

 tilvejebringelsen af praktikpladser i forbindelse med kommunalreformen ikke  

 hæmmes, til undervisningsministeren, og ministerens svar herpå 24 Spm. om, hvad begrundelsen er for at fastholde den  

 lønnede praktik på trods af de mange anbefalinger af, at praktikken bør  

 overgå til SU-finansiering, til undervisningsministeren, og ministerens svar  

 herpå 25 Spm., om der kan skaffes praktikpladser nok i forhold til  

 den nye specialiseringsopdeling, til undervisningsministeren, og ministerens  

 svar herpå 26 Spm., om ministeren har overvejet konsekvenserne af at  

 reducere sundhedsfaget på pædagoguddannelsen, til undervisningsministeren, og  

 ministerens svar herpå 27 Spm. om, hvilke overvejelser ministeren har gjort sig med  

 hensyn til at uddanne praktikvejledere på praktikinstitutioner, til  

 undervisningsministeren,  

 og ministerens svar herpå 28 Spm. om, hvorfor én pædagoguddannelse efter lovforslaget  

 vil kunne kvalificere til alle forskellige og differentierede opgaver, som  

 pædagoger har i dag, til undervisningsministeren, og ministerens svar herpå 29 Spm., om der kan tænkes en anden model for det nuværende  

 praktikforløb, til undervisningsministeren, og ministerens svar herpå 30 Spm., om ministeren har overvejet, om de mange ønsker og  

 krav til pædagoguddannelsen fortsat kan realiseres inden for én og samme  

 grunduddannelse, til undervisningsministeren, og ministerens svar herpå 31 Spm. om, hvad den faglige og pædagogiske begrundelse er  

 for at lægge værkstedsfag sammen med naturfag til linjefaget værksted, natur  

 og teknik, til undervisningsministeren, og ministerens svar herpå 32 Spm. om fremsendelse af en opgørelse, der sammenligner  

 forholdet mellem uddannelse og praktik for henholdsvis pædagoguddannelsen,  

 læreruddannelsen og sygeplejerskeuddannelsen, herunder antal timer til  

 uddannelse og antal timer til praktik, til undervisningsministeren, og  

 ministerens svar herpå 33 Spm. om, hvor meget pædagogik kommer til at fylde med  

 lovforslagets vedtagelse i forhold til den eksisterende pædagoguddannelse,  

 til undervisningsministeren, og ministerens svar herpå 34 Spm., om ministeren vurderer, at det vil forbedre  

 kvaliteten af pædagoguddannelsen, hvis SU-praktikken flyttes fra starten til  

 slutningen af uddannelsen, til undervisningsministeren, og ministerens svar  

 herpå 35 Spm. om, hvad de præcise regler er for kommunernes  

 forpligtelse til at sørge for uddannede praktikvejledere på institutionerne,  

 og  

 hvordan dækningen af uddannede praktikvejledere på institutioner med  

 pædagogisk  

 personale er, til undervisningsministeren, og ministerens svar herpå 36 Spm. om, hvor meget det faglige element musik helt præcist  

 vil udgøre i ECTS-point efter lovforslaget i forhold til den nuværende  

 pædagoguddannelse,  

 til undervisningsministeren, og ministerens svar herpå 37 Spm. om, hvordan det tværprofessionelle element mellem  

 lærer- og pædagoguddannelsen mere præcist vil se ud i henholdsvis den nye  

 pædagoguddannelse og den nye læreruddannelse, til undervisningsministeren, og  

 ministerens svar herpå 38 Spm. om, hvordan ministeren mere konkret forestiller sig  

 at reglerne for de studerendes valg af specialisering kan præciseres, så de  

 studerendes valg samlet set matcher arbejdsmarkedets behov, til  

 undervisningsministeren,  

 og ministerens svar herpå 39 Spm., om ministeren vil afsætte øgede økonomiske midler  

 til at sikre kvaliteten i pædagoguddannelsen, til undervisningsministeren, og  

 ministerens svar herpå 40 Spm. om at præcisere, hvorfor ministeren anser det nye  

 linjefag værksted, natur og teknik for at bestå af naturligt forbundne  

 fagområder,  

 og herunder oplyse, om sammenlægningen bygger på en evaluering, en fag- eller  

 arbejdsgruppes anbefalinger eller andet, der giver et fagligt belæg for at  

 slå disse områder sammen, til undervisningsministeren, og ministerens svar  

 herpå 41 Spm. om overarbejde på praktikstedet, til  

 undervisningsministeren, og ministerens svar herpå Oversigt over samrådsspørgsmål vedrørende L 114 Samråds-spm.nr.
Titel A Samrådsspm., om ministeren vil forholde sig til og drøfte  

 eventuelle ændringer af pædagoguddannelsen på baggrund af førstebehandlingen  

 og høringssvarene, til undervisningsministeren Bilag 2 Et af udvalgets spørgsmål til  

 undervisningsministeren og dennes svar herpå Spørgsmålet og svaret er optrykt efter ønske fra S.
 Spørgsmål 34:
Vurderer ministeren, at det vil forbedre kvaliteten af  

 pædagoguddannelsen, hvis SU-praktikken flyttes fra starten til slutningen af  

 uddannelsen, f.eks. så de studerende får tid til reel fordybelse med hensyn  

 til  

 specialiseringen, og vil ministeren fremsende en opgørelse over, hvad det  

 koster  

 at flytte SU-praktikken fra starten til slutningen af uddannelsen, jf. den af  

 BUPL foreslåede model? Svar:
 Det primære argument for at flytte den SU-finansierede praktikperiode  

 fra starten til slutningen af uddannelsen er en antagelse om, at de  

 studerende  

 vil få bedre mulighed for fordybelse i forbindelse med specialiseringen.
 Når forslaget om flytning af den SU-finansierede praktikperiode  

 ikke er medtaget i lovforslaget, skyldes det, at jeg vurderer, at udbyttet af  

 en ombytning ikke står mål med de økonomiske omkostninger forbundet hermed.
En model, hvor den nuværende 12-ugers SU-finansierede  

 praktikperiode flyttes til slutningen af uddannelsen og den ene lønnede  

 praktikperiode  

 i stedet fremrykkes, er ved fuld indfasning udgiftsneutral, idet der ikke  

 ændres på det samlede omfang af praktikperioderne eller finansieringen af  

 disse.
Dette gælder under forudsætning af, at arbejdsværdien i  

 praktikperioderne  

 er uændret.
Der er imidlertid kommunale merudgifter i overgangsperioden, da  

 udfasning af den nuværende model overlapper med indfasning af den nye model.  

 Det betyder, at der på grund af den fremrykkede lønnede praktikperiode i den  

 nye model vil være studerende ude i lønnet praktik på den første del af den  

 nye  

 uddannelse samtidig med studerende i lønnet praktik på den sidste del af den  

 gamle uddannelse.
Dermed vil der være flere lønnede praktikmåneder pr.  

 semester  

 end i den nuværende model i en overgangsperiode.
Samlet set betyder det en  

 merudgift  

 på ca. 45 mio. kr. i 2008 og 80 mio. kr. i 2009.
Den BUPL-model, som jeg er bekendt med, indeholder ud over en  

 flytning af den SU-finansierede praktik også en afkortning af den samlede  

 praktikperiode mod en tilsvarende forlængelse af teoriundervisningsdelen.  

 Samlet set omlægges 12 uger fra praktik til teori, heraf 10 lønnede uger og  

 to  

 SU-finansierede uger.
Det betyder samlet set permanente statslige merudgifter  

 på ca. 45 mio. kr. til øgede taxameterudgifter og ca. 45 mio. kr. til øgede  

 SU-udgifter.
De statslige merudgifter modsvares af sparede lønudgifter i  

 kommunerne på ca. 86 mio. kr.
Kommunernes sparede lønudgifter kan ikke  

 anvendes  

 til finansiering af de statslige merudgifter, da besparelsen skyldes  

 nedskæring  

 i antallet af lønnede praktikmåneder.
Det betyder, at besparelsen skal  

 anvendes  

 til at ansætte erstatningspersonale i kommunerne, hvor der i modellen  

 fremover  

 vil være færre studerende i praktik.
Dertil kommer, at der også i BUPLs  

 model  

 er et overgangsproblem, som betyder en kommunal merudgift på ca. 65 mio. kr.  

 i  

 2008 og 2009.
