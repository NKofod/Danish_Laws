Almindelige bemærkninger Bemærkninger til de enkelte bestemmelser Overenskomst § 1.  Løn § 2.  Regulering § 3.  Lønberegning/-fradrag § 4.  Udbetaling af løn m.v.
§ 5.  Kvalifikationstillæg § 6.  Særlige tillæg § 7.  Arbejdstid § 8.  Overarbejde § 9.  Ferie § 10.  1. maj § 11.  Sygdom § 12.  Barns 1. sygedag § 13.  Barsel m.v.
§ 14.  Tjenestefrihed § 15.  Efterindtægt § 16.  Gruppelivsforsikring § 17.  Afskedigelse/opsigelse § 18.  Arbejdstøj § 19.  Tillidsrepræsentanter § 20.  Forhandlingsregler § 21.  Ikrafttræden og opsigelse Bilag I Bilag II Bilag III Det meddeles herved, at Finansministeriet og Dansk Metalarbejderforbund,  

 Dansk El-Forbund og Blik- og Rørarbejderforbundet den 10. juli 1987 har  

 indgået medfølgende overenskomst, som afløser overenskomst af 29. januar 1986  

 vedrørende smede, maskinarbejdere og elektrikere beskæftiget ved Forsøgsanlæg  

 Risø.
Der gøres opmærksom på, at der med henblik på at skabe en større grad af  

 ensartethed i overenskomsternes rækkefølge er foretaget en ombrydning i denne  

 overenskomst i forhold til den tidligere, ligesom der er påbegyndt et arbejde  

 med at forenkle og harmonisere de enkelte bestemmelser.
Derfor er ændringer i  

 forhold til den hidtidige overenskomst ikke markeret med streger i margenen.
 Bemærkninger til de enkelte bestemmelser:
ad § 1. Løn Det hidtil gældende dyrtidstillæg er indregnet i lønnen.
ad § 7, stk. 3. Arbejdstid Såfremt arbejdstidsnedsættelsen opspares til senere afvikling, udløser  

 arbejde op til 40 timer den enkelte uge ikke krav på godtgørelse (betaling  

 eller afspadsering) for overarbejde.
 Frihed opspares ikke under ferie.
ad § 12. Barns 1. sygedag Efter anmodning fra forbundets side, skal Finansministeriet gøre opmærksom  

 på, at registreringen af fravær i henhold til § 12, stk. 2 ikke medregnes i  

 medarbejdernes almindelige sygefravær.
 ad § 13. Barsel m.v.
 Retten for den ansatte til fuld løn i indtil 14 uger under adoptionsorlov  

 har virkning for orlovsperioden eller dele deraf, der ligger efter 1. april  

 1987. Adoptanter, der er i en løbende orlovsperiode, får løn for den del af  

 14-ugers perioden, der falder efter 1. april 1987.
 Lønnen træder i det nævnte tidsrum i stedet for dagpenge i henhold til  

 dagpengeloven.
ad § 16. Gruppelivsforsikring PÅ grundlag af udløst bonus pr. 1. april 1986 er forsikringssummen i  

 gruppelivsforsikringen i perioden 1. april 1986 - 1. april 1988 fastsat til  

 60.000 kr.
Evt. senere ændringer i forsikringssummen vil blive meddelt  

 særskilt.
ad § 17. Afskedigelse/opsigelse Det henstilles, at ansatte, der er blevet afskediget på grund af sygdom,  

 genansættes, når de pågældende på ny er blevet tjenstdygtige, og forholdene i  

 øvrigt tillader det.
Som bilag II til overenskomsten er optrykt aftale af 4. december 1985  

 mellem Finansministeriet og CO-STAT vedrørende afskedigelsesregler for  

 ansatte i henhold til overenskomster mellem Finansministeriet og  

 organisationer tilsluttet CO-STAT.
Aftalen omfatter ikke personer med  

 beskyttelse som tillidsrepræsentant.
 Eventuelle tvivlsspørgsmål forelægges Finansministeriet.
P.
M.
V.
 E.B.
Claus Nielsen Overenskomst for smede, maskinarbejdere, elektrikere og blikkenslagere ved  

 forskningscenter Risø § 1. Løn 1. april 1987 1. april 1988 § 2.  Regulering Pr. 1. april 1988, 1989 og 1990 foretages eventuel ekstraordinær  

 regulering af den i § 1 angivne løn i overensstemmelse med den for offentligt  

 ansatte gældende reguleringsordning.
§ 3.  Lønberegning/-fradrag Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som 1/39  

 (fra. 1. september 1988 som 1/38 og fra 1. september 1990 som 1/37) af  

 ugelønnen for de timer, den ansatte er berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
 § 4.  Udbetaling af løn m.v.
 Udbetaling af den overenskomstmæssige løn sker månedsvis bagud.
 Udbetalingen finder sted senest den 5. sidste hverdag i hver måned.
 Den månedlige udbetaling beregnes efter den til enhver tid gældende løn (§  

 1), hvortil kommer faste tillæg x 4,35.
 Stk. 2.  Tidspunktet for udbetaling af den  

 overenskomstmæssige feriebetaling aftales lokalt, dog kan udbetaling tidligst  

 finde sted samtidig med den sidste månedsudbetaling, der ligger forud for  

 hovedferien.
 Stk. 3.  Opgørelsesperioderne for overarbejdsbetaling  

 m.v. fastsættes lokalt, men udbetaling finder sted senest samtidig med  

 lønudbetalingen for den følgende måned.
§ 5.  Kvalifikationstillæg Der kan ydes kvalifikationstillæg fra 53,03 kr. (1. oktober 1984-niveau)  

 til 152,79 kr. (1. oktober 1984-niveau) ugentligt.
Med virkning fra 1. april  

 1987 kan kvalifikationstillæggene udgøre fra 58,88 kr. til 169,85 kr.  

 ugentligt.
 Stk. 2.  Tillægget fastsættes af institutionen efter  

 drøftelse med tillidsrepræsentanten.
 Stk. 3.  Tillæggene reguleres tilsvarende  

 tjenestemændenes særlige tillæg.
§ 6.  Særlige tillæg For udførelse af nedennævnte arbejde ydes følgende tillæg:
Stk. 2.  Til håndværkere ved DR 3 ydes ingen af oven nævnte genetillæg, men et generelt genetillæg på 51,26 kr. pr. uge.
 Stk. 3.  Derudover betales arbejder af særlig karakter i  

 hvert enkelt tilfælde efter lokal aftale mellem ledelsen og håndværkerne.  

 Opnås enighed ikke, kan spørgsmål gøres til genstand for organisationsmæssig  

 behandling.
Stk. 4.  Tillægget til den kedelpasser, hvis daglige  

 arbejdstid er udvidet med ca. 30 minutter som følge af den ham pålagte  

 forpligtelse til tilstedeværelse i kedelcentralen under opfyring m.v., udgør  

 100,45 kr. ugentlig (1. oktober 1984-niveau). Pr. 1. april 1987 udgør  

 tillægget 111,55 kr.
Tillægget reguleres som tjenestemændenes særlige tillæg.
§ 7.  Arbejdstid Arbejdstiden, der normalt lægges mellem kl. 7.00 og 17.00, fastsættes til  

 39 timer effektivt ugentlig.
 Fra 1. september 1988 og fra 1. september 1990 nedsættes arbejdstiden til  

 henholdsvis 38 og 37 timer effektivt ugentlig.
 Stk. 2.  Fordelingen af arbejdstiden på ugens enkelte  

 dage samt spisetiderne fastsættes af forskningscentret efter forhandling på  

 arbejdspladsen.
 Stk. 3.  Den ugentlige arbejdstid kan, hvis der mellem  

 institutionen og tillidsmanden er enighed herom, tilrettelægges således, at  

 arbejdstidsnedsættelsen (fra 40 timer) opspares til senere afvikling.
§ 8.  Overarbejde Parterne er enige om at begrænse overarbejdet til det mindst mulige, dog  

 vil man ikke lægge forskningscentret hindringer i vejen for at få udført  

 nødvendigt overarbejde, men man er enige om, at de mellem Jernets  

 Arbejdsgiverforening og Centralorganisationen af Metalarbejdere i Danmark  

 gældende aftaler for udførelse af overarbejde også bliver gældende for  

 nærværende overenskomstforhold.
 Stk. 2.  Eventuel overtid betales med timelønnen plus et  

 tillæg på 50 pct. heraf.
 Herudover ydes for overarbejde i tidsrummet 17.00 -6.00 samt på lørdage,  

 søn- og helligdage natpenge m.v. efter de for tjenestemænd gældende satser.
 Stk. 3.  For så vidt en håndværker tilsiges til at  

 udføre arbejde på en ham i forvejen tilsikret hel hverdagsfridag, gives der  

 ham overarbejdsbetaling som på søn- og helligdage.
 Stk. 4.  Ud over de under stk. 2 og 3 anførte tillæg  

 ydes et tillæg svarende til 1/39 (fra 1. september 1988 1/38 og fra 1.  

 september 1990 1/37) af de personlige kvalifikationstillæg.
 Stk. 5.  Ved uvarslet overarbejde ydes varskotillæg  

 således:
 For overarbejde ud over 1 time ydes 70 pct. af en begyndelsestimeløn.
Stk. 6.  Alt overarbejde afspadseres inden 4 måneder  

 efter arbejdets udførelse.
De nærmere regler for afspadsering af overarbejde  

 aftales mellem den daglige ledelse og tillidsrepræsentanten.
 Stk. 7.  Der tilstilles tillidsrepræsentanten  

 (værkstedsrepræsentanten) en månedlig oversigt over alt udført overarbejde.
 Stk. 8.  For tilkaldelse i hjemmet efter normal  

 arbejdstid ydes sædvanlig overtidsbetaling for mindst 4 timer fra det  

 tidspunkt, den pågældende forlader hjemmet, til han er hjemme igen.
§ 9.  Ferie Der ydes ferie i henhold til den gældende ferielov samt i henhold til den  

 som bilag I optagne ferieoverenskomst.
§ 10.   1. maj 1. maj ydes der frihed i henhold til lokal aftale.
§ 11.  Sygdom I sygdomstilfælde og ved tilskadekomst gælder reglerne i lov om dagpenge  

 ved sygdom eller fødsel (dagpengeloven).
 Stk. 2.  Til håndværkere, der har været beskæftiget ved  

 forskningscentret i mindst 1 år, ydes af forskningscentret under forudsætning  

 af behørig attestation for sygdommen sædvanlig løn (dvs. løn i henhold til §  

 1 og eventuelle kvalifikationstillæg) i indtil 13 uger inden for 12 på  

 hinanden følgende måneder regnet fra første sygedag.
 Stk. 3.  Under sygdom som følge af tilskadekomst i  

 tjenesten gælder den i stk. 2 nævnte bestemmelse uden hensyn til varigheden  

 af den pågældendes beskæftigelse ved forskningscentret.
 Stk. 4.  Den, der ikke kan møde på arbejde på grund af  

 sygdom, skal snarest meddele dette til forsøgsanlægget.
 Stk. 5.  Den i stk. 2 omhandlede ydelse udbetales ikke  

 under strejke og lockout, ligesom den ikke udbetales for feriedage, for  

 hvilke der er oppebåret feriegodtgørelse.
§ 12.  Barns 1. sygedag Institutionen kan give den ansatte hel eller delvis tjenestefrihed til  

 pasning af et sygt barn, når 1)det er barnets første sygedag, 2)hensynet til barnets forhold gør dette nødvendigt 3)forholdene på tjenestestedet tillader det, 4)barnet er under 18 år og 5)barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
 § 13.  Barsel m.v.
 Håndværkere har ret til barselorlov uden løn efter reglerne herom i  

 lovbekendtgørelse nr. 63 af 21. februar 1984 af lov om barselorlov m.v.
 Stk. 2.  Håndværkere er berettiget til sædvanlig løn fra  

 det tidspunkt, da der skønnes at være 8 uger til fødsel, og i indtil 14 uger  

 i alt.
 Stk. 3.  En håndværker skal - med henblik på  

 institutionens tilrettelæggelse af arbejdet - senest 3 måneder før det  

 forventede fødselstidspunkt give oplysning om, hvornår hun påregner at  

 indlede sin barselorlov.
Stk. 4.  En ansat har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at den ansatte i forbindelse med  

 adoptionen skal være ude af erhverv.
I øvrigt henvises for adoptanter til  

 reglerne i lov om barselorlov og dagpengeloven.
§ 14.  Tjenestefrihed Ansatte tillægges ret til tjenestefrihed uden løn til formål og af den  

 varighed, der er nævnt i Finansministeriets bekendtgørelse af 28. november  

 1986 om ret for tjenestemænd til tjenestefrihed uden løn til nærmere  

 afgrænsede formål.
§ 15.  Efterindtægt Ved en smeds, maskinarbejders, elektrikers eller blikkenslagers død i  

 ansættelsestiden ydes der hans efterlevende enke eller børn under 18 år,  

 overfor hvem han har forsørgerpligt, efterindtægt som følger:
 Ved sædvanlig løn forstås løn i henhold til § 1 samt eventuelt  

 kvalifikationstillæg på tidspunktet for dødsfaldet.
 Den nævnte efterindtægt ydes fra den 1. i måneden efter dødsfaldet og  

 udbetales i henholdsvis 1, 2 eller 3 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Der er mellem parterne enighed om, at der ikke kan finde udbetaling af  

 efterindtægt sted senere end 1 måned efter udløbet af den i overenskomstens §  

 11 omhandlede periode, hvor der udbetales sygeløn.
§ 16.  Gruppelivsforsikring Styrelsen indbetaler for den ansatte 19,03 kr. mdl. til Forenede Gruppeliv  

 som bidrag til den gældende gruppelivsforsikring, der hjemler en  

 sumudbetaling på 50.000 kr. til nærmeste pårørende i tilfælde af den ansattes  

 død inden udgangen af den måned, hvor den pågældende fylder 67 år.
§ 17.  Afskedigelse/opsigelse For håndværkere, der uden afbrydelse har været beskæftiget på  

 forskningscentret i de nedenfor anførte tidsrum, gælder følgende  

 opsigelsesvarsler:
 Stk. 2.  Hvor opsigelsesvarslet regnes i dage, sker  

 fratræden til en uges udgang.
 Stk. 3.  Hvor opsigelsesvarslet regnes i måneder, skal  

 opsigelse finde sted, således at fratræden kan ske med udgangen af en måned.
 Det kan lokalt aftales, at fratræden i stedet kan ske til den sidste  

 fredag i en måned.
§ 18.  Arbejdstøj Der ydes håndværkere arbejdstøj, der vedlige- og renholdes af  

 forskningscentret samt fornyes efter nærmere aftalte regler.
§ 19.  Tillidsrepræsentanter Smede, maskinarbejdere, elektrikere og blikkenslagere vælger i deres  

 afdelinger en tillidsrepræsentant.
Parterne er enige om, at valget af denne  

 samt dennes pligter og rettigheder skal være i overensstemmelse med den til  

 enhver tid gældende overenskomst mellem Jernets Arbejdsgiverforening og  

 Centralorganisationen af Metalarbejdere i Danmark.
 Tillidsrepræsentanterne udpeger af deres midte en forhandlingsleder.
§ 20.  Forhandlingsregler Eventuelle uoverensstemmelser om arbejdet i almindelighed eller  

 forståelsen af nærværende overenskomst er parterne enige om at lade afgøre i  

 overensstemmelse med de inden for Jern- og Metalindustrien gældende regler  

 for behandling af faglig strid.
§ 21.  Ikrafttræden og opsigelse Overenskomsten har virkning fra 1. april 1987 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1989.
 Stk. 2.  Overenskomstens bestemmelse om arbejdstidens  

 længde og ekstraordinær lønregulering kan dog tidligst opsiges til 31. marts  

 1990.
København, den 10. juli 1987 Dansk Metalarbejderforbund  

 Finansministeriet Erland Christiansen P.
M.
V.
 E.B.
Dansk El-Forbund Claus Nielsen Ole Andersen Blik- og Rørarbejderforbundet Kurt Jacobsen Bilag 1 F E R I E O V E R E N S K O M S T for smede, maskinarbejdere og elektrikere beskæftiget ved  

 Forsøgsanlæg Risø i henhold til finansministeriets  

 overenskomst med Dansk Idet ferieloven af 4. juni 1970 med senere ændringer og dertil hørende  

 administrative bestemmelser i øvrigt er gældende, er parterne enige om, at  

 nedenstående regler træder i stedet for bestemmelserne i ferielovens 12 og  

 14, stk. 1 og 2.
 1. Ansatte, der er omfattet af denne  

 ferieoverenskomst, får i stedet for feriegodtgørelse løn under ferie.  

 Endvidere ydes et ferietillæg på 1 pct. af den løn, der er indtjent i det  

 foregående optjeningsård, beregnet efter reglerne i ferielovens 15.
 2. Med virkning for løn m.v., optjent fra og med 1.  

 april 1983, ydes i stedet for ovennævnte ferietillæg på 1 pct. en særlig  

 feriegodtgørelse på 1 pct., beregnet på samme grundlag.
3. En ansat, der er omfattet af denne  

 ferieoverenskomst, kan dog forud for et optjeningsårs begyndelse i stedet  

 kræve feriegodtgørelse af lønnen i dette optjeningsår.
Feriegodtgørelsen  

 udgør i så fald 12,5 pct. af lønnen i optjeningsåret, beregnet efter reglerne  

 i ferielovens 15.
 4. Denne ferieoverenskomst træder i kraft 1. april  

 1983 og afløser for så vidt angår smede, maskinarbejdere og elektrikere ved  

 Forsøgsanlæg Risø ferieregulativ af 30. december 1975 for de ved  

 atomenergikommissionens forsøgsanlæg Risø beskæftigede håndværkere og  

 ufaglærte, mandlige og kvindelige arbejdere.
København, den 23. december 1983 Dansk Metalarbejderforbund Erland Christiansen Dansk El-Forbund Ole Andersen Finansministeriet P.M.V.
 E.B.
Niels Erik Tulstrup Bilag 2 Cirkulære om ændring af aftale om afskedigelsesregler for ansatte i  

 henhold til overenskomster mellem staten og organisationer, tilsluttet  

 CO-STAT.
 Ved cirkulæreskrivelse af 24. juli 1985 (Lp. nr. 051/85) udsendte  

 finansministeriet aftale af 4. juli 1985 vedrørende afskedigelsesregler for  

 ansatte i henhold til overenskomster mellem finansministeriet og  

 organisationer, tilsluttet CO-STAT.
 Den 13. november 1985 har CO-STAT over for finansministeriet opsagt  

 aftalen for så vidt angår personer med beskyttelse som tillidsrepræsentant,  

 idet CO-STAT har henvist til, at en konsekvent anvendelse af reglerne i  

 aftalen på disse personer vil indebære en uihensigtsmæssig procedure.
 På baggrund heraf har finansministeriet og CO-STAT indgået medfølgende  

 aftale af 4. december 1985 vedrørende afskedigelsesregler, som adskiller sig  

 fra aftalen af 4. juli 1985 derved, at den ikke omfatter afskedigelse af  

 personer med beskyttelse som tillidsrepræsentant.
 Ved afskedigelse af sådanne personer følges derfor fortsat de eventuelle  

 procedurer, som måtte være foreskrevet i de enkelte overenskomster mellem  

 staten og organisationer, tilsluttet CO-STAT.
 Aftalen af 4. december 1985 er herefter alene gældende for ansatte uden  

 beskyttelse som tillidsrepræsentant og således, at eventuelle gældende  

 afskedigelsesregler inden for de organisationsområder, der er tilsluttet  

 CO-STAT, jfr. fortegnelsen side 2, er bortfaldet.
Aftalen af 4. december 1985 gælder også for ansatte, der er omfattet af  

 overenskomster mellem organisationer, tilsluttet CO-STAT, og styrelser, som  

 af finansministeriet er bemyndiget til at indgå overenskomst.
Dog omfatter  

 aftalen indtil videre ikke statsvirksomheden Bornholmstrafikken.
 Nærværende cirkulæreskrivelse afløser finansministeriets cirkulære af 24.  

 juli 1985. (LP.nr. 051/85).
 Eventuelle tvivlsspørgsmål forelægges finansministeriet.
 P.M.V.
 E.B.
Thorkild Rotenberg Organisationer tilsluttet COSTAT:
Blik- og Rørarbejderforbundet CS-Søværnet Dansk Beklædnings- og Textilarbejderforbund Dansk El-Forbund Dansk Formands Forening Dansk Kommunalarbejder Forbund Dansk Metalarbejderforbund Foreningen af Arbejdsledere i Danmark Foreningen af Værkstedsfunktionærer Gastronomisk Landsforbund Handels- og Kontorfunktionærernes Forbund i Danmark Husligt Arbejder Forbund Kvindeligt Arbejderforbund i Danmark Malerforbundet i Danmark Maskinmestrenes Forening Snedker- og Tømrerforbundet i Danmark Specialarbejderforbundet i Danmark Teknisk Landsforbund Træindustriforbundet i Danmark Bilag 3 A F T A L E mellem finansministeriet og Centralorganisationen for overenskomstansatte i  

 staten (CO-STAT) vedrørende afskedigelsesregler for ansatte (bortset fra  

 tillidsrepræsentanter) i henhold til overenskomster mellem staten og  

 organisationer, tilsluttet CO-STAT.
 Kan enighed om valg af opmand ikke opnås, anmodes arbejdsrettens formand  

 om at udpege denne.
København, den 4. december 1985 CO-STAT Ove Hygum Finansministeriet P.M.V.
Kurt Petersen / Thorkild Rotenberg Oplysninger om løn- og ansættelsesvilkår for tjenestemænd og  

 overenskomstansatte i staten findes i den Personaleadministrative Vejledning.  

 Vejledningen, der ajourføres løbende af Lønnings- og Pensionsdepartementet,  

 kan købes hos Statens Informationstjeneste, Bredgade 20, Postboks 1103, 1009  

 København K, tlf. 01 92 92 28 mellem kl. 10-14.
