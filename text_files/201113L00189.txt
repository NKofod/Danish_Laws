Vedtaget af Folketinget ved 3. behandling den 13. juni 2012 Forslag til Lov om ændring af lov om almene boliger m.v.
(Forhøjelse af Landsbyggefondens investeringsramme for 2012 til renovering) § 1 I lov om almene boliger m.v., jf. lovbekendtgørelse nr. 884 af 10. august 2011, som ændret ved lov nr. 123 af 23. februar 2011, lov nr. 1363 af 28. december 2011 og § 1 i lov nr. 518 af 5. juni 2012, foretages følgende ændringer:
 1. I § 91, stk. 1, indsættes efter 2. pkt. som nyt punktum:
»I 2012 forhøjes den investeringsramme, der er nævnt i 1. pkt., med 4.100 mio. kr.« 2. I § 91, stk. 1, 4. pkt., der bliver 5. pkt., ændres »Beløbene reguleres« til: »Beløbene som nævnt i 1. og 2. pkt. reguleres«.
§ 2 Loven træder i kraft den 1. juli 2012.
