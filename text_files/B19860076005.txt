 I medfør af § 7, stk. 4, og § 28, stk. 5, i lov nr. 167 af 12. maj 1965 om  

 kvalitetskontrol med fisk og fiskevarer, jfr. lovbekendtgørelse nr. 383 af  

 17. juni 1986, fastsættes:
 § 1.  Bekendtgørelsen omfatter de ved ferske vande  

 eller på søterritoriet beliggende dambrug, hvor der med salg for øje  

 udklækkes æg af ørred eller opdrættes ørred og yngel heraf.
 § 2.  I et dambrug skal forefindes det fornødne antal  

 leveringsdamme til opbevaring af damørred bestemt til levering som  

 »konsumfisk«.
Stk. 2.  De i stk. 1 nævnte leveringsdamme skal være  

 forsynet med fast bund.
I stedet for fast bund kan dog benyttes et lag sand  

 eller ler af mindst 10 cm tykkelse.
 § 3.  Omsætning af vanddød damørred til menneskeføde  

 er forbudt.
 § 4.  Overtrædelse af §§ 2-3 straffes med bøde eller  

 hæfte.
 § 5.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 369 af 12. november 1968 om  

 kvalitetsfremmende foranstaltninger vedrørende damørred ophæves.
