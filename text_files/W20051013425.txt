Klage  

 over manglende diagnosticering af ledskred i højre skulder sammen med brud Nævnet fandt grundlag for kritik af de læger, der var  

 involveret i behandlingen i skadestuen samt på ortopædkirurgisk afdeling den  

 6.  

 juni 2003. Herudover fandt nævnet grundlag for kritik af den administrerende  

 overlæge på ortopædkirurgisk afdeling på det primære behandlingssted hans  

 manglende  

 udfærdigelse af instruks for funktioner af lægestuderende.
Nævnet lagde vægt på, at røntgenbillederne blev  

 konfereret med en 1. reservelæge i skadestuen, og at røntgenbillederne var af  

 en så dårlig kvalitet, at man ikke kunne udelukke ledskred.
Nævnet fandt, at  

 1.  

 reservelægen burde have sikret, at der blev foretaget supplerende  

 billeddiagnostiske undersøgelser af skulderen.
Nævnet lagde desuden vægt på, at der ikke var  

 udfærdiget en specifik instruks for funktioner af lægestuderende for  

 afdelingen, idet det var en lægestuderende, der undersøgte patienten i  

 skadestuen.
Nævnet skal bemærke, at medicinstuderende og andre, der benyttes  

 som medhjælp af sundhedspersoner, ikke er omfattet af Patientklagenævnets  

 kompetence.
 For så vidt angår behandlingen den 6. juni 2003 lagde  

 nævnet vægt på, at der blev taget fornyede røntgenbilleder af skulderen denne  

 dag, og at de billeddiagnostiske tegn på ledskred her var så åbenlyse og  

 entydige, at diagnosen heraf burde kunne stilles af vedkommende afdelingslæge  

 selvstændigt.
