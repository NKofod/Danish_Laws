61. Bekæmpelse af flyvehavre Retsgrundlag Lov nr. 148 af 24. april 1975 om bekæmpelse af flyvehavre. (40.25) Landbrugsministeriets bekendtgørelse nr. 805 af 11. december 1987 om  

 bekæmpelse af flyvehavre. (40.93) Formularer:
 Nr. 65. Anmeldelsesskema og rapport ved flyvehavrebekæmpelse.
 Nr. 411. Anmeldelse af halm til eksport.
 Nr. 412. Attest ved ekspert af halm.
61.1 Retsgrundlag om flyvehavre Landbrugsministeriets bekendtgørelse nr. 805 af 11. december 1987 om  

 bekæmpelse af flyvehavre (40.93) 61.2 Administration center flyvehavre 61.2.1 Anmeldelse af flyvehavre Telefonanmeldelse Ved telefonisk anmeldelse af tilfælde af manglende eller mangelfuld  

 flyvehavrebekæmpelse til tilsynet udfylder modtageren blanketten  

 »Anmeldelsesskema og rapport ved flyvehavrebekæmpelse«, form. 65.
Skriftlig anmeldelse Ved skriftlig anmeldelse overføres oplysningerne fra brevet til formular  

 65.
Anmelderen vil ofte gerne være anonym.
Tilsynet giver tilsagn om, at man  

 aldrig røber sine kilder, og at der skal en dom til, før oplysninger af denne  

 karakter udleveres. (se 66.) 61.2.2 Udsendelse af standardskrivelse Når der foreligger en anmeldelse om flyvehavre, sender centeret straks  

 standardskrivelse (bilag 2) som almindeligt brev.
 Kopi af form. 65 og af standardskrivelsen sendes til lokalkontoret.
61.3 Administration lokalkontor flyvehavre 61.3.1 Kontrollens planlægning Udgangsmaterialet ved tilrettelæggelsen af flyvehavrebekæmpelsen er:
 Nye anmeldelser af forekomster af flyvehavre, (form. 65), der tilgår  

 tilsynet successivt gennem hele flyvehavresæsonen, juli og 1. uge i august.
 Tidligere registrerede lokaliteter.
 For sent anmeldte sager fra året før.
61.3.2 Kontrollens gennemførelse i marken Fremgangsmåde ved besøg på flyvehavrelokaliteter:
Tilsynet har ikke bemyndigelse til at gå ind på private arealer for at  

 søge efter flyvehavre.
Det kan vi rent juridisk ikke gøre uden en  

 dommerkendelse.
 Såfremt arealerne ikke kan overskues fra offentlig vej, må vi derfor  

 opsøge ejeren og indhente hans tilladelse eller sikre os, at han ikke sætter  

 sig imod, at vi går ind.
 Nægtes adgang, kontaktes centeret straks.
 Det er vigtigt, at man straks ved besøget sikrer sig, at der er tale om  

 flyvehavre ved at konstatere, at »havreplanten« har hesteskoformet  

 løsningslag. (Se foto i bilag 1 flyvehavrepjece').
61.3.2.1 Retningslinjer for tjenestelig optræden Under flyvehavrebekæmpelsesarbejdet, der mere end tilsynets andre opgaver,  

 ender i konflikter, vil tilsynets medarbejdere blive hængt op på udtalelser  

 eller tillagt udtalelser som svækker sagen.
Dette er et sædvanligt træk i  

 forsvaret.
Det er derfor nødvendigt:
 1. at der ikke fremsættes konkrete anvisninger på  

 kemisk bekæmpelse, men henvises til de tilgængelige oplysninger på feltet.
 2. at der ikke falder udtalelser om udfald af  

 politisag, men kun meddelelse at sagen indberettes ad tjenestevejen.
 3. at der vises tilbageholdenhed med at betegne dele  

 af bekæmpelsen på en ejendom i orden, når bekæmpelsesarbejdet som helhed ikke  

 godtages.
61.3.2.2 Opsøgning af anmeldte og registrerede flyvehavrelokaliteter De anmeldte lokaliteter samt de gamle registrerede flyvehavrelokaliteter  

 besøges en gang i perioden 01.07.-15.08. Resultatet noteres på form. 65, og  

 der udarbejdes en nøjagtig skitse over forekomsten af flyvehavre, hvor  

 kolonier og enkeltplanter markeres, skitsen dateres, (eks. bilag 3).
 Sagerne indsendes til Centeret når kontrolbesøget har fundet sted.
61.3.3 Indberetning I tilfælde, hvor en jordbruger ikke har reageret på tilsynets skriftlige  

 henstilling og påbud (standardskrivelse), indstiller kontrolløren til  

 centeret, at der rejses tiltale. (form. 65) 61.3.4 Tvangsbekæmpelse Når en jordbruger trods påbud fra tilsynet efter bekæmpelsesfristens udløb  

 ikke har gennemført bekæmpelse eller ikke har gjort det tilstrækkelig  

 effektivt, har tilsynet muligheder for efter et eftersyn at iværksætte en  

 bekæmpelse for brugerens regning.
Det er altid centret, der træffer  

 beslutning om tvangsbekæmpelse .
61.3.5 Vidneførsel i retten Når centeret har indstillet en overtræder af bestemmelserne til  

 retsforfølgning, meddeler man samtidig anklagemyndigheden, hvem der bør føres  

 som vidne i sagen.
Det er som regel den medarbejder, der har udført den  

 inspektion, der førte til sagen.
 Vidnet indkaldes skriftligt til retten, og udeblivelse kan medføre bøde,  

 erstatningsansvar og evt. tvangsafhentning.
Vidnet medbringer sagen og taler under vidneansvar.
Ved vidneafgivelsen  

 har vidnet lov til at støtte sig til notater.
Herunder er det vigtigt over  

 for dommeren at kunne fremlægge en kortskitse, dateret med sidste  

 inspektionsdato og visende flyvehavrens placering på arealerne og med  

 angivelse af mængden af planter samt eventuelt fotografier.
61.4 Statistiske oplysninger Ved flyvehavresæsonens afslutning sender lokalkontoret en rapport om  

 arbejdet til centret.
Rapporten skal indeholde de oplysninger, der fremgår af  

 nedenstående skema:
Nye lokaliteter Gamle lokaliteter Totalt antal sager behandlet Antal kørte km Antal timer anvendt 6.4.1 Oplysningsarbejde Ved besøg på flyvehavrelokaliteterne bør der henvises til den lokale  

 planteavlskonsulent vedrørende oplysninger om fremtidig bekæmpelse.
 Centret deltager i lokale møder om flyvehavre og skriver artikler om  

 flyvehavre i lokalpressen samt kommer med indlæg i lokalradioen.
61.5 Ophævelse af registrering En registrering ophæves når lokalkontoret indstiller at sagen kan afslutes  

 og henlægges.
62. Andre kontrolopgaver 62.1 Import af foderkorn Tilsynet kan med hjemmel i § 11 landbrugsministeriets bekendtgørelse om  

 indførsel og udførsel af planter m.m. gribe ind og kontrollere alle  

 importsendinger af foderkorn.
Er indholdet af flyvehavre større end 1 kerne  

 pr. kg, påbyder tilsynet slaglemølleformaling inden udlevering til forbruger.
62.2 Foderkorn udleveret til forbruger Såfremt tilsynet konstaterer, at foderkorn med indhold af flyvehavre er  

 udleveret til forbruger, uden at dette først er slaglemøllemalet, kan der  

 rejses tiltale på centerets foranledning.
62.3 Korntransporter Ser tilsynet korntransporter med indhold af flyvehavre uden presenning på  

 offentlig vej, kan tilsynet gribe ind.
62.4 Vildtfoder og vildfuglefrø Konstateres det, at der er flyvehavre i udlagt vildtfoder eller flyvehavre  

 i vildfuglefrø, kan tilsynet gribe ind.
62.5 Import af tørrede blomster Tilsynet kan afvise enhver import af buketter med tørrede blomster,  

 såfremt flyvehavre indgår i buketterne.
Afviste buketter destrueres på  

 tilsynets foranledning ved brænding.
62.6 Kontrol af mejetærskere og halmpressere Tilsynet kan stikprøvevis kontrollere mejetærskere og halmpressere på vej  

 fra en ejendom til en anden ejendom.
62.7 Eksport af flyvehavrefri halm Ved eksport af halm til lande, der kræver frihed for flyvehavre, skal  

 halmen stamme fra arealer, der ved inspektion i marken i vækstsæsonen er  

 fundet fri for flyvehavreplanter.
Halm fra de ca. 200.000 ha fremavlskorn,  

 som Statsfrøkontrollen avlskontrollerer opfylder således kravet.
Avleren skal  

 i sådanne tilfælde attestere identiteten af halmen ved hjælp af  

 »Anmeldelse af halm til eksport« form. 411. Eksportøren anmelder  

 til eksport på ved hjælp af »Begæring om eksportkontrol« form. 131,  

 denne skal være bilagt en form. 411 for hver avler, der har leveret halm til  

 forsendelsen.
63. Administration centret flyvehavre 64. Anmeldelser Anmeldelser, telefoniske såvel som skriftlige, der indgår til Center  

 kontoret, behandles som angivet under afsnit 61.2.1, hvorefter form. 65 eller  

 anmeldelsesskrivelsen sendes til lokalkontoret, der dækker området, hvor den  

 anmeldte ejendom er beliggende.
65. Indberetninger 65.1 Indgivelse af politianmeldelse På grundlag af den under afsnit 61.3.3 omtalte indberetning anmoder man  

 politimesteren om at lade politimæssig undersøgelse foretage.
65.2 Tiltalerejsning På grundlag af politirapporten anmoder tilsynet anklagemyndigheden  

 (politimesteren) om tiltalerejsning.
Man formulerer i store træk anklagen og  

 foreslår strafstørrelse.
65.3 Retssag Normalt deltager sagsbehandleren ikke i retssager.
Når anklageren ønsker  

 det, sender tilsynet en oversigt over domme m.m. i flyvehavresager til  

 anklageren.
Tilsynet modtager altid en udskrift af dommene, idet dette  

 begæres ved instilling til retsforfølgning.
66. Aktindsigt Da en del af de af tilsynet behandlede sager tilgår gennem anmeldelse (se  

 61.2.1) udsættes tilsynet af og til for, at den anmeldte ønsker oplyst, hvem  

 anmelderen er.
Dette sker ofte med henvisning til forvaltningsloven og lov om  

 offentlighed i forvaltningen.
Tilsynet har aldrig opgivet navne på anmeldere.  

 Spørgsmålet har flere gange været forelagt landbrugsministeriet sidst  

 foreligger en landbrugsministeriel vurdering af 5. marts 1987.
 Retten til at tilbageholde oplysninger, når væsentlige hensyn til  

 offentlige og private interesser taler herfor er givet i lov nr. 572 af 19.  

 december 1985 om offentlighed i forvaltningen § 12, stk. 1 og nr. 1 og § 13,  

 stk. 1, nr. 4 + 6.
 Ministeriet finder heller ikke, at navnet på anmelderen er omfattet af  

 noteringspligten.
 Tilsynet vil således med ovennævnte begrundelse fortsat nægte at  

 udlevere navne på anmeldere og medarbejdere er ikke forpligtet  til  

at notere sådanne navne.
67. Årsberetning De fra lokalkontorerne indgåede rapporter (61.4) udgør sammen med  

 udskrifter af dommene grundlaget for årsberetningen.
68. Oplysningsarbejde Tilrettelæggelse og finansiering af særlige kampagner omkring flyvehavre  

 varetages af centret, landbrugsministeriet og erhvervsorganisationerne.
