Nr LSF 167 Forslag til Lov om ændring af lov om folkehøjskoler, efterskoler,  

 husholdningsskoler og håndarbejdsskoler (Beregning af årselevtallet ved  

 efterskoler) Fremsat af undervisningsministeren (Ole Vig Jensen) den 28. januar 1998 § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 569 af 20. juni 1996, som ændret  

 ved lov nr. 1116 af 29. december 1997, foretages følgende ændringer:
 1. I § 14, stk. 1, 4. pkt., ændres  

 »undervisningsuger« til: »kursusuger«.
 2. § 23, stk. 1, ophæves, og i stedet indsættes:
»Staten yder driftstilskud ud fra antal årselever, jf. stk. 2, § 14  

 og § 19 a.
For skoler, der har været i virksomhed i hele det skoleår, der  

 slutter året før finansåret, anvendes gennemsnittet af årselevtallet i det  

 skoleår, der slutter i finansåret, og skoleåret før.
For øvrige skoler,  

 anvendes finansårets årselevtal.
 Stk. 2. Skolens årselevtal er summen af elever i hver kursusuge i  

 et år, jf. stk. 1, divideret med 40. En efterskole kan dog højst lade en elev  

 indgå i beregningsgrundlaget med 40 kursusuger i et år.«.
 Stk. 2 bliver herefter stk. 3.
 3. I § 24, stk. 7, ændres »§ 23, stk. 2« til:  

 »§ 23, stk. 3«.
 4. I § 25, stk. 1,1. pkt., ændres »§ 14 og § 19  

 a« til: »§ 14, § 19 a og § 23, stk. 2«.
 5. § 25, stk. 1, 2. pkt., affattes således:
 »For skoler, der har været i virksomhed i hele det skoleår, der  

 slutter året før finansåret, anvendes årselevtallet i dette skoleår.«.
 6 . I § 27, stk. 1, ophæves 1. pkt., og i stedet  

 indsættes:
»Staten yder tilskud til specialundervisning og anden  

 specialpædagogisk bistand til elever med særlige behov med en fast ugentlig  

 takst pr. elev i elevens kursusuger.
Til kurser på efterskoler ydes dog højst  

 støtte til 40 kursusuger i et skoleår.«.
 7. I § 37, stk. 1, indsættes efter 1. pkt. :
 »Til kurser på efterskoler ydes dog højst støtte til 40 kursusuger i  

 et skoleår.«.
 8. I § 42, stk. 3, indsættes som 3. pkt. :
 »Til kurser på efterskoler ydes dog højst støtte til 40 kursusuger i  

 et skoleår.«.
 9. Overskriften til kapitel 9 affattes således:
 »Klage og dispensation«.
 10. Efter § 50 b indsættes i kapitel 9 :
» § 50 c.
Efter ansøgning kan undervisningsministeren ved  

 beregning af årselevtallet ved en efterskole i særlige tilfælde dispensere  

 fra det maksimale antal kursusuger pr. elev i henhold til §§ 23, 25 og 27.  

 Dispensationen kan gives for højst 44 kursusuger for kurser ved efterskoler,  

 der har et samlet, særligt undervisningstilbud til elever med særligt behov.  

 Dispensationen kan ikke gives til kurser med undervisningstilbud til normalt  

 begavede elever med læse- og stavevanskeligheder.
 Stk. 2. Der ydes statslig og kommunal elevstøtte til det antal  

 kursusuger, jf. §§ 37 og 42, som eleven indgår med i årselevtalsberegningen,  

 jf. stk. 1.«.
§ 2 Loven træder i kraft den 1. august 1998.
Bemærkninger til lovforslaget Almindelige bemærkninger Baggrunden for lovforslaget Ved indførelse af rammetilskuddet i 1988 var udgangspunktet for beregning  

 af en årselev 40 kursusuger pr. år.
Dette svarede til efterskolernes  

 kursuslængder.
Kurserne er siden blevet længere.
På efterskolerne er kurserne  

 gennemsnitligt på 41 uger.
Enkelte skoler har kurser på 44 ugers varighed.
På  

 denne måde har den enkelte elev kunnet udløse et større tilskud end det, der  

 var tiltænkt ved omlægningen af tilskudsordningen.
Forslaget fremsættes for at fastsætte efterskolernes maksimale  

 kursuslængde til 40 uger ved beregning af årselevtallet.
Lov om  

 folkehøjskoler, efterskoler, husholdningsskoler og håndarbejdsskoler  

 indeholder ikke begrænsninger på kursuslængden eller medregningen af elever i  

 årselevtallet ved beregning af en skoles offentlige tilskud.
Lovforslagets indhold Efter den gældende lov yder staten driftstilskud til en skole på grundlag  

 af skolens antal af årselever beregnet som summen af elever i hver  

 undervisningsuge i et skoleår eller i et finansår divideret med 40. For  

 skoler, der har været i virksomhed i hele det skoleår, der slutter året før  

 finansåret, anvendes gennemsnittet af årselevtallet i det skoleår, der  

 slutter i finansåret, og skoleåret før.
For øvrige skoler anvendes  

 finansårets årselevtal.
Efter forslaget skal en efterskole beregne sit årselevtal som summen af  

 antallet af elever i hver kursusuge divideret med 40, dog kan efterskolen  

 højst medregne en elev med 40 kursusuger i et år.
Med forslaget reguleres det  

 statslige tilskud til den enkelte efterskole således, at der højst ydes  

 driftstilskud på grundlag af en elev i 40 kursusuger.
For efterskoler, der  

 udbyder kurser med et samlet, særligt undervisningstilbud til elever med  

 særlige behov, gives der undervisningsministeren adgang til i særlige  

 tilfælde at dispensere fra bestemmelsen om det maksimale kursusugeantal for  

 en elev ved beregning af skolens årselevtal.
Kurser med undervisningstilbud  

 til normalt begavede elever med læse- og stavevanskeligheder vil ikke være  

 omfattet af dispensationsadgangen.
 Forslaget begrænser ikke efterskolernes frihed til at tilrettelægge  

 undervisningen og udbyde kursusvirksomhed i mere end 40 kursusuger, men de  

 uger, der ligger ud over 40, udløser ikke tilskud.
 Begrænsningen i det maksimale antal tilskudsudløsende kursusuger foreslås  

 også at finde anvendelse ved beregning af bygningstilskud og tilskud til  

 specialundervisning og anden specialpædagogisk bistand og ved ydelse af  

 statslig og kommunal elevstøtte til nedsættelse af elevbetalingen på kurser  

 på efterskoler.
Lovforslagets økonomiske og administrative konsekvenser Ved at gennemføre en begrænsning for det statstlige tilskud for den  

 enkelte efterskole til 40 kursusuger pr. elev årligt vil årselevtallet blive  

 reduceret med 1/41 svarende til en besparelse på 23,2 mio. kr. i finansåret  

 1999 og 40,5 mio. kr. fra finansåret 2000.
 Såfremt der gives dispensation til 14 efterskoler for sent udviklede vil  

 den statslige besparelse blive reduceret med 2,5 mio. kr. i 1999 og 4,6 mio.  

 kr. i 2000. Den manglende besparelse finansieres ved en nedsættelse af  

 taksten for driftstilskud.
 Hertil kommer en besparelse i kommunal elevstøtte på 5,7 mio. kr. i  

 finansåret 1999 og 5,8 mio. kr. i finansåret 2000.
 Besparelserne vil indgå i bloktilskudsforhandlingerne med kommunerne.
Forslaget vil først medføre besparelser i finansåret 1999 og først få fuld  

 virkning i finansåret 2000, da skolernes tilskud fastsættes på grundlag af  

 gennemsnittet af årselevtallet i det skoleår, der slutter i finansåret og  

 skoleåret før.
For nye skoler fastsættes tilskuddet på grundlag af  

 årselevtallet i finansåret.
Miljømæssige og erhvervsmæssige konsekvenser Lovforslaget har ikke miljømæssige konsekvenser.
Lovforslaget har heller  

 ikke økonomiske eller administrative konsekvenser.
Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Forslaget om at erstatte »undervisningsuge« med  

 »kursusuge« fremsættes for at opnå en ensartet brug i loven af  

 begreber med samme indhold.
Til nr. 2 Efter forslaget kan en elev på en efterskole højst indgå i  

 beregningsgrundlaget for skolens årselevtal med 40 kursusuger i et år,  

 hvorefter det statslige driftstilskud til efterskolen højst ydes på grundlag  

 af en elev i 40 kursusuger.
Forslaget er knyttet til kursusdeltagelse på den enkelte efterskole.
En  

 elev hindres ikke i at deltage i en anden skoles kursusvirksomhed og udløse  

 tilskud på denne, selv om eleven hermed afvikler mere end 40 kursusuger i  

 året.
Til nr. 3 Forslaget er en teknisk ændring som følge af § 1, nr. 2 i forslaget.
Til nr. 4 og 5 Forslagene vedrører ydelse af bygningstilskud, som sker på baggrund af  

 skolens årselevtal.
Forslagene er en teknisk ændring som følge af § 1, nr. 2  

 i forslaget, hvorefter en efterskole højst kan medregne en elev i 40  

 kursusuger i et år ved beregning af driftstilskuddet.
Til nr. 6 Forslaget præciserer, at tilskud til specialundervisning eller anden  

 specialpædagogisk bistand ydes som en fast ugentlig takst pr. elev.
Herudover  

 kan en efterskoleelev højst indgå i beregningsgrundlaget for skolens tilskud  

 med 40 kursusuger i et år.
Der henvises til bemærkningerne under nr. 2.
Til nr. 7 og 8 Forslagene er en teknisk ændring som følge af § 1, nr. 2 om, at en  

 efterskoleelev højst kan indgå i beregningsgrundlaget for skolens  

 driftstilskud med 40 kursusuger i et år.
Til nr. 9 og 10 Det foreslås, at der gives undervisningsministeren adgang til, når der  

 foreligger en særlig begrundelse herfor, at dispensere fra  

 årselevtalsberegningen i lovens §§ 23og 25 og beregningen i § 27 for de  

 efterskoler, som udbyder kurser med et samlet særligt undervisningstilbud til  

 elever med særlige behov.
Dispensationsadgangen tænkes anvendt ved efterskoler for sent udviklede,  

 som tilbyder kurser, hvor hensynet til disse efterskoleelevers særlige behov  

 for undervisning og samvær begrunder en udvidelse af det tilskudsudløsende  

 ugeantal til højst 44 kursusuger.
En dispensation vil således højst blive  

 givet til at medregne eleverne i 44 kursusuger i det tilskudsudløsende  

 årselevtal ved disse efterskoler ved beregningen af driftstilskud,  

 bygningstilskud og specialundervisningstilskud til skolen.
I skoleåret  

 1996/97 er kurser på 44 uger de længste ved skolerne.
 Adgangen til at dispensere tænkes dog ikke anvendt for efterskoler for  

 normaltbegavede elever med læse- og stavevanskeligheder.
Til § 2 Efter forslaget skal loven træde i kraft den 1. august 1998. Skoleåret,  

 der lægges til grund for tilskudsberegningen, går fra den 1. august til den  

 31. juli.
Skriftlig fremsættelse (28. januar 1998) Undervisningsministeren (Ole Vig Jensen) Jeg tillader mig herved for det høje ting at fremsætte:
 Forslag til Lov om ændring af lov om folkehøjskoler, efterskoler,  

 husholdningsskoler og håndarbejdsskoler. (Beregning af årselevtallet ved  

 efterskoler).
(Lovforslag nr.
L 167).
Lov om folkehøjskoler, efterskoler, husholdningsskoler og  

 håndarbejdsskoler indeholder ikke begrænsninger på kursuslængden eller  

 medregningen af elever i årselevtallet ved beregning af en fri kostskoles  

 offentlige tilskud.
Forslaget fremsættes for at fastsætte efterskolernes  

 maksimale kursuslængde til 40 uger ved beregning af årselevtallet, som er  

 grundlag for beregning af skolens driftstilskud og bygningstilskud.
Ved indførelse af rammetilskuddet i 1988 var udgangspunktet for beregning  

 af en årselev 40 kursusuger pr. år.
Kurserne er siden blevet længere.
På  

 efterskolerne er kurserne gennemsnitligt på 41 uger.
Enkelte skoler har  

 kurser på op til 45 ugers varighed.
På denne måde har den enkelte elev kunnet  

 udløse et større tilskud end det, der var tiltænkt ved omlægningen af  

 tilskudsordningen.
 Begrænsningen i det maksimale antal tilskudsudløsende kursusuger foreslås  

 også at finde anvendelse ved beregning af efterskolernes bygningstilskud og  

 tilskud til specialundervisning og anden specialpædagogisk bistand og ved  

 ydelse af statslig og kommunal elevstøtte til nedsættelse af elevbetalingen  

 på kurser på efterskoler.
 Der gives undervisningsministeren adgang til i særlige tilfælde at  

 dispensere fra bestemmelsen ved beregning af årselevtallet ved kurser på  

 efterskoler, der har et samlet, særligt undervisningstilbud til elever med  

 særlige behov.
 Forslaget begrænser ikke efterskolernes frihed til selv at tilrettelægge  

 kursus- og undervisningsvirksomheden, men en skole vil ikke kunne modtage  

 driftstilskud, bygningstilskud og tilskud til specialundervisning og anden  

 specialpædagogisk bistand til mere end 40 kursusuger for den enkelte elev.
 Lovforslaget indeholder ikke EU-retlige, erhvervsøkonomiske og  

 miljømæssige aspekter.
 Ved at gennemføre en begrænsning for det statslige tilskud for den enkelte  

 efterskole til 40 kursusuger pr. elev årligt vil årselevtallet blive  

 reduceret med 1/41 svarende til en besparelse på 23,2 mio. kr. i finansåret  

 1999 og 40,5 mio. kr. fra finansåret 2000. Hertil kommer en besparelse i  

 kommunal elevstøtte på 5,7 mio. kr. i finansåret 1999 og 5,8 mio. kr. i  

 finansåret 2000.
Forslaget vil først medføre besparelser i finansåret 1999 og først få fuld  

 virkning i finansåret 2000, da skolernes tilskud fastsættes på grundlag af  

 gennemsnittet af årselevtallet i det skoleår, der slutter i finansåret og  

 skoleåret før.
For nye skoler fastsættes tilskuddet på grundlag af  

 årselevtallet i finansåret.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til hurtig og velvillig behandling i  

 det høje Ting.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget 1. I § 14, stk. 1, 4. pkt., ændres  

 »undervisningsuger« til: »kursusuger«.
 § 14. Kravet nedsættes forholdsmæssigt, hvis skolen har mindre end  

 36 undervisningsuger i skoleåret.
 2. § 23, stk. 1, ophæves, og i stedet indsættes:
»Staten yder driftstilskud ud fra antal årselever, jf. stk. 2, § 14  

 og § 19 a.
For skoler, der har været i virksomhed i hele det skoleår, der  

 slutter året før finansåret, anvendes gennemsnittet af årselevtallet i det  

 skoleår, der slutter i finansåret, og skoleåret før.
For øvrige skoler,  

 anvendes finansårets årselevtal.
 Stk. 2. Skolens årselevtal er summen af elever i hver kursusuge i  

 et år, jf. stk. 1, divideret med 40. En efterskole kan dog højst lade en elev  

 indgå i beregningsgrundlaget med 40 kursusuger i et år.«.
 Stk. 2 bliver herefter stk. 3.
§ 23. Staten yder driftstilskud ud fra antal årselever, jf. § 14.  

 For skoler, der har været i virksomhed i hele det skoleår, der slutter året  

 før finansåret, anvendes gennemsnit af årselevtallet i det skoleår, der  

 slutter i finansåret, og skoleåret før.
Skolens årselevtal er summen af  

 elever i hver undervisningsuge i skoleåret divideret med 40. For øvrige  

 skoler, anvendes finansårets årselevtal.
For disse skoler er årselevtallet  

 summen af elever i hver undervisningsuge i finansåret divideret med 40.
Stk. 2. - - - 3. I § 24, stk. 7, ændres »§ 23, stk. 2« til:  

 »§ 23, stk. 3«.
 Stk. 7. Til skoler, der ved fordelingen af skoletilskud, jf. stk.  

 4, ikke er godkendt til at begynde virksomhed i løbet af finansåret,  

 fastsættes tilskud ud fra antal årselever og takstbeløbet, jf. § 23, stk.  

 2.....
 4. I § 25, stk. 1,1. pkt., ændres »§ 14 og § 19  

 a« til: »§ 14, § 19 a og § 23, stk. 2«.
 § 25. Staten yder bygningstilskud ud fra antal årselever, jf. stk.  

 2, § 14 og § 19 a......
 5. § 25, stk. 1, 2. pkt., affattes således:
 »For skoler, der har været i virksomhed i hele det skoleår, der  

 slutter året før finansåret, anvendes årselevtallet i dette skoleår.«.
 § 25. Staten yder .......... For skoler, der har været i  

 virksomhed i hele det skoleår, der slutter året før finansåret, er  

 årselevtallet til beregning af bygningstaxameter summen af elever i hver  

 undervisningsuge i dette skoleår divideret med 40.........
 6 . I § 27, stk. 1, ophæves 1. pkt., og i stedet  

 indsættes:
»Staten yder tilskud til specialundervisning og anden  

 specialpædagogisk bistand til elever med særlige behov med en fast ugentlig  

 takst pr. elev i elevens kursusuger.
Til kurser på efterskoler ydes dog højst  

 støtte til 40 kursusuger i et skoleår.«.
 § 27. Staten yder tilskud med en fast takst pr. elev til  

 specialundervisning og anden specialpædagogisk bistand itl elever med særlige  

 behov.....
 7. I § 37, stk. 1, indsættes efter 1. pkt. :
 »Til kurser på efterskoler ydes dog højst støtte til 40 kursusuger i  

 et skoleår.«.
§ 37. Staten yder elevstøtte til nedsættelse af elevbetalingen på  

 kurser på efterskoler, husholdningsskoler og håndarbejdsskoler, der varer  

 mindst 2 uger, når eleverne er danske statsborgere eller efter international  

 overenskomst har ret til elevstøtte på lige fod med danske statsborgere eller  

 i støttemæssig henseende ligestilles med danske statsborgere af  

 undervisningsministeren.
Ministeren kan fastsætte regler om ydelse af  

 støtten.
Støtten ydes som:
- - - 8. I § 42, stk. 3, indsættes som 3. pkt. :
 »Til kurser på efterskoler ydes dog højst støtte til 40 kursusuger i  

 et skoleår.«.
Stk. 3. Støtten ydes med et ugentligt beløb, der fastsættes på de  

 årlige finanslove.
Der fastsættes et nedsat beløb til elever, der ikke bor på  

 skolen.
 9. Overskriften til kapitel 9 affattes således:
 »Klage og dispensation«.
Kapitel 9 Klage 10. Efter § 50 b indsættes i kapitel 9 :
» § 50 c.
Efter ansøgning kan undervisningsministeren ved  

 beregning af årselevtallet ved en efterskole i særlige tilfælde dispensere  

 fra det maksimale antal kursusuger pr. elev i henhold til §§ 23, 25 og 27.  

 Dispensationen kan gives for højst 44 kursusuger for kurser ved efterskoler,  

 der har et samlet, særligt undervisningstilbud til elever med særligt behov.  

 Dispensationen kan ikke gives til kurser med undervisningstilbud til normalt  

 begavede elever med læse- og stavevanskeligheder.
 Stk. 2. Der ydes statslig og kommunal elevstøtte til det antal  

 kursusuger, jf. §§ 37 og 42, som eleven indgår med i årselevtalsberegningen,  

 jf. stk. 1.«.
§ 2 Loven træder i kraft den 1. august 1998.
