Bekendtgørelse om optagelse på  

 folketingsvalglisten af  

 personer, der har valgret uanset ophold i udlandet I medfør af § 16, stk. 4, i lov om valg til Folketinget,  

 jf. lovbekendtgørelse nr. 261 af 18. april 2001, fastsættes:
Kapitel 1 Optagelse på valglisten efter ansøgning § 1. Denne bekendtgørelse finder anvendelse  

 på vælgere, der er omfattet af lovens § 2, og som i  

 forbindelse med udlandsopholdet er registreret i Det Centrale Personregister  

 (CPR) som udrejst, og som umiddelbart inden udlandsopholdet var tilmeldt  

 folkeregistret i en kommune i Danmark.
 Stk. 2. Bekendtgørelsen finder endvidere anvendelse  

 på vælgere, der er omfattet af lovens § 2, stk. 1,  

 eller § 2, stk. 3, jf. stk. 1, og som umiddelbart inden  

 udsendelsen til tjeneste uden for riget var tilmeldt folkeregistret i en  

 kommune på Færøerne eller i Grønland, herunder  

 folkeregistret for områder i Grønland uden for den kommunale  

 inddeling.
 Stk. 3. De vælgere, der er nævnt i stk. 1 og  

 2, skal optages på valglisten i den kommune i Danmark, hvor de sidst  

 har været tilmeldt folkeregistret.
 Stk. 4. Det er en betingelse for optagelse på  

 valglisten, at vælgeren har indgivet ansøgning herom efter  

 reglerne i §§ 2-3, jf. § 14, og at afgørelse om optagelse  

 på valglisten er truffet senest 15.-dagen før valgdagen.
Kapitel 2 Ansøgning om optagelse på valglisten § 2. Ansøgning om optagelse på  

 valglisten indgives til kommunalbestyrelsen i den kommune i Danmark, hvor  

 vælgeren (ansøgeren) sidst har været tilmeldt  

 folkeregistret.
Stk. 2. Ansøgningen, der skal være dateret og  

 egenhændigt underskrevet af ansøgeren, skal indeholde oplysning  

 om ansøgerens 1)	fulde navn, 2)	personnummer, 3)	udrejsedato, 4)	seneste adresse i Danmark (tilmeldt et folkeregister), 5)	adresse i udlandet og 6)	årsag til udlandsopholdet.
Stk. 3. For ansøgere, der søger om optagelse i  

 medfør af lovens § 2, stk. 3, skal ansøgningen ud  

 over de oplysninger om ansøgeren, der er nævnt i stk. 2,  

 tillige indeholde oplysning om ansøgerens ægtefælles,  

 herunder registrerede partners, eller samlevers 1)	fulde navn, 2)	personnummer, 3)	udrejsedato, 4)	seneste adresse i Danmark (tilmeldt et folkeregister), 5)	adresse i udlandet og 6)	årsag til udlandsopholdet.
 § 3. Ansøgning skal indgives på en  

 formular (ansøgningsskema), der er godkendt af  

 Indenrigsministeriet.
 Stk. 2. Ansøgningsskema kan fås hos kommunen  

 (folkeregistret) samt hos danske diplomatiske og konsulære  

 repræsentationer i udlandet.
 Stk. 3. Kommunalbestyrelsen skal sørge for, at  

 vælgere, der anmelder flytning til udlandet, får udleveret eller  

 tilsendt et ansøgningsskema, jf. stk. 2. Det skal noteres i  

 folkeregistret, hvilke personer der i forbindelse med anmeldelse af flytning  

 til udlandet har fået udleveret eller tilsendt et  

 ansøgningsskema.
Kapitel 3 Behandling af ansøgningen § 4. En ansøgning, der ikke er indgivet  

 på et ansøgningsskema, der er godkendt af Indenrigsministeriet,  

 jf. § 3, tilbagesendes til ansøgeren tillige med et  

 ansøgningsskema og med meddelelse om årsagen til  

 tilbagesendelsen.
Hvis ansøgningen vedrører fornyet optagelse  

 på valglisten, jf. § 11, stk. 3, skal ansøgningen dog  

 kun tilbagesendes, hvis der er særlig grund hertil.
§ 5. Kommunalbestyrelsen skal undersøge,  

 om 1)	ansøgeren har dansk indfødsret, er fyldt 18 år  

 og ikke er under værgemål med fratagelse af den retlige  

 handleevne, jf. værgemålslovens § 6, 2)	de oplysninger om ansøgeren, der er nævnt i § 2,  

 stk. 2, nr. 1-4, svarer til oplysningerne i CPR, samt 3)	ansøgningen er dateret og egenhændigt underskrevet af  

 ansøgeren.
Stk. 2. For ansøgere, der søger om optagelse i  

 medfør af lovens § 2, stk. 3, skal kommunalbestyrelsen  

 endvidere undersøge, om 1)	ansøgerens ægtefælle eller samlever har dansk  

 indfødsret, er fyldt 18 år og ikke er under værgemål  

 med fratagelse af den retlige handleevne, jf. værgemålslovens  

 § 6, 2)	de oplysninger om ansøgerens ægtefælle eller  

 samlever, der er nævnt i § 2, stk. 3, nr. 1-4, svarer til  

 oplysningerne i CPR, samt 3)	ansøgeren ifølge oplysningerne i CPR har indgået  

 ægteskab, herunder registreret partnerskab, eller opfylder  

 betingelserne herfor med den person, som ansøgeren har anført  

 som sin ægtefælle eller samlever.
 § 6. Hvis ansøgeren ikke opfylder de  

 valgretsbetingelser, der er nævnt i § 5, stk. 1, nr. 1,  

 meddeler kommunalbestyrelsen den pågældende, at  

 ansøgningen som følge heraf ikke kan imødekommes.
Stk. 2. Hvis der er fejl eller mangler i ansøgningen  

 vedrørende ansøgerens fulde navn, personnummer, udrejsedato og  

 seneste adresse i Danmark, påfører kommunalbestyrelsen  

 ansøgningen de korrekte henholdsvis manglende oplysninger.
Hvis der  

 på grund af uoverensstemmelser mellem oplysningerne i  

 ansøgningen og oplysningerne i CPR eller på grund af manglende  

 oplysninger i ansøgningen er tvivl om ansøgerens identitet,  

 tilbagesendes ansøgningen til ansøgeren med meddelelse om  

 årsagen hertil.
Stk. 3. Hvis ansøgningen ikke er dateret, tilbagesendes  

 ansøgningen til ansøgeren med meddelelse om årsagen  

 hertil.
Hvis ansøgningen er indgivet i forbindelse med  

 ansøgerens udrejse, eller ansøgningen skal videresendes til  

 Valgretsnævnet, jf. § 10, jf. § 9, skal ansøgningen  

 dog ikke tilbagesendes til ansøgeren.
Stk. 4. Hvis ansøgningen ikke er underskrevet  

 egenhændigt af ansøgeren, tilbagesendes ansøgningen til  

 ansøgeren med meddelelse om årsagen hertil.
Hvis det drejer sig  

 om en ansøgning, der skal videresendes til Valgretsnævnet, jf.  

 § 10, jf. § 9, skal ansøgningen dog ikke tilbagesendes til  

 ansøgeren, men videresendes til Valgretsnævnet uanset manglende  

 egenhændig underskrift.
 § 7. Hvis ansøgerens ægtefælle  

 eller samlever i tilfælde, hvor ansøgeren søger om  

 optagelse i medfør af lovens § 2, stk. 3, ikke opfylder de  

 valgretsbetingelser, der er nævnt i § 5, stk. 2, nr. 1, skal  

 ansøgningen videresendes til Valgretsnævnet, jf. § 10, jf.  

 § 9.
Stk. 2. Hvis der i tilfælde, hvor ansøgeren  

 søger om optagelse i medfør af lovens § 2, stk. 3, er  

 fejl eller mangler i ansøgningen vedrørende oplysninger om  

 ægtefællens eller samleverens fulde navn, personnummer,  

 udrejsedato eller seneste adresse i Danmark, påfører  

 kommunalbestyrelsen ansøgningen de korrekte henholdsvis manglende  

 oplysninger, såfremt ægtefællens henholdsvis samleverens  

 identitet kan fastslås på grundlag af oplysningerne i  

 ansøgningen.
Hvis der er tvivl om ægtefællens henholdsvis  

 samleverens identitet, skal ansøgningen videresendes til  

 Valgretsnævnet, jf. § 10, jf. § 9.
 § 8. Hvis en ansøgning er indgivet til en  

 anden kommune i Danmark end den, hvor ansøgeren sidst har været  

 tilmeldt folkeregistret, skal ansøgningen videresendes til denne  

 kommune.
 Stk. 2. Hvis ansøgeren med rette ikke er frameldt  

 folkeregistret, underrettes ansøgeren om, at optagelse på  

 valglisten vil ske automatisk, så længe den  

 pågældende står tilmeldt et folkeregister i Danmark.
 Stk. 3. Hvis ansøgeren er flyttet til  

 Færøerne eller Grønland, underrettes ansøgeren om,  

 at vedkommende automatisk vil blive optaget på valglisten på  

 Færøerne henholdsvis i Grønland.
Kapitel 4 Afgørelse om optagelse på valglisten § 9. Kommunalbestyrelsen træffer  

 afgørelse om optagelse på valglisten, såfremt 1)	ansøgeren er fyldt 18 år, har dansk indfødsret  

 og ikke er under værgemål med fratagelse af den retlige  

 handleevne, jf. værgemålslovens § 6, 2)	ansøgerens ægtefælle eller samlever i  

 tilfælde, hvor ansøgeren søger om optagelse i  

 medfør af lovens § 2, stk. 3, er fyldt 18 år, har  

 dansk indfødsret og ikke er under værgemål med fratagelse  

 af den retlige handleevne, jf. værgemålslovens § 6, 3)	ansøgningsskemaet er korrekt udfyldt, herunder er dateret og  

 underskrevet egenhændigt af ansøgeren, jf. dog stk. 2 og  

 3, 4)	der ikke er anledning til tvivl om, at ansøgeren er omfattet  

 af en af de persongrupper, der er nævnt i lovens § 2, samt 5)	ansøgeren inden for de sidste 4 år før  

 ansøgningens modtagelse i kommunen har været tilmeldt  

 folkeregistret.
For ansøgere, der søger om optagelse i  

 medfør af lovens § 2, stk. 3, er det tillige en betingelse,  

 at ansøgerens ægtefælle eller samlever inden for de sidste  

 4 år før ansøgningens modtagelse i kommunen har  

 været tilmeldt et dansk folkeregister.
 Stk. 2. Fejl eller mangler i ansøgningen  

 vedrørende de forhold, der er nævnt i § 6, stk. 2-4,  

 som ikke har givet anledning til at tilbagesende ansøgningen til  

 ansøgeren, er ikke til hinder for, at kommunalbestyrelsen kan  

 træffe afgørelse om optagelse på valglisten, såfremt  

 ansøgeren i øvrigt opfylder betingelserne for, at  

 kommunalbestyrelsen kan træffe afgørelse om optagelse.
 Stk. 3. Fejl eller mangler i ansøgningen  

 vedrørende de oplysninger om ansøgerens ægtefælle  

 eller samlever, der er nævnt i § 7, stk. 2, som ikke har  

 været til hinder for at fastslå ægtefællens  

 henholdsvis samleverens identitet, er ikke til hinder for, at  

 kommunalbestyrelsen kan træffe afgørelse om optagelse på  

 valglisten, såfremt ansøgeren i øvrigt opfylder  

 betingelserne for, at kommunalbestyrelsen kan træffe afgørelse  

 om optagelse.
 § 10. Såfremt kommunalbestyrelsen ikke kan  

 træffe afgørelse om optagelse på valglisten i  

 medfør af § 9, og dette ikke skyldes, at ansøgeren ikke  

 opfylder de almindelige valgretsbetingelser, jf. § 5, stk. 1, nr.  

 1, videresender kommunalbestyrelsen ansøgningen til  

 Valgretsnævnet, der herefter træffer afgørelse om,  

 hvorvidt ansøgeren opfylder betingelserne for at blive optaget  

 på valglisten.
 Stk. 2. Ved videresendelsen til Valgretsnævnet skal  

 kommunalbestyrelsen angive årsagen til videresendelsen samt så  

 vidt muligt give oplysning om det afstemningssted, hvor ansøgeren i  

 givet fald skal afgive stemme på valgdagen.
Kapitel 5 Underretning af ansøgeren og indberetning til CPR  

 m.v.
 § 11. I de tilfælde, hvor  

 kommunalbestyrelsen har truffet afgørelse om optagelse på  

 valglisten, jf. § 9, underretter kommunalbestyrelsen ansøgeren  

 herom.
Stk. 2. Underretningen skal, ud over oplysning om  

 ansøgerens optagelse på valglisten, indeholde oplysning  

 om, 1)	hvor længe afgørelsen gælder, jf. § 14,  

 stk. 1, 2)	at ansøgeren - uden at modtage valgkort - i denne periode kan  

 stemme ved folketingsvalg og folkeafstemninger samt ved valg af danske  

 repræsentanter til Europa-Parlamentet, medmindre ansøgeren er  

 optaget på valglisten til Europa-Parlamentet i et af de øvrige  

 EU-lande, 3)	at ansøgeren ikke kan stemme ved kommunale valg, 4)	at ansøgeren enten kan brevstemme eller stemme ved personligt  

 fremmøde på valgdagen, idet afstemningsstedet så vidt  

 muligt angives, 5)	at afgørelsen ophører med at have gyldighed,  

 såfremt ansøgeren flytter tilbage til Danmark og tilmelder sig  

 et dansk folkeregister, idet ansøgeren i så fald automatisk vil  

 blive optaget på valglisten efter de almindelige regler, og 6)	at det er en forudsætning for optagelse på valglisten  

 ved fornyet udlandsophold, at der indgives ansøgning herom,  

 såfremt ansøgeren i forbindelse med det fornyede udlandsophold  

 registreres i CPR som udrejst.
 Stk. 3. Underretningen skal tillige indeholde oplysning om  

 adgangen til ved udløbet af 2-årsperioden at ansøge om  

 fornyet optagelse på valglisten.
 § 12. I de tilfælde, hvor  

 Valgretsnævnet træffer afgørelse om optagelse på  

 valglisten, jf. § 10, giver Valgretsnævnet ansøgeren den  

 underretning, der er nævnt i § 11, stk. 2 og 3.
 Stk. 2. Valgretsnævnet underretter tillige  

 kommunalbestyrelsen, der herefter skal sørge for den fornødne  

 indberetning til CPR, jf. § 13.
 Stk. 3. Hvis Valgretsnævnet træffer  

 afgørelse om, at ansøgeren ikke opfylder betingelserne for  

 optagelse på valglisten, underretter Valgretsnævnet  

 ansøgeren og kommunalbestyrelsen herom.
 § 13. Kommunalbestyrelsen skal straks indberette  

 afgørelser om optagelse på valglisten af ansøgere, der er  

 omfattet af lovens § 2, til CPR, jf. dog stk. 3.
Stk. 2. Som indberetningsbilag anvendes  

 ansøgningsskemaet.
Feltet »Valgretsdato« udfyldes med datoen for  

 kommunalbestyrelsens henholdsvis Valgretsnævnets afgørelse om  

 optagelse af ansøgeren på valglisten.
Som valgretsdato kan dog  

 ikke anvendes en dato, der ligger før ansøgerens registrerede  

 udrejsedato i CPR.
 Stk. 3. Afgørelser om optagelse på valglisten af  

 ansøgere, der er omfattet af lovens § 2, stk. 1, eller  

 § 2, stk. 3, jf. stk. 1, og som umiddelbart inden udsendelsen  

 til tjeneste uden for riget var tilmeldt folkeregistret i en kommune i  

 Grønland, herunder folkeregistret for områder i Grønland  

 uden for den kommunale inddeling, skal ikke indberettes til CPR.
 Stk. 4. Kommunalbestyrelsen skal sørge for, at de  

 ansøgere, der er nævnt i stk. 3, optages manuelt på  

 valglisten til de folketingsvalg, folkeafstemninger og valg af danske  

 repræsentanter til Europa-Parlamentet, der afholdes inden  

 udløbet af gyldighedsperioden for afgørelsen, jf.  

 § 14.
Kapitel 6 Gyldighedsperioden for afgørelser om optagelse  

 på valglisten § 14. Afgørelser om optagelse på  

 valglisten gælder i 2 år fra afgørelsens dato, jf. dog  

 stk. 2-4.
 Stk. 2. Hvis vælgeren inden udløbet af  

 2-årsperioden indgiver ansøgning om fornyet optagelse på  

 valglisten, forlænges perioden, indtil der er truffet  

 afgørelse.
 Stk. 3. Hvis afgørelse om fornyet optagelse på  

 valglisten træffes inden udløbet af 2-årsperioden,  

 afkortes perioden, idet afgørelsen om fornyet optagelse på  

 valglisten har gyldighed i 2 år fra afgørelsens dato.
 Stk. 4. Afgørelser om optagelse på valglisten  

 bortfalder, når vælgeren på ny tilmelder sig et dansk  

 folkeregister.
Kapitel 7 Overgangs- og ikrafttrædelsesbestemmelser m.v.
 § 15. Bekendtgørelsen træder i kraft  

 den 15. maj 2001.
 Stk. 2. § 14, stk. 1, har virkning for  

 afgørelser om optagelse på valglisten, der træffes fra og  

 med den 1. april 2001.
 Stk. 3. Samtidig ophæves bekendtgørelse nr. 813  

 af 19. november 1998 om optagelse på folketingsvalglisten af personer,  

 der har valgret uanset ophold i udlandet, jf. dog stk. 4.
 Stk. 4. Vælgere, der er omfattet af lovens § 2,  

 stk. 1, eller § 2, stk. 3, jf. stk. 1, og som inden den  

 1. april 2001 efter ansøgning er optaget på valglisten,  

 forbliver optaget på valglisten efter de hidtil gældende  

 regler.
