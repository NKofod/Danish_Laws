 Patentankenævnet stadfæstede Patentdirektoratets afgørelse, hvorefter  

 det ansøgte ordmærke BISCAYN var fundet forveksleligt med ordmærket BISCA og  

 firgurmærket BISCA.
År 1995, 31. juli afsagde Patentankenævnet (Grønning-Nielsen, Hans Chr.  

 Thomsen, Warnich-Hansen) Den 28. august 1991 indleverede klageren en ansøgning om registrering af  

 varemærket BISCAYN (ordmærke) for alle varer i klasserne 32 og 33.
 I skrivelse af 7. maj 1992 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærker:
 Klageren skrev i den anledning den 26. januar 1993 følgende til  

 direktoratet:
»Jeg skal hermed høfligst anmode Direktoratet om at tage sagen op til  

 fornyet overvejelse, eftersom det er ansøgernes og undertegnedes opfattelse,  

 at det ansøgte mærke, der består af ordet BISCAYN ikke kan forveksles med de  

 af Direktoratet fremdragne registrerede mærker I denne forbindelse skal jeg for det første påpege, at det ansøgte mærke  

 vel først og fremmest må betragtes som et fantasiord, men dernæst giver en  

 klar association til den biscayiske bugt (Biscayen), der er kendt for at være  

 et meget stormfuldt farvand, og som følge deraf er der tale om et særpræget  

 og stærkt associationsgivende ord.
 På den anden side giver det korte ord BISCA en klar association i retning  

 af »biscuits«, og det bemærkes da også for en ordens skyld, at der  

 i praksis er tale om et varemærke netop for »kiks og biscuits«.  

 Forleddet BISC- er imidlertid ikke specielt særpræget i denne forbindelse, og  

 der findes da også en del varemærker indenfor nærings- og  

 nydelsesmiddelklasserne med dette forled, eventuelt med varianten BISK-. Jeg  

 kan i denne forbindelse eksempelvis henvise til VR 3890/1979 BISCROK samt til  

 VR 2127/1982 BISKETTEN og VR 1702/1952 BISKVIK.
Der er således væsentlige forskelle mellem mærkerne, både visuelt og  

 fonetisk.
Det er ikke tilstrækkeligt at det ene mærke indeholder det andet,  

 og i denne forbindelse vil jeg gerne henvise til Rigmor Carlsen side 177, der  

 anfører følgende afgørelser af parallel art:
Her indeholdes det ene mærke klart i det andet, og alligevel er der efter  

 en samlet vurdering blevet statueret ikke-forvekslelighed.
Jeg mener, at der  

 i den foreliggende sag med lige så stor rimelighed bør kunne statueres  

 ikke-forvekslelighed mellem BISCAYN på denne ene side og BISCA på den anden,  

 og det gælder både ordmærket og det kombinerede ord- og figurmærke.
I hvert fald må det dog statueres, at det ansøgte mærke ikke på nogen måde  

 vil kunne forveksles med det kombinerede ord- og figurmærke, der klart  

 domineres af det sorte kvadrat samt afbildningen af en mølle.
Denne indikerer  

 jo iøvrigt også, at der er tale om »mølleriprodukter«.
Jeg anmoder herefter høfligst Direktoratet om at overveje begge de  

 modholdte mærker påny, og det skulle naturligvis glæde mig, om Direktoratet  

 herefter ville være sindet at acceptere ansøgningen til registrering og  

 bekendtgørelse i Dansk Varemærketidende.' Den 24. marts 1993 fastholdt direktoratet, at mærkerne var forvekslelige.
 Direktoratet anførte bl.a. følgende:
»Vi fastholder, at det ansøgte mærke er forvekslelig med VR 0144 1954  

 og VR 1425 1967 begge indeholdende ordet BISCA, idet de 5 første bogstaver af  

 ialt 7 er identiske....« Klageren fastholdt ved skrivelse af 23. juli 1993, at mærkerne ikke kan  

 anses som forvekslelige og udtalte som følger:
 »Jeg skal endnu en gang anmode Direktoratet om at overveje  

 forveksleligheden med de modholdte mærker.
Det er fortsat både ansøgernes og undertegnedes opfattelse, at mærkerne  

 BISCA og BISCAYN ikke kan anses for forvekslelige.
Den omstændighed, at fem  

 af bogstaverne i de omhandlede mærker er identiske, bør efter vor opfattelse  

 ikke alene kunne begrunde, at mærkerne er forvekslelige.
Der må og bør tages  

 hensyn til mærkerne i deres helhed, d.v.s. både det visuelle billede,  

 mærkerne danner samt det auditive indtryk og ikke mindst de associationer,  

 som mærkerne giver.
På det visuelle plan forekommer der en væsentlig forskel på grund af  

 endebogstaverne YN i det ansøgte mærke.
Denne bogstavsammensætning er meget  

 usædvanlig, i hvert fald på det danske sprog og giver derfor det ansøgte  

 mærke et helt specielt og særligt særpræg.
Også udtalemæssigt forekommer der en meget væsentlig forskel mærkerne  

 imellem.
De modholdte mærker vil blive udtalt som BISKA, hvorimod det ansøgte  

 mærke på grund af den sjældne bogstavkombination YN vil blive udtalt BISKAJN.
Samtidigt må det påny understreges, at det ansøgte mærke vil give  

 forbrugerne nogle meget stærke associationer i retning af den biscayiske  

 bugt.
Et farvand, der vil være de danske forbrugere bekendt, og som vil  

 fremtræde tydeligt i hvert et atlas, selv et børneatlas.
Der foreligger for  

 mig således ingen tvivl om, at ordet BISCAYN som ansøgt giver den almindelige  

 forbruger en helt klar association i retning af den geografiske betegnelse  

 for det særlige farvand, den biscayiske bugt.
Samme forhold gør sig på ingen  

 måde gældende med de modholdte mærker og det korte ord BISCA.
I nærværende sag mener jeg derfor, at der bør lægges en afgørende vægt på  

 det begrebsmæssige indhold og de associationer, mærkerne giver, ligesom  

 tilfældet har været i andre sager, som f.eks.
HANNE MANNE, hvor mærkerne trods den omstændighed at fire ud fem bogstaver var  

 identiske, ikke blev anset for forvekslelige, idet de begrebsmæssigt klart  

 afveg fra hinanden.
 Udfra en helhedsmæssig vurdering af mærkeligheden finder jeg derfor ikke,  

 at der er nogen risiko for forveksling, bl.a. når der tages hensyn til den  

 helt specielle og meget sjældent anvendte bogstavkombination YN i det ansøgte  

 mærke, samt under hensyn til at det ansøgte mærke giver nogle meget stærke  

 associationer ti en betegnelse for et særligt farvand i Europa, som vil være  

 bekendt for de danske forbrugere.
Udfra disse særlige konkrete omstændigheder, der foreligger i denne sag,  

 beder jeg derfor høfligst Direktoratet om endnu en gang at overveje sagen og  

 overveje, hvorvidt mærket ikke herefter vil kunne accepteres til registrering  

 og bekendtgørelse i Dansk Varemærketidende.« Den 2. december 1993 afslog direktoratet ansøgningen under henvisning til  

 varemærkelovens § 15, stk. 1 og udtalte endvidere:
»....Selvom BISCAYN kan give associationer til den biscayiske bugt,  

 tillægger vi det en afgørende betydning at BISCA er fuldstændig indeholdt i  

 det ansøgte mærke og det er den første del af mærket der mest huskes af det  

 købende publikum....« Denne afgørelse har klageren ved skrivelse af 2. februar 1994 indbragt for  

 Patentankenævnet med påstand om, at direktoratets afgørelse omstødes.
 I ankebegrundelse af 8. april 1994 skriver klageren bl.a.:
»....Det fremgår, at Patentdirektoratet lægger afgørende vægt på det  

 faktum, at ordet BISCA er helt indeholdt i ordet BISCAYN, men denne  

 »tommelfingerregel« bør ikke gøres til et dogme, og der findes da  

 også mange eksempler på, at 2 varemærker ikke er blevet anset som  

 forvekslelige, selvom det ene er fuldstændig indeholdt i det andet.
Jeg kan i  

 denne forbindelse henvise til bilag 4, nemlig min skrivelse til  

 Patentdirektoratet af den 26. januar 1993, hvori jeg henviste til 4  

 afgørelser fra registreringspraksis, der er nævnt i Rigmor Carlsens bog  

 Varemærker - Registreringspraksis, side 177, jf. vedlagte kopi (bilag 8). I  

 alle de 4 tilfælde er det ene mærke indeholdt i det andet, men andre  

 omstændigheder bevirker, at mærkerne ud fra en helhedsbetragtning alligevel  

 ikke er forvekslelige.
Det samme gør sig efter ansøgernes og undertegnedes  

 opfattelse gældende i den foreliggende situation.
 Det er uomtvisteligt, at Biscayn er navnet på det meget stormfulde farvand  

 umiddelbart vest for Frankrig og nord for Spanien, og selvom stavemåden kan  

 ændre sig en smule, er der ikke tvivl om, at forbrugerne vil opfatte det  

 ansøgte mærke som navnet på det nævnte farvand.
Det skal i denne forbindelse for en ordens skyld anføres, at navne på  

 farvande normalt registreres som varemærker i lighed med f.eks. navne på  

 bjerge og floder, idet det afgørende er, at produktion ikke kan finde sted.  

 Det gælder i hvert fald for varer i klasserne 32 og 33, når der er tale om et  

 farvand.
Modsat kan nævnes varemærket NORDSØ-GAS for »gas«.
 Der er således ikke tvivl om det ansøgte mærkes principielle  

 registrerbarhed, og det fastholdes, at betydningen er så velkendt, at der  

 skal meget til, førend mærket selv i et delvist udvisket erindringsbillede  

 vil kunne forveksles med andre mærker.
 De af Direktoratet modholdte mærker, jf. bilag 3, består dels af ordet  

 BISCA (VR 144/1954) og dels af et kombineret ord- og figurmærke indeholdende  

 ordet BISCA (VR 1425/1967). Det bemærkes i denne forbindelse, at ordmærket  

 ikke omfatter klasse 33, medens det kombinerede ord- og figurmærke omfatter  

 både klasse 32 og klasse 33.
Uanset klassedækningen er det min opfattelse, at ordet BISCA har en klar  

 association til »bisquits«, og som også tidligere nævnt anvender  

 Fællesforeningen for Danmarks Brugsforeninger netop varemærkerne for  

 »kiks og bisquits«.
Jeg vedlægger i denne forbindelse til  

 yderligere orientering kopier af nogle yderligere registreringer indeholdende  

 ordet BISCA, der skulle tale for sig selv (bilag 9).
 At forleddet BISC- eller BISK- ikke er specielt særpræget i relation til  

 »nærings- og nydelsesmidler« fremgår af de i min skrivelse af den  

 26. januar 1993 (bilag 4) nævnte eksempler, nemlig VR 3890/1979 BISCROK, VR  

 2127/1982 BISKETTEN og VR 1702/1952 BISKVIK, der ligeledes vedlægges i kopi  

 (bilag 10).
 Ordet BISCA er således ikke specielt »stærkt« i varemærkeretlig  

 henseende, og på grund af de klare og naturlige associationer til  

 »bisquits« og lignende, er der også her grund til at antage, at  

 risikoen for forveksling med andre mærker er mindre, end hvis der havde været  

 tale om et fantasimærke uden klare associationer.
 Dette bevirker i forholdet til ordet BISCAYN, at der ikke er nogen risiko  

 for forveksling, og jeg kan i denne forbindelse igen henvise til eksemplerne  

 i Rigmor Carlsens bog, der er vedlagt som bilag 8. Jeg ser ikke anderledes på  

 sagen, end at ordene BISCA/BISCAYN må være en parallel sag, der bør afgøres  

 på samme måde.
Min primære påstand går derfor som tidligere nævnt ud på, at begge de  

 modholdte mærker frafaldes, og at ansøgningen for BISCAYN derefter  

 tilbagesendes til Patentdirektoratet til videre behandling.
Det vil sige for  

 såvel klasse 32 som for klasse 33.
 Imidlertid vil jeg gerne tilføje en subsidiær påstand, hvorefter de  

 modholdte mærker frafaldes, og ansøgningen tilbagesendes til  

 Patentdirektoratet til videre behandling delukkende for klase 33. Jeg skal  

 nærmere begrunde denne påstand.
Det er min opfattelse, at der absolut ikke er nogen risiko for forveksling  

 mellem ordet BISCAYN og det kombinerede ord- og figurmærke, som er  

 registreret under VR 1425/1967. Det er ikke afgørende, at ordet BISCA indgår  

 i mærket, og i øvrigt er ordet skrevet med en ganske særlig typografi.
Mærket  

 domineres klart af en sort kvadrat samt billedet af en mølle, og når henses  

 til disse yderligere visuelle og associationsgivende elementer, ville det  

 være urimeligt, om modholdet blev fastholdt.
For så vidt angår ordmærket BISCA, VR 144/1954, bemærker jeg endnu en  

 gang, at dette ikke angår klasse 33, og hvis klasse 32 slettes af  

 ansøgningen, således at den direkte varekollision bortfalder, er det min  

 opfattelse, at der også bør kunne ses bort fra henvisningen til VR 144/1954  

 BISCA.
Jeg henviser i denne forbindelse endnu en gang til bilag 8, hvor det i  

 forbindelse med sagen MESTER MESTERKOK anføres, at mærkerne ikke er  

 forvekslelige under hensyntagen til, at der ikke er direkte varesammenfald!  

 Det samme vil i givet fald være tilfældet i den aktuelle sag, og dermed vil  

 enhver risiko for forveksling også med ordmærket være elimineret.' I anledning af klagen har direktoratet ved skrivelse af 15. september 1994  

 afgivet følgende udtalelse:
 » Varemærkeansøgning VA 6126 1991, ordet BISCAYN.
 Med skrivelse af 15 jul 1994 har Patentankenævnet fremsendt  

 klagebegrundelse af 08 apr 1994 i ovennævnte sag med henblik på, om  

 direktoratet har bemærkninger til sagen.
 Direktoratet skal i denne anledning udtale følgende:
 Ansøgningen er afslået dels af hensyn til det under VR 144 1954  

 registrerede varemærke bestående af ordet BISCA, som er registreret bl.a. for  

 klasse 32: Næringsmidler i form af drikkevarer (ikke indeholdt i andre  

 klasser), men ikke for varer i klasse 33, dels af hensyn til det under VR  

 1425 1967 registrerede varemærke indeholdende ordet BISCA, som er registreret  

 bl.a. for alle varer i klasserne 32 og 33.
 Klagerens primære påstand går ud på, at begge de modholdte mærker  

 frafaldes, men i klagen er tilføjet en subsidiær påstand, hvorefter de  

 modholdte mærker frafaldes, efter at ansøgningen bliver begrænset til at angå  

 klasse 33.
 Det er direktoratets opfattelse, at der efter en begrænsning til klasse 33  

 vil kunne ses bort fra det under VR 144 1954 registrerede varemærke, da denne  

 registrering ikke omfatter klasse 33 og ligheden mellem dette mærke og det  

 ansøgte mærke ikke er så stor, at mærkerne må anses for forvekslelige, når de  

 angår varer i forskellige klasser.
Derimod finder direktoratet, at selv om ansøgningen begrænses til at angå  

 klasse 33, må det ansøgte mærke fortsat anses for at være forveksleligt med  

 det under VR 1425 1967 registrerede varemærke, der er registreret for alle  

 varer i klasse 33. Selv om det registrerede mærke består af en sort kvadrat  

 samt indeholder tegningen af en mølle, må ordet BISCA også ved denne  

 registrering tillægges fuld beskyttelse, da det indtager en fremtrædende  

 plads i mærket.
Direktoratet finder fortsat, at ordene BISCAYN og BISCA må  

 anses for forvekslelige af de i direktoratets tidligere skrivelser anførte  

 grunde.
Direktoratet henstiller derfor, at Ankenævnet stadfæster det ved  

 direktoratets skrivelse af 02 dec 1993 meddelte afslag, uanset om ansøgningen  

 begrænses til alene at angå klasse 33.« Ankenævnet har behandlet sagen på sit møde den 17. maj 1995.
For klageren mødte cand.jur.
Henrik Jespersen, der principalt anførte, at  

 intet af de modholdte mærker var forvekslelige med det ansøgte, som har en  

 associerende betydning til Den biscaiske Bugt og derfor ikke kan betragtes  

 som et kunstord subsidiært kan VR 0144/54 ikke være til hinder for  

 registrering i klasse 33.
 Ankenævnet skal udtale:
Også under hensyn til det afsluttende bogstav i det ansøgte mærke findes  

 dette ikke at være kendt i den af ansøgeren anførte geografiske betydning.  

 Mærkerne findes herefter at måtte bedømmes som fantasiord og findes  

 forvekslelige.
En begrænsning til klasse 33 er således uden betydning.
