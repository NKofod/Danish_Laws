Offentligt ansattes ret til offentligt at kritisere  

 forholdene på deres arbejdsplads Resumé To sygeplejersker udsendte en kritisk pressemeddelelse om  

 arbejdsforholdene på et amts sygehus.
En uge senere udsendte amtet en  

 pressemeddelelse hvori amtets sundhedsudvalg beklagede at sygeplejerskerne  

 ikke  

 havde anvendt sygehusets normale tillidsmands- og ledelsessystem.
 Under ombudsmandens behandling af sagen udtalte amtet at  

 beklagelsen i pressemeddelelsen alene var udtryk for skuffelse over  

 sygeplejerskernes fremgangsmåde, og at der således ikke i beklagelsen lå en  

 påtale over for de to sygeplejersker.
Ombudsmanden måtte i den sproglige sammenhæng opfatte beklagelsen  

 i amtets pressemeddelelse som en kritik af sygeplejerskerne.
Ombudsmanden  

 fandt  

 kritikken uberettiget da sygeplejerskernes udtalelser lå inden for rammerne  

 af  

 offentligt ansattes ytringsfrihed.
Herudover havde ombudsmanden ingen bemærkninger til at ledelsen  

 på en offentlig arbejdsplads generelt over for de ansatte anbefalede de  

 interne  

 systemer til fremførelse af kritik mv.
Men ledelsens tilkendegivelser eller  

 adfærd må ikke udvikle sig til normer der med tiden kan få en sådan karakter  

 at  

 de reelt kommer til at virke på samme måde som egentlige censurlignende  

 ordninger.
Når man derfor fra ledelsens side anbefaler anvendelse af de  

 interne  

 systemer, må det - hvis det i sammenhængen og i lyset af den eventuelle  

 konkrete baggrund er relevant - understreges over for de ansatte at retten  

 til  

 i stedet at vælge at fremføre en eventuel kritik offentligt ikke begrænses af  

 en sådan anbefaling. (J. nr. 1993-2850-429).  

 ---RESUME Redegørelse i sagen om to  

 sygeplejerskers udtalelser til pressen om forholdene på deres afdeling på et  

 sygehus.
 Gennem dagspressen blev jeg bekendt med at et amt eller et  

 sygehus forventedes at ville give to sygeplejersker på sygehuset en påtale.  

 Anledningen hertil var - efter det oplyste - at de pågældende sygeplejersker  

 havde beklaget sig over antallet af sygeplejersker på deres afdeling.
 I den anledning anmodede jeg ved skrivelse af 20. december 1993  

 amtet om at holde mig underrettet om sagens gang, jf. ombudsmandslovens § 6,  

 stk. 5.
Amtet afgav den 2. februar 1994 en udtalelse til mig og vedlagde  

 et notat af 13. december 1993 fra sygehusledelsen til amtets sundhedsudvalg  

 om  

 sygeplejerske-sygehjælpersituationen på sygehuset, herunder specielt  

 ortopædkirurgisk afdeling C.
Endvidere var der vedlagt en pressemeddelelse  

 fra Sundhedsforvaltningen i amtet af 16. december 1993 og et notat fra et  

 møde  

 tirsdag den 21. december 1993 på sygehuset.
Jeg modtog desuden kopi af de to  

 sygeplejerskers pressemeddelelse af 9. december 1993.
Den omtalte pressemeddelelse blev udsendt af A og B der begge  

 var sygeplejersker på ortopædkirurgisk afdeling, afsnit A 01, på sygehuset.
I  

 et følgebrev til pressemeddelelsen gjorde sygeplejerskerne opmærksom på at  

 deres udmelding skete efter aftale med deres afdelings- og oversygeplejerske.  

 Pressemeddelelsen havde følgende ordlyd:
 "  

  

 Sygeplejerskerne  

  

 :
- Vi kan ikke stå inde for patient-behandlingen De resterende sygeplejersker på ortopædisk kirurgisk afdeling 01  

 er slidt ned og kan ikke mere.
 Vilkårene for sygeplejersker og patienter på ortopædkirurgisk  

 afdeling 01 på (amtets sygehus) er så kaotiske og ringe, at de resterende  

 sygeplejersker ikke længere vil tage ansvaret for patientbehandlingen.
- Vi er slidt ned, og patienterne behandles så ringe, at nogle  

 af dem må ligge helt hen på eftermiddagen i sengene, før vi har tid til at  

 tage  

 os af dem.
Vi vil få et hav af patient-klager, og man kan kun give dem ret i  

 klagerne, siger de to sygeplejersker (A) og (B) fra afdelingen.
 Ortopædkirurgisk afdeling varetager primært pleje af ældre  

 patienter med brækkede ben og arme, nye hofter og andre svære skavanker.  

 Gennemsnitsalderen er oppe over 70, og de fleste af patienterne er særdeles  

 skrøbelige med et stort behov for kvalificeret sygepleje.
 I dag er afdelingen normeret til 25 patienter med 12  

 sygeplejersker, 10 sygehjælpere og p.t. fire elever på tre holds skift alle  

 ugens syv dage.
Situationen er blot den, at man p.t. mangler fire sygeplejersker  

 og to sygehjælpere.
To yderligere forlader afdelingen pr. 1. januar, en  

 yderligere pr. 1. februar 1994 og to-tre af de resterende seks sygeplejersker  

 søger aktivt efter nye stillinger.
 Yderligere er man i disse dage i den situation, at sygdom plus  

 nedslidning yderligere har reduceret staben til fire sygeplejersker.
- Det betyder, at man trækker meget store veksler på den  

 tilbageværende stab.
Vores ledelse kan kun tilrettelægge vores vagter dag for  

 dag, hvor vi normalt arbejder med en måneds planlægning.
Vi bliver trukket  

 ind  

 på aften-, weekend- og ferievagter, for ellers vil der ikke være kvalificeret  

 personale til at tage sig af de 25 patienter, fortsætter (A) og (B).
Derfor har sygeplejerskerne kun lige tid til at vaske  

 patienterne om morgenen.
De har ikke tid til at snakke og yde omsorg, og de  

 kan  

 ikke nå at lave de normale sygeplejerske-funktioner iøvrigt.
 Desuden er afdeling 01 og "søster"-afdelingen 02  

 indrettet så ringe, at der konstant er ekstra-arbejde med at bringe  

 patienterne  

 på toilet, give dem bevægelsesmuligheder på stuerne og andre funktioner.
Sygeplejerskerne har igennem det seneste halve år forsøgt at  

 gøre sygehusets ledelse opmærksom på problemerne.
Man har også forsøgt at  

 råbe  

 den politiske ledelse i amtets sygehusudvalg op.
 Der er intet sket.
- Vi er i den ulykkelige situation, at der ikke er  

 sygeplejersker til at fylde op med.
Vi har en i forvejen for lav normering  

 til  

 den arbejdsbyrde, vi har på afdelingen.
Samtidig er kravene om at få fjernet  

 ventelisterne vokset kolossalt.
Uden at man har øget arbejdsstyrken.
Snarere  

 tværtimod.
Så reelt har sygehusledelsen det særdeles svært.
De kan ikke tage  

 flere ind.
De kan ikke få medarbejdere.
Og de slider os andre helt ned, så vi  

 i stigende grad også bliver syge.
Derfor er vores forslag, at vi nednormerer  

 antallet  

 af patienter, så det passer personalets antal, indtil vi får tilstrækkeligt.  

 Ellers er alternativet, at man helt må lukke afdelingen, siger (A) og (B).
Udover afdeling 01 råder (amtet) over tre ortopædkirurgiske  

 afdelinger på amtets sygehuse.
Det er afdeling 03 - de har stort set de samme  

 problemer - samt en nystartet afdeling på Sygehus (X) og Sygehus (Y)." På baggrund af medieomtalen af A og B's udtalelser udarbejdede  

 sygehusledelsen et notat af 13. december 1993 til amtets sundhedsudvalg hvori  

 der blev redegjort for sygeplejerske- og sygehjælpersituationen på sygehuset,  

 herunder specielt ortopædkirurgisk afdeling C.
Sygehusledelsen udtalte bl.a.  

 følgende i et sammenfattende afsnit:
 "...
I forhold til andre afdelinger på sygehuset har der været visse  

 problemer med rekruttering til de to sengeafsnit på afdeling C, men der er  

 taget forskellige initiativer til at reducere belastningen på de to  

 sengeafsnit.
De ledige stillinger forventes besat.
Således starter pr. 1.  

 januar  

 1994, en sygeplejerske på fuld tid samt en sygeplejerske på 32 timer.
I  

 forhold til afdelingens normering vil situationen formentlig være bragt i  

 balance i løbet af januar måned 1994. Den planlagte operative aktivitet  

 opretholdes.
..." Sygehusledelsen besluttede endvidere at reducere antallet af  

 senge på afdeling C med to x tre senge i perioden frem til den 17. december  

 1993. Sygehusledelsen udtalte i denne forbindelse bl.a. følgende:
 "...
Pressemeddelelsen gav naturligvis anledning til en fornyet drøftelse  

 med afdelingsledelsen af situationen på afdeling C, og det kunne som ovenfor  

 nævnt konstateres, at der var 8 syge på det ene afsnit og knap 3 ledige  

 stillinger på det andet afsnit med udsigt til, at der kom yderligere ledige  

 stillinger.
Under disse drøftelser overvejedes muligheden for at inddrage  

 senge  

 i andre afdelinger for at lette på de akutte problemer på afdelingen.
De  

 forskellige løsningsmuligheder blev drøftet med de øvrige kirurgiske  

 afdelinger.
Det er således besluttet at reducere antallet af senge med 2 x 3  

 i perioden frem til den 17. december 1993, hvor der iøvrigt foretages  

 reduktioner i forbindelse med julen.
De 2 x 3 senge overflyttes til afsnit D.  

 Den operative aktivitet opretholdes således, mens plejebelastningen på de to  

 C-afsnit reduceres.
..." Presseomtalen af sygeplejerskesituationen på sygehuset blev  

 drøftet på et møde den 15. december 1993 i amtets sundhedsudvalg.
Udvalget  

 besluttede at udsende en pressemeddelelse om det generelle spørgsmål om  

 sygeplejerskemangel og om de konkrete forhold på ortopædkirurgisk afdeling på  

 sygehuset.
Sundhedsforvaltningen udtalte i pressemeddelelse af 16. december  

 1993 følgende om de to sygeplejerskers henvendelse til pressen:
"... Sundhedsudvalget må konstatere, at to medarbejdere på  

 (sygehuset) har videregivet en række urigtige oplysninger til pressen, og  

 ikke  

 har anvendt sygehusets normale tillidsmandssystem og ledelsessystem.  

 Sundhedsudvalget finder dette beklageligt.
Samtidig har sundhedsudvalget fuld  

 tillid til sygehusledelsens håndtering af de aktuelle belastningsproblemer i  

 den pågældende afdeling." Den 21. december 1993 blev der på sygehuset afholdt et møde med  

 sygehusledelsen, sygeplejerskernes fællestillidsrepræsentant og de to  

 sygeplejersker der havde udsendt pressemeddelelsen.
Mødet var indkaldt på  

 foranledning af sygehusledelsen med henblik på drøftelse af pressemeddelelsen  

 af 9. december 1993 og forholdene på ortopædkirurgisk afdeling C.  

 Sygehusledelsens notat af 21. december 1993 indeholdt bl.a. følgende  

 oplysninger  

 om udtalelserne på mødet:
 "...
Den udsendte pressemeddelelse drøftedes.
Sygehusledelsen gav  

 udtryk for, at der er en række unøjagtigheder i den udsendte  

 pressemeddelelse.
 ...
 Spørgsmålet om det hensigtsmæssige i, at enkelte ansatte tager  

 initiativ til drøftelse i pressen af konkrete driftsforhold på en afdeling  

 uden  

 om det etablerede samarbejdssystem blev debatteret.
 ...
 Sammenfattende var der enighed om, at sagen havde været drøftet,  

 og at der i den forbindelse var blevet fremsat nogle ledelsesmæssige  

 tilkendegivelser på baggrund af drøftelsen.
..." Amtet konkluderede i sin udtalelse til mig af 2. februar 1994  

 "at der ikke, som det er blevet formodet i dagspressen, er blevet givet  

 en  

 påtale, men at der har været en drøftelse med de pågældende medarbejdere og  

 deres fællestillidsrepræsentant af blandt andet det uhensigtsmæssige i at  

 fremsætte forkerte oplysninger i pressen uden om det sædvanlige  

 samarbejdssystem." I skrivelse af 6. april 1994 til amtet fremsatte jeg følgende  

 foreløbige bemærkninger:
 "Det beskrevne hændelsesforløb må bedømmes på grundlag af  

 principperne om offentligt ansattes ytringsfrihed.
I en sag der er gengivet i Folketingets Ombudsmands beretning  

 1987, s. 237, havde jeg lejlighed til at udtale mig om det generelle  

 spørgsmål  

 om offentligt ansattes ytringsfrihed.
Som nævnt i denne sag er udgangspunktet  

 at offentligt ansatte har ganske samme frihed som andre til som  

 privatpersoner  

 at deltage i den offentlige debat.
Som det videre nævnes, er det dog antaget  

 at  

 hensynet til offentlige myndigheders interne beslutningsproces og  

 funktionsevne  

 i  

  

 særlige  

  

 tilfælde kan føre til en  

 begrænsning af de ansattes ytringsfrihed.
Det er næppe muligt at give en  

 fuldstændig beskrivelse af hvornår, i hvilket omfang og for hvilke ansatte  

 sådanne særlige begrænsninger gælder.
Men jeg anførte følgende  

 hovedsynspunkter:
"1. Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme  

 frihed som andre borgere til at udtale sig om sager på forvaltningsområder  

 som  

 de ikke har berøring med i deres daglige arbejde.
2. Ved udtalelse inden for eget arbejdsområde er det af  

 betydning om den pågældende som led i sit arbejde har været (eller er) aktivt  

 medvirkende i myndighedens beslutningsproces.
Begrænsningerne vil i  

 almindelighed ikke omfatte ansatte med en funktion der ligger fjernt fra de  

 politiske eller administrative beslutninger.
3. Det spiller en rolle om udtalelserne fremsættes før eller  

 efter at en beslutning er truffet.
Adgangen til at udtale sig inden en sag er  

 afgjort kan - af hensyn til beskyttelse af den interne beslutningsproces -  

 være  

 noget snævrere end adgangen til at udtale sig senere.
 4. Det ligger efter praksis fast at offentligt ansatte har en  

 vidtgående frihed til at udtale sig om ressourcespørgsmål inden for et  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
Det følger af det anførte dels at der kræves særlige  

 tungtvejende grunde for at anerkende begrænsninger i offentligt ansattes  

 ytringsfrihed, dels at disse grunde normalt kun vil foreligge i forhold til  

 centralt placerede medarbejdere der deltager eller har deltaget i den  

 omstridte  

 beslutnings tilblivelse." I lyset af det jeg havde anført bad jeg amtet om en redegørelse  

 for dets kritik af at sygeplejerskerne ved fremsættelsen af deres udtalelser  

 undlod at anvende sygehusets tillidsmands- og ledelsessystem (jf.  

 sundhedsudvalgets  

 pressemeddelse af 16. december 1993), og i givet fald med hvilken  

 begrundelse.
 I anledning af at amtet tillige havde kritiseret de to  

 sygeplejersker for at have videregivet urigtige oplysninger bad jeg endvidere  

 amtet om en redegørelse for hvori disse urigtigheder bestod.
 Amtet svarede i skrivelse af 16. maj 1994. Amtet redegjorde for  

 hvilke oplysninger i pressemeddelelsen amtet fandt urigtige, og anførte  

 herefter følgende:
 "...
Den faktiske bemandingssituation på det ortopædkirurgiske  

 sengeafsnit 01 var 1. december 1993, at 3 28 timers sygeplejerskestillinger  

 var ubesatte uden afløsere og 1 sygehjælper langtidssyg uden vikar.
Dette var  

 ud af en samlet nettonormering på 11,7 sygeplejerskestillinger fordelt på 12  

 ansatte og 8,7 sygehjælperstillinger fordelt på 10 ansatte.
 I uge 49, hvor der var en del fravær var der 7,8  

 sygeplejerskestillinger fordelt på 8 ansatte og 6,8 sygehjælperstilling  

 fordelt på 8 ansatte til  

  

 rådighed.
 Den faktiske bemandingssituation på det tilsvarende  

 ortopædkirurgiske sengeafsnit 02 primo december 1993 var, at der  

  

 ikke  

  

 var nogen ubesatte stillinger, men  

 der var en del fravær på grund af ferie og sygdom.
Udsendelsen af den pågældende henvendelse til pressen er ikke  

 sket efter aftale med afdelings- og oversygeplejersker.
Der foreligger ingen  

 henvendelser fra sygeplejerskerne om problemerne på den ortopædkirurgiske  

 afdeling til amtets sundhedsudvalg.
Sygeplejerskerne har ej heller igennem  

 længere tid forsøgt at gøre sygehusets ledelse opmærksom på problemerne.
 Der foreligger en skriftlig henvendelse fra ortopædkirurgisk  

 afdelingsledelse om disse problemer kort tid før presseomtalen, nemlig den  

 26.  

 november 1993 modtaget i sygehusledelsen den 29. november 1993.  

 Sygehusledelsen  

 reagerer relevant ved umiddelbart at igangsætte en undersøgelse for at finde  

 ekstra afløserpersonale, ligesom der iværksættes annoncering efter personale  

 til afdelingen.
 I (amtets) pressemeddelelse af 16. december 1993 er anført, at  

 sundhedsudvalget må konstatere, at de to medarbejdere ikke har anvendt  

 sygehusets normale tillidsmandssystem og ledelsessystem, og at  

 sundhedsudvalget finder dette beklageligt.
I henhold til sygehusloven varetager amtet det offentlige  

 sygehusvæsens forpligtigelse overfor amtets borgere.
Som led heri driver  

 amtet  

 selv en række sygehuse som alle er store virksomheder, og som tager sig af  

 alvorligt syge mennesker.
Sygdom er et område, som berører det enkelte menneske nært, og  

 hvor tryghed og tillid til det behandlende sygehus har væsentlig betydning.  

 Det på sygehuset ansatte fagpersonale har alle en uddannelsesmæssig indsigt i  

 denne betydning.
Videregivelse af oplysninger til såvel enkeltpersoner som  

 offentligheden må derfor ske med ansvarlighed i relation til denne viden.
 For at tilgodese disse hensyn er der i amtet etableret et  

 omfattende samarbejds- og ledelsessystem.
For det første er der sket en væsentlig styrkelse af  

 ledelsesstrukturen på amtets sygehuse.
Særligt skal fremhæves, at der er  

 etableret egentlige afdelingsledelser, hvortil er delegeret væsentlig  

 kompetence og ansvar.
Denne ledelse har viden og kompetence indenfor både det  

 medicinsk-faglige, personalemæssige og ressourcemæssige område.
Tilsvarende  

 er  

 der etableret en sygehusledelse, som har et meget højt videns- og  

 kompetenceniveau.
 For det andet er der et lokalt statsligt tilsyn med vores  

 sygehuse og af det medicinsk-faglige personale i form af  

 embedslægeinstitutionen,  

 som til enhver tid kan gribe ind overfor uforsvarlige forhold.
For det tredje er der indgået en omfattende aftale mellem  

 medarbejdernes faglige organisationer og amterne om etablering af  

 samarbejdsudvalg-  

 og tillidsmandssystem.
Der er tale om systemer, som medfører såvel  

 rettigheder  

 som pligter for begge parter.
Konkret har dette betydet, at der på  

 (sygehusets)  

 ortopædkirurgiske afdeling er etableret lokalsamarbejdsudvalg og valgt  

 tillidsrepræsentant for sygeplejerskerne, ligesom der for hele sygehuset er  

 et  

 hovedsamarbejdsudvalg og en fællestillidsrepræsentant for sygeplejerskerne.
Det kan oplyses, at der med de 2 medarbejderes henvendelse af 9.  

 december 1993 til pressen - ikke forinden var foretaget henvendelse til sygehusledelsen,  

 såfremt utilfredsheden skulle ses som et resultat af sygehusledelsens  

 reaktion  

 på afdelingsledelsens henvendelse af 26. november 1993 - ikke forinden var foretaget henvendelse til sygeplejerskernes  

 lokale tillidsrepræsentant som samtidig er fællestillidsrepræsentant på  

 sygehuset - ikke forinden var foretaget henvendelse til afdelingens  

 samarbejdsudvalg - ej heller forinden var foretaget henvendelse til  

 hovedsamarbejdsudvalget - og endelig var der heller ikke forinden foretaget henvendelse  

 til amtets sundhedsforvaltning eller amtets sundhedsudvalg.
 Da hele det ovenfor nævnte samarbejds- og ledelsessystem i amtet  

 er opbygget med det formål at skabe en udviklingsorienteret organisation, som  

 løser konflikter og problemer tæt på arbejdsstedet og med en betydelig  

 inddragelse af medarbejdergruppen, har Sundhedsudvalget i pressemeddelelsen  

 af  

 16. december 1993 fundet anledning til at beklage, at de 2 medarbejderes  

 udtalelser og kritik ikke hurtigst muligt blev fremsat direkte overfor  

 sygehusets tillidsmands- og ledelsessystem.
 ...
 Da de 2 medarbejdere tillige i deres henvendelse af 9. december  

 1993 til pressen oplyste, at udmeldingen skete efter aftale med afdelings- og  

 oversygeplejersker, findes de pågældende ikke at have gjort det tilstrækkelig  

 klart og utvivlsomt, at udmeldingen skete på de pågældendes egne - og ikke på  

 amtets/sygehusets vegne, idet der herom henvises til Forvaltningsloven med  

 kommentarer af John Vogter, DJØF's forlag 1992, side 338.
 Man har således ved Sundhedsudvalgets pressemeddelelse af 16.  

 december 1993 og i forbindelse med det den 21. december 1993 afholdte møde på  

 (sygehuset), hverken haft til hensigt generelt at begrænse de 2  

 sygeplejerskers  

 ytringsfrihed eller at pålægge de pågældende en videregående tavshedspligt,  

 idet man er enig i de i FOB 1987, side 240, fremsatte betragtninger,  

 hvorefter  

 udgangspunktet utvivlsomt er, at offentligt ansatte har ganske samme frihed  

 som andre til at deltage i den offentlige debat - dog med de ovenfor nævnte  

 modifikationer.
Udover de ovenfor nævnte betragtninger vedrørende offentligt  

 ansattes ytringsfrihed skal man afsluttende bemærke, at da de enkelte  

 sygehuse  

 er store, komplicerede virksomheder i stadig udvikling, vil der naturligt  

 kunne  

 opstå uforudsete drifts- eller samarbejdsproblemer.
Det er i den forbindelse  

 vigtigt, at hver enkelt medarbejder påtager sig et ansvar for, at  

 virksomheden  

 fungerer, og at der er et positivt samarbejde til andre medarbejdere.
Samtidig er det meget vigtigt, at både patienter og disses  

 pårørende har tillid til og føler tryghed ved det behandlende sygehus, og det  

 på sygehusene ansatte fagpersonale har såvel en uddannelsesmæssig som en  

 praktisk indsigt i betydningen af dette tillidsforhold.
Det er derfor amtets  

 opfattelse, at udtalelser til offentligheden bør ske med ansvarlig  

 hensyntagen  

 til denne viden." I skrivelse af 31. maj 1994 anmodede jeg amtet om at sende hver  

 af de to sygeplejersker en kopi af sagen som den herefter forelå, og anmode  

 dem om deres eventuelle bemærkninger.
 Sygeplejerskerne kommenterede sagen i et brev af 24. august  

 1994. De redegjorde kronologisk for sagens forløb forud for pressemeddelelsen  

 den 9. december 1993. Om forløbet oplyste sygeplejerskerne følgende:
 "...
Allerede i feb. 93 var arbejdspresset stort i afd.
C regi.
 Efter vores mening pga. presset om at nedbringe ventelisterne på  

 eks. vis hofte og knæ op. i amtet.
 For at belyse sagen fra begyndelsen vil vi redegøre for  

 baggrunden for vores udmeldelse til pressen d. 9/12-93.
 Det kronologiske forløb fra Jan 93 - Dec 93 har været flg.:
 Flowet af patienter i afd. blev i 93 større og større og dermed  

 blev arbejdsbyrden øget, hvilket i forvejen kan være næsten umuligt at klare  

 da  

 ort.kir.afd. er en travl og tung afd. at arbejde på.
 I Jan/Feb gjorde vi vores oversygeplejerske (E) opmærksom på, at  

 vi synes at vores normering i afd. er for lav iht. arbejdstyngden.
 I feb. 93 sendes der igen ansøgning til sygehusudvalget vedr.  

 opnormering med 1 sygeplejerske mere om aftenen (se. personalemøde af  

 9/2-93).
Vi får AFSLAG I maj 93 rettes der igen henvendelse fra vores oversygeplejerske  

 til sygehusledelsen vedr. situationen i afdelingen (se personalemøde d  

 12/5-93) Personalet i afd. arbejder videre hen mod sommerferien og et  

 "pusterum".
Efter sommerferien begynder folk at give op, da vi ingen positiv  

 respons får på vores råb om hjælp.
Der bliver flere sygemeldinger, flere fra  

 personalet begynder at tale om at sige op og finde nyt og mindre belastende  

 arbejde.
 I løbet af efteråret er der en del sygdom blandt personalet i  

 afdelingen og 4-5 personale medlemmer siger deres faste stillinger op pga. de  

 utilfredsstillende vilkår, bla. vores 2 faste og meget dygtige aftenvagter,  

 siger stop.
I Nov. 93 mangler der folk til de ubesatte stillinger og der  

 råbes igen vagt i gevær fra hele personalegruppen incl. afd.sygeplejerske til  

 vores oversygeplejerske.
Hun melder tilbage, at vi pr. 1/12-93 kan lukke 6  

 sengepladser ned, så patientantallet svarer til det personale vi er tilbage.
 D 1.12 meddeler vores oversygeplejerske, at det ikke kan lade  

 sig gøre at lukke de 6 sengepladser alligevel, men hun oplyser at  

 sygehusledelsen arbejder på en løsning.
 Personalet aner nu ikke hvad vi skal stille op.
 Vi venter en uge på svar fra sygehusledelsen om videre planer.
 Vi får intet svar og vi føler bare, at tiden bliver trukket ud.
 Vores situation forværres, en sygehjælper er langtidssygemeldt,  

 3 personalemedlemmer siger op og vi får ingen nyansatte sygeplejersker på  

 dette  

 tidspunkt fra (fra aug-dec), vi måtte selv dække de manglende  

 sygeplejersketimer.
 Vi holder hastemøde i personalegruppen, aftaler at vi selv må  

 handle nu, og at vi vil udfærdige en pressemeddelelse, for at gøre opmærksom  

 på  

 vores situation, da vi alle var enige om at denne håbløse situation ville  

 give  

 en stor taber nemlig patienterne og når vores ledelse på sygehuset ikke ville  

 høre på os mente vi det var nok årsag til at gøre offentligheden opmærksom på  

 at forholdene på vores afd. både for os og patienterne var meget  

 uudholdelige.
 Vi orienterede vores afdelingssygeplejerske og oversygeplejerske  

 om vores planer og de sagde begge ok til dette.
 Vores oversygeplejerske har senere udtalt til sygehusledelsen og  

 os at hun var orienteret, men ikke indforstået med udsendelsen af  

 pressemeddelelsen.
 D 8/12- 93 tog vi kontakt til en journalist, som ville hjælpe os  

 med at formidle vores budskab til offentligheden.
 Vi var 3-4 personalemedlemmer, der udfærdigede indholdet og  

 undertegnede sygeplejersker skrev under på pressemeddelelsen for at være  

 kontaktpersoner.
 Journalisten skrev det rent og vi læste korrektur på indholdet.
Vores oversygeplejerske blev kontaktet af (B) telefonisk og blev  

 spurgt, om hun ville læse det før, det blev sendt ud.
Svaret var nej bare vi  

 ikke havde svinet sygehusledelsen til.
 (B) spurgte, om der var andre, der skulle have besked om dette,  

 f.eks. vores administrende overlæge, svaret var at det kunne vi da godt eller  

 bare lægge en kopi til dem begge i deres postkasse.
 D 9/12-93 blev pressemeddelelsen sendt ud.
 Vores fællestillidsrepræsentant (F) var ej involveret, da hun på  

 daværende tidspunkt holdt ferie.
 Sygehusledelsens handlingsplan efter pressemeddelelsen var flg:
 6 sengepladser kunne nu godt lukkes.
 Sygehjælpere fra puljen i en periode, så længe der manglede  

 sygeplejersker.
Aktiv annoncering efter sygeplejersker til afd.
C.
 Disse ting blev effektueret straks efter pressemeddelelsen.
 Vi blev indkaldt til møde med sygehusledelsen og vores  

 fællestillidsrepræsentant (F) d. 21/12-93, hvor vi fik besked om, at vi ville  

 få en påtale, det mundede dog ud i en drøftelse af pressemeddelelsens  

 indhold.
 Vi drøftede punkter, som sygehusledelsen mente var ukorrekte,  

 men samtlige punkter kunne vi argumentere for, da det kom an på med hvilke  

 briller pressemeddelelsen blev læst.
 Vi aftalte at denne drøftelse var slutningen på hele debatten og  

 at begge parter nu havde brug for arbejdsro til at få tingene til at fungere,  

 og at vi ikke ville udtale os mere til pressen.
 Sagen blev afsluttet og alligevel ikke.
 Vi mener på baggrund af dette, at vi har inddraget vores ledelse  

 fra begyndelsen, og det har aldrig været vores mening ikke at gøre dette, men  

 vi har følt, at de ikke lyttede seriøst til vores råb om hjælp og vi derfor  

 ikke så anden udvej end at gå til pressen.
..." Amtet fandt det nødvendigt at forelægge sygeplejerskernes  

 redegørelse for sygehusledelsen på sygehuset.
Sygehusledelsen anmodede  

 afdelingsledelsen om en udtalelse og oversygeplejerske E meddelte bl.a.  

 følgende i en skrivelse 6. september 1994 til sygehusledelsen:
 "...
 I redegørelsen (af 24. august 1994 fra sygeplejerskerne, min  

 bemærkning) er der urigtige oplysninger, som jeg herved vil kommentere.
 Vedrørende ansøgning om opnormering februar 1993:
 Der er ikke sendt ansøgning om opnormering.
Der er derimod fremsendt "Begrundelse for den  

 fremtidige plejemæssige stabsstruktur på ortopæd-kirurgisk sengeafsnit" dateret den 3. februar 1993, udarbejdet af udviklingschef (G),  

 afdelingssygeplejerske (H), C 01, afdelingssygeplejerske I, C 02 og  

 oversygeplejerske (E) (undertegnede).
 Der er taget udgangspunkt i rapporten "Den fremtidige  

 plejemæssige stabsstruktur i sundhedsvæsenet i (amtet)" april 1992, side  

 19.
 I forslaget indgår 2 sygeplejersker i aftenvagt.
 Vedrørende opsigelser:
1 sygeplejerske 28 t. gennemsnit pr. uge - rejser 1/8-93 1 sygeplejerske 28 t. gennemsnit pr. uge - rejser 1/11-93 1 sygeplejerske i aftenvagt 28 t. i gennemsnit pr. uge - rejser 1/11-93 1 sygeplejerske i aftenvagt 28 t. i gennemsnit pr. uge - rejser 15/1-94 Ingen af aftenvagterne har overfor mig givet udtryk for, at de  

 rejste på grund af belastning.
 Den aftenvagt, der rejste pr. 1/11-93, har forud for sin opsigelse,  

 givet udtryk for at hun havde behov for nye udfordringer, og at hun  

 overvejede  

 at kvalificere sig til at komme på Danmarks Sygeplejerske Højskole i den  

 undervisende del.
 Denne sygeplejerske er vendt tilbage til C 01 pr. 1. maj 1994,  

 og hun har i den periode, hun var væk, taget vagter på A 01.
 Vedrørende ansættelser:
 Pr. 15/11-93 fik vi en sygeplejerske, fuld tid i udlån fra  

 sygeplejepuljen.
 Pr. 1/1.94 blev en sygeplejerske, fuld tid fastansat.
Pr. 1/1-94 - 31/3-94 fik vi en sygeplejerske 32 t. i udlån fra  

 sygeplejepuljen.
Hun fratrådte sin stilling ved (sygehuset) pr. 31/3-94.
 Det er korrekt at der har manglet, og fortsat mangler, dækning  

 for en del sygeplejersker, dels for ledige stillinger, og dels for  

 barselsorlov.
 Vedrørende langtidssyg sygehjælper, har der været fuld  

 kompensation.
 Der har været annonceret i "Sygeplejersken" i følgende  

 numre i 1993:
nr. 4 den 27. januar nr. 18 - 5. maj nr. 25 - 23. juni nr. 29 - 6. oktober (1. assistent) nr. 40 - 27. oktober nr. 43 - 1. december nr. 48 - 15. december samt dagspressen Jeg har alene kommenteret de faktiske forhold, og ikke de  

 områder, hvor påstand mod påstand kan komme på tale.
..." Sygehusledelsen på sygehuset meddelte derefter følgende i en  

 skrivelse af 6. oktober 1994 til amtet:
 "... Sygehusledelsen har herefter foretaget en fornyet  

 gennemgang og vurdering af sagen og skal på denne baggrund udtale, at  

 Sygehusledelsen  

 kan henholde sig til de af afdelingsledelsen ved Ortopæd-Kirurgisk afdeling A  

 fremsatte bemærkninger, for så vidt angår det faktiske forløb i afdelingen.
For så vidt angår redegørelsen i øvrigt, skal Sygehusledelsen  

 alene kommentere en enkelt bemærkning, nemlig oplysning i sygeplejerskernes  

 redegørelse side 3 om, at sygeplejerskerne blev indkaldt til et møde med  

 Sygehusledelsen og fællestillidsrepræsentant (F) den 21. december 1993, ...  

 "hvor vi fik besked om, at vi ville få en påtale, det mundede dog ud i  

 en  

 drøftelse af pressemeddelelsens indhold." For så vidt angår denne bemærkning, skal Sygehusledelsen på ny  

 understrege, at mødet var indkaldt med henblik på en drøftelse af  

 pressemeddelelsen med de to sygeplejersker, herunder en drøftelse af det  

 hensigtsmæssige i den valgte fremgangsmåde, jfr. notat af 21. december 1993  

 fra  

 mødet.
Spørgsmålet om påtale beror alene på en formodning i en avisartikel,  

 hvori der gisnes om, at amtet eller sygehuset ville give de to sygeplejersker  

 en påtale.
Spørgsmålet om påtale har således alene været gjort til genstand  

 for  

 overvejelser i dagspressen, på hvilken baggrund der herefter er rejst en sag  

 i  

 ombudsmandens sekretariat.
Hændelsesforløbet blev afsluttet på (sygehuset) med det omtalte  

 møde den 21. december 1993." Amtet meddelte mig i skrivelse af 17. oktober 1994 at amtet helt  

 kunne henholde sig til sygehusledelsens og oversygeplejerskens redegørelse,  

 og  

 at amtet måtte fastholde:
"  

  

 at  

  

 der har været  

 handlet ledelsesmæssigt korrekt på (sygehuset) at  

  

 der har været givet urigtige oplysninger fra de to sygeplejerskers  

 side at  

  

 der ikke har været tale om krænkelse af ytringsfriheden, idet  

 der - som det også er fremhævet af sygehusledelsen - ikke  

  

 er  

  

 givet, ej heller har været  

  

 overvejet  

 givet  

  

 en påtale til de pågældende.
Amtet går herefter ud fra, at sagen nu kan afsluttes." I en redegørelse udtalte jeg følgende:
 "Sagen rejser følgende spørgsmål:
1)har amtet reageret kritisk over for sygeplejerskerne i  

 anledning af deres pressemeddelelse og - i givet fald - 2) er denne kritik berettiget.
 Ad 1) Amtets reaktion.
 Amtets pressemeddelelse af 16. december 1993 indeholder bl.a.  

 følgende:
"Sundhedsudvalget må konstatere, at to medarbejdere på  

 (sygehuset) har videregivet en række urigtige oplysninger til pressen, og  

 ikke  

 har anvendt sygehusets normale tillidsmands- og ledelsessystem.  

 Sundhedsudvalget finder dette beklageligt." Beklagelsen i pressemeddelelsen er fastholdt og uddybet under  

 det senere sagsforløb - så vidt jeg forstår også under den drøftelse som  

 ledelsen den 21. december 1993 havde med de to sygeplejersker.
Beklagelsen er  

 uddybet i amtets udtalelser af 2. februar, 16. maj og 17. oktober 1994 til  

 mig.
Jeg må således konstatere at amtet har beklaget at  

 sygeplejerskerne a) har videregivet en række urigtige oplysninger til  

 pressen,  

 og b) ikke har anvendt sygehusets normale tillidsmands- og ledelsessystem.  

 Amtets beklagelse er udformet samlet i relation til begge forhold.
Samtidig  

 har  

 amtet flere gange under sagen understreget at sygeplejerskerne ikke har fået  

 en påtale.
I skrivelsen af 2. februar 1994 udtalte amtet således "at der  

 ikke ... er blevet givet en påtale, men at der har været en drøftelse  

 ...", og i amtets seneste skrivelse af 17. oktober 1994 er anført "  

  

 at  

  

 der ikke ...  

  

 er  

  

 givet, ej heller har været  

  

 overvejet  

 at give  

  

 en påtale til de pågældende." Det forhold at amtet i forbindelse med sygeplejerskernes  

 pressemeddelelse ikke har anvendt ordet "påtale", er ikke i sig  

 selv  

 afgørende for om amtet kan anses for at have kritiseret sygeplejerskerne.
Om  

 det er tilfældet må efter min opfattelse afgøres efter en konkret bedømmelse  

 af  

 amtets reaktioner under sagsforløbet.
En "beklagelse" i relation  

 til  

 det første forhold i amtets pressemeddelelse - videregivelse af urigtige  

 oplysninger - kan efter min mening ikke forstås på anden måde end som en  

 kritik  

 af sygeplejerskerne.
Det er derfor nærliggende at også det andet forhold - om  

 den manglende anvendelse af tillidsmands- og ledelsessystemet - må opfattes  

 som  

 kritik i modsætning til (blot) et udtryk for en vis skuffelse fra amtets  

 side.  

 Efter min gennemgang af sagen mener jeg derfor at amtets reaktion med  

 anvendelse  

 af ordet "beklageligt" i forbindelse med sygeplejerskernes  

 udsendelse  

 af pressemeddelelsen må opfattes som en kritik af de to sygeplejersker.
Det  

 gælder også selv om sygeplejerskerne alene blev gjort bekendt med amtets  

 opfattelse gennem amtets pressemeddelelse, og uanset at amtets beklagelse  

 således ikke særskilt blev meddelt de to sygeplejersker.
Amtet har i sine  

 udtalelser til mig præciseret at amtets beklagelser alene skal forstås som  

 beklagelser af at de to sygeplejersker har valgt at benytte sig af deres ret  

 til offentligt at fremsætte kritiske ytringer om deres arbejdsplads i stedet  

 for at benytte sig af deres ret til at anvende ledelses- og  

 samarbejdssystemet.  

 Selv om det lægges til grund at amtet ved udtrykket "beklagelse"  

 alene har villet give udtryk for en ærgrelse over sygeplejerskernes valg, er  

 det afgørende efter min mening at beklagelsen i den givne sammenhæng  

 naturligt  

 måtte opfattes som en kritik.
 Sammenfattende er det således min opfattelse at amtet har  

 kritiseret de to sygeplejersker i forbindelse med udsendelse af deres  

 pressemeddelelse  

 af 9. december 1993.
 Ad 2) Om kritikken er  

 berettiget.
Amtets kritik af sygeplejerskernes pressemeddelelse vedrører som  

 nævnt de to forhold at sygeplejerskerne a)  

  

 har videregivet en  

 række urigtige oplysninger til pressen, og b)  

  

 ikke har anvendt  

 sygehusets normale tillidsmands- og ledelsessystem.
 Begge forhold har amtet anset for "beklageligt", og  

 beklagelserne er ikke udformet forskelligt i forhold til hvert af de to  

 punkter.
 Ad a) Spørgsmålet om  

 videregivelse af urigtige oplysninger til pressen  

                                                                         .
Med hensyn til dette punkt er der uenighed mellem  

 sygeplejerskerne og amtet.
I skrivelsen af 24. august 1994 anførte  

 sygeplejerskerne således at spørgsmålet om hvorvidt nogle punkter i  

 pressemeddelelsen var ukorrekte, "kom an på med hvilke briller  

 pressemeddelelsen  

 blev læst". Endvidere fremgår det af sagen at der på væsentlige punkter  

 er  

 enighed mellem sygeplejerskerne og sygehusledelsen/amtet, jf. bl.a.  

 oversygeplejerske (E's) udtalelse i skrivelsen af 7. september 1994 hvorefter  

 "det  

 er korrekt at der har manglet, og fortsat mangler, dækning for en del  

 sygeplejersker ..." Og med hensyn til antallet af manglende  

 sygeplejersker  

 på sengeafsnit 01 på tidspunktet for pressemeddelelsen angår uenigheden  

 mellem  

 de to sygeplejersker og amtet alene om tallet var fire eller tre, jf. amtets  

 udtalelse af 16. maj 1994.
 Under disse omstændigheder har jeg ikke fundet tilstrækkeligt  

 grundlag for at foretage yderligere undersøgelser med henblik på en nærmere  

 afklaring af hvorvidt amtets kritik på dette punkt i detaljer er berettiget.  

 Hertil kommer at det må anses for usikkert om yderligere undersøgelser fra  

 min  

 side vil kunne føre til en endelig afklaring.
Om et enkelt forhold skal jeg dog bemærke følgende: I skrivelsen  

 af 16. maj 1994 har amtet særskilt udtalt kritik af at de to sygeplejersker  

 ikke i pressemeddelelsen gjorde det tilstrækkeligt klart og utvivlsomt, at  

 udmeldingen skete på de pågældendes egne vegne og ikke på amtets/sygehusets  

 vegne.
Amtet har henvist til at det i følgebrevet til pressemeddelelsen var  

 angivet at udmeldingen skete efter aftale med "vores afdelings- og  

 oversygeplejersker". Jeg kan ikke være enig med amtet i at denne  

 bemærkning i sig selv skulle kunne skabe tvivl om at pressemeddelelsen blev  

 udsendt på de to medarbejderes egne vegne.
Jeg henviser navnlig til at  

 pressemeddelelsen  

 klart fremtræder som udfærdiget alene af de to sygeplejersker, jf. også at  

 hverken sygehusets eller amtets brevpapir blev benyttet.
Hvorvidt det faktisk  

 var korrekt at pressemeddelelsen blev udsendt efter aftale med afdelings- og  

 oversygeplejersker, er der fortsat uenighed om mellem parterne, og spørgsmål  

 af  

 denne art har jeg som nævnt ovenfor besluttet ikke at undersøge yderligere.
 Ad b) Om anvendelse af  

 sygehusets normale tillidsmands- og ledelsessystem  

                                                                         .
 Det fremgår af amtets udtalelser under sagen at amtet ikke  

 bestrider offentligt ansattes ret til ytringsfrihed, og at de to  

 sygeplejersker  

 som følge heraf fuldt ud var berettigede til at vælge udsendelse af en  

 pressemeddelelse frem for fortsat at benytte sygehusets interne systemer.  

 Dette  

 er jeg enig i.
Uanset dette udgangspunkt har amtet beklaget sygeplejerskernes  

 valg.
Jeg forstår at grundlaget for denne beklagelse er amtets generelle  

 ønske  

 om, at de ansatte så vidt muligt vælger de interne systemer til kritik af  

 forholdene på deres arbejdsplads frem for at benytte sig af deres ret til  

 ytringsfrihed.
Jeg lægger videre til grund at dette ønske fra amtets side  

 alene  

 er udtrykt som en uforbindende henstilling til de ansatte.
Det kan ikke give mig anledning til bemærkninger at ledelsen på  

 en offentlig arbejdsplads generelt udtrykker håb om at de interne systemer  

 vil  

 fungere, og i den forbindelse over for de ansatte anbefaler disse systemer  

 til  

 fremførelse af kritik mv., således at offentlig kritik først måtte opstå  

 efter  

 at fejl og mangler har været søgt identificeret og berigtiget på grundlag af  

 interne drøftelser.
Men ledelsens tilkendegivelser eller adfærd må ikke  

 udvikle  

 sig til normer der med tiden kan få en sådan karakter at de reelt kommer til  

 at  

 virke på samme måde som egentlige censurlignende ordninger.
Når man derfor  

 fra  

 ledelsens side anbefaler anvendelse af de interne systemer, må det - hvis det  

 i  

 sammenhængen og i lyset af den eventuelle konkrete baggrund er relevant -  

 understreges over for de ansatte at  

  

 retten  

  

 til i stedet at vælge at fremføre en eventuel kritik offentligt ikke  

 begrænses  

 af en sådan anbefaling.
 Det følger af det anførte at en ledelse så meget desto mere  

 efter min opfattelse er afskåret fra at kritisere at en medarbejder - inden  

 for  

 rammerne af offentligt ansattes ytringsfrihed - har valgt udsendelse af  

 pressemeddelelse frem for benyttelse af de interne systemer.
Det tilføjes at jeg er enig med amtet i det ønskelige i at  

 offentligt ansatte gør ledelsen bekendt med eventuelle problemer på  

 arbejdspladsen.
Efter omstændighederne vil det efter min mening ligefrem  

 påhvile offentligt ansatte at gøre ledelsen opmærksom på væsentlige problemer  

 på arbejdspladsen, hvis ledelsen ikke allerede kender problemerne og hvis  

 deres  

 løsning kræver at ledelsen inddrages.
Efter min gennemgang af sagen må jeg  

 konstatere at amtet på intet tidspunkt har gjort gældende at de to  

 sygeplejersker skulle have tilsidesat en egentlig forpligtelse til over for  

 ledelsen at gøre opmærksom på væsentlige problemer på arbejdspladsen.
Og  

 efter  

 de foreliggende oplysninger har der da heller ikke været grundlag herfor, jf.  

 de to sygeplejerskers redegørelse i skrivelsen af 24. august 1994.
De ansattes almindelige forpligtelse til at gøre ledelsen  

 opmærksom på problemer begrænser imidlertid ikke i sig selv de ansattes ret  

 til  

 ytringsfrihed.
Hvis f.eks. en ansat på et sent tidspunkt gennem brug af sin  

 ret  

 til ytringsfrihed gør offentligt opmærksom på problemer på arbejdspladsen,  

 kan  

 ledelsen efter omstændighederne kritisere medarbejderen for ikke på et  

 tidligere tidspunkt at have gjort ledelsen bekendt med problemerne, men  

 ledelsen kan ikke kritisere medarbejderen for at have benyttet sig af sin  

 ytringsfrihed.
Og hvis en medarbejder på et tidligt tidspunkt gennem brug af  

 sin ret til ytringsfrihed - i stedet for at benytte tillidsmands- eller  

 ledelsessystemet - gør offentligt opmærksom på problemer på arbejdspladsen,  

 kan  

 ledelsen hverken kritisere medarbejderen for ikke særskilt at have gjort  

 ledelsen opmærksom på problemerne eller for at benytte sig af sin ret til  

 ytringsfrihed.
I begge eksempler forudsætter jeg at medarbejderens udtalelser  

 ligger inden for de almindeligt anerkendte rammer for offentligt ansattes  

 ytringsfrihed.
Da de to sygeplejerskers udtalelser i pressemeddelelsen som  

 nævnt ligger inden for rammerne af offentligt ansattes ytringsfrihed - når  

 der  

 bortses fra eventuelle fejlagtige oplysninger - må jeg på baggrund af det  

 ovenfor anførte anse det for kritisabelt at (amtet) har kritiseret de to  

 sygeplejersker  

 for at have udsendt en pressemeddelelse i stedet for at benytte sygehusets  

 normale tillidsmands- og ledelsessystem." NOTER (*1) Jf.  

 FOB 1987, s. 237.
