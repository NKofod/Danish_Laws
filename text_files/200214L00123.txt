Betænkning afgivet af Boligudvalget den  

 21. november 2002 Betænkning over Forslag til lov om ændring af lov om  

 almene boliger samt støttede private andelsboliger m.v.
(Aktivering af Landsbyggefondens midler) [af økonomi- og erhvervsministeren (Bendt  

 Bendtsen)] 1. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 8. oktober 2002 dette udkast til udvalget, jf. alm. del - bilag  

 10. Den 6. november 2002 sendte økonomi- og erhvervsministeren de  

 indkomne høringssvar, og den 8. november 2002 sendte økonomi-  

 og erhvervsministeren et notat herom til udvalget.
Spørgsmål Udvalget har stillet to spørgsmål til  

 økonomi- og erhvervsministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse uændret.
Udgangspunktet for Socialdemokratiet er, at alle skal have  

 tryghed for, at de uanset sociale omstændigheder kan bo i en god bolig,  

 i et godt boligområde, som danner rammen om et trygt liv.
Samtidig er  

 det også afgørende for Socialdemokratiet, at det enkelte  

 menneske får frihed til at vælge den bolig, der passer bedst i de  

 forskellige livsfaser.
Tilsvarende bør boligpolitikken følges  

 op af en aktiv bypolitik, hvor det boligsociale ansvar er medinddraget.
Det  

 er jo det enkelte menneskes trivsel, det drejer sig om.
 Derfor er by- og boligpolitikken også en af  

 søjlerne i Socialdemokratiets vision for fremtidens  

 velfærdspolitik.
Når Socialdemokratiet som parti går med i  

 boligaftalen, er det fordi, partiet er meget enige i behovet for at få  

 sat mere gang i nybyggeriet.
Den tidligere socialdemokratisk ledede regering  

 banede vejen for, at kommunerne med favorable priser var begyndt at bygge  

 flere boliger.
Den linje skal fortsættes.
Alt for mange mennesker  

 står i akut bolignød.
Derfor er det særdeles positivt,  

 hvis der kommer mere gang i byggeriet, herunder også byggeriet af  

 boliger til folk med begrænsede indkomster.
Her er det stadig væk  

 kommunerne, som er omdrejningspunktet.
 Men Socialdemokratiet gør opmærksom på,  

 at der ikke bliver etableret flere boliger af kommunerne, fordi den  

 økonomiske byrde er lagt over på Landsbyggefonden, som nu skal  

 betale en væsentlig del af udgifterne.
 Socialdemokratiet vil også fremhæve, at det er  

 store veksler, der her bliver trukket på beboerne i den almene sektor.  

 For at acceptere dette har forudsætningen været for  

 Socialdemokraterne, at lejerne i den ældre del af den almene sektor  

 samtidig blev sikret mulighed for at få renoveret og forbedret deres  

 boliger, så de også får en tidssvarende bolig.
Socialdemokratiet fik med i aftalen, at der bliver  

 mulighed for at investere 1,5 mia. kr. årligt frem til 2008 til  

 renovering og forbedring.
Beløbsmæssigt svarer det til det  

 forslag, som den tidligere socialdemokratisk ledede regering fremlagde.
Det  

 er Socialdemokraterne godt tilfredse med, men vil fremhæve, at  

 Socialdemokraterne er helt på det rene med, at behovet ikke er  

 dækket ind med de afsatte penge frem til 2008.
Der er et stort og veldokumenteret behov for forbedringer  

 og renoveringer af de almene boligområder   et behov, det bliver  

 nødvendigt også fremover at tilgodese, hvis ikke lejerne skal  

 opleve deres boliger forslumre.
Det vil være samfundsmæssigt  

 meget uøkonomisk, og   set ud fra et lejersynspunkt   dybt  

 usolidarisk, hvis ikke de får glæde af deres egne indbetalte  

 penge også til dette formål.
Naturligvis glæder Socialdemokratiet sig over, at  

 Landsbyggefonden får lov til at anvende penge til dækning af  

 udgifter til beboerrådgivere.
Men det er ikke ligefrem nogen svimlende  

 indsats, regeringen prioriterer på dette område.  

 Socialdemokratiet tror, det er en uklog prioritering.
Erfaringerne viser,  

 hvor stor effekt en sådan indsats har.
Derfor vil Socialdemokraterne  

 også ved forhandlingerne om finansloven på anden måde  

 foreslå at finde disse tiltrængte midler til løsning af  

 boligsociale formål.
Socialdemokratiet vil også udtrykke glæde over  

 de 50 mio. årligt, der er afsat til støtte til forbedringer  

 rettet mod handicappede og tilgængelighed i den bestående almene  

 boligmasse, dels det meget positive i forliget, som Socialdemokraterne har  

 fået med om boliger til yngre fysisk handicappede.
Det er godt, at  

 kommunernes og amternes incitamenter til at bygge sådanne boliger nu  

 styrkes.
Det er uværdigt, at yngre handicappede mennesker skal bo  

 på plejehjem beregnet for helt andre grupper af beboere.  

 Socialdemokraternes håb er , at kommuner og amter vil afsætte de  

 nødvendige penge til driften af disse boliger, når  

 anlægsudgifterne nu begrænses så stærkt.
 Et mindretal i udvalget (SF og EL)  

 indstiller lovforslaget til forkastelse ved 3. behandling.
 Enhedslisten mener, at lovforslaget har været  

 nødvendigt, idet det ikke har været muligt for regeringen at  

 finde en forhandlingsløsning med Landsbyggefonden.
Enhedslisten vil gerne støtte boligbyggeriet, men  

 det er ikke en socialt afbalanceret finansieringsform, der fremlægges.  

 Lejerne bliver mod deres vilje tvunget til at finansiere den statslige andel  

 af nybyggeriet med de opsparede midler, der burde henstå til renovering  

 og vedligeholdelsesarbejder.
Enhedslisten er modstandere af lovforslaget, der  

 i sidste ende kan pålægge lejerne voldsomme huslejestigninger med  

 baggrund i nødvendige reparationer, fordi staten har inddraget  

 opsparingen.
 I kombination med den førte skattepolitik er  

 lovforslaget dybt asocialt, og Enhedslisten stiller sig tvivlende over for  

 omfanget af nybyggeriet og dermed løsningen af de kolossale  

 boligproblemer.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge-Lene Ebdrup (V)  

  Rikke Hvilshøj (V)  

  Ulrik Kragh (V) nfmd.  Gudrun Laub (V)  

  Freddie H.
Madsen (DF)  Anita Knakkergaard (DF)  

 Carina Christensen (KF)  Helle Sjelle (KF)  

  Tove Videbæk (KRF)  Carsten Bo Jensen (S)  

  Jytte Andersen (S)  Lars Kramer Mikkelsen (S)  

  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 53 Bilagsnr.
