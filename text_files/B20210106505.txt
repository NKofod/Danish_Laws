Bekendtgørelse om fastsættelse af seneste tidspunkt for obligatorisk registrering af tv-overvågning I medfør af § 2, stk. 3, i lov nr. 802 af 9. juni 2020 om ændring af lov om tv-overvågning (Styrkelse af trygheden og sikkerheden, herunder udvidelse af adgangen til tv-overvågning for private og offentlige myndigheder samt obligatorisk registrering af tv-overvågning) fastsættes:
 § 1. Tv-overvågning efter § 2 e, stk. 1, som affattet ved § 1, nr. 10, i lov nr. 802 af 9. juni 2020 om ændring af lov om tv-overvågning, og som er etableret inden ikrafttrædelsen af § 2 e, skal registreres i politiets register over tv-overvågningskameraer (POLCAM) senest den 1. september 2021.
 § 2. Bekendtgørelsen træder i kraft den 1. juli 2021.
