Skrivelse  

 til samtlige statsamter om ny vejledning om separation og skilsmisse mv. maj  

 2005 Skilsmisse og separation  ny vejledning m.v.
 Ved cirkulæreskrivelse af 21. december 2004 orienterede  

 Familiestyrelsen statsamterne om den regelforenkling på skilsmisseområdet,  

 der  

 trådte i kraft den 1. januar 2005. Ved cirkulæreskrivelse af samme dag  

 udsendte  

 styrelsen en vejledning til borgerne om skilsmisse og separation, nye  

 blanketter  

 til ansøgning om separation og skilsmisse samt en ny utroskabserklæring.
 Ved cirkulæreskrivelse af 1. marts 2005 præciserede styrelsen  

 en række punkter i cirkulæreskrivelsen af 21. december 2004.
Styrelsen har efterfølgende modtaget en række bemærkninger til  

 cirkulæreskrivelsen og blanketterne m.v.
På den baggrund har styrelsen i  

 samarbejde  

 med Den Familieretlige Arbejdsgruppe udarbejdet følgende vejledninger,  

 blanketter m.v.:
  

 	  

 Vejledning af 2. maj  

 2005 til statsamterne om behandling af separations- og skilsmissesager   

 	  

 Pjecen "Når vi  

 skal skilles"   

 	  

 Blanket: Separation   

 	  

 Blanket: Direkte  

 skilsmisse   

 	  

 Blanket: Skilsmisse  

 efter separation   

 	  

 Utroskabserklæring Blanketterne m.v. fremsendes gennem EDB-sekretariatet i  

 Indenrigs- og Sundhedsministeriet.
Blanketterne m.v. vil på et senere tidspunkt blive tilgængelige  

 på statsamternes hjemmeside.
I starten vil blanketterne kun være tilgængelige  

 med begrænset funktionalitet, da de ikke vil kunne indsendes i elektronisk  

 form  

 med digital signatur.
Indenrigs- og Sundhedsministeriet underretter  

 statsamterne,  

 når blanketterne er tilgængelige på hjemmesiden.
 Styrelsen vil senere udarbejde blanketter vedrørende  

 registreret partnerskab.
 Vejledningen af 2. maj 2005 til statsamterne om behandling af  

 separations- og skilsmissesager erstatter cirkulæreskrivelserne af 21.  

 december  

 2004 og 1. marts 2005 samt cirkulære nr. 107 af 24. oktober 2002 om opløsning  

 af ægteskab.
Det bemærkes, at der kun er udarbejdet en blanket til ansøgning  

 om skilsmisse på grundlag af separation.
Denne blanket kan anvendes, uanset  

 om  

 skilsmissen meddeles på gennemgående vilkår, eller om der ved skilsmissen  

 skal  

 tages stilling til bidragspligten eller overlevelsesrente m.v.
 Hvis ægtefællerne søger skilsmisse på grundlag af separation,  

 og vilkårene for separationen også gælder for tiden efter skilsmissen, og der  

 ikke skal tages stilling til overlevelsesrenter m.v., kan statsamtet meddele  

 separation eller skilsmisse uden vilkårsforhandling, jf. § 44, stk. 1, nr. 2.  

 Dette gælder også selvom ægtefællerne ikke udtrykkeligt har fravalgt  

 vilkårsforhandling.
* Der er ikke blankettvang ved ansøgning om separation og  

 skilsmisse.
For at sikre en ensartet behandling af sagerne, skal statsamterne  

 dog benytte de blanketter, der er udarbejdet af styrelsen i samarbejde med  

 Den  

 Familieretlige Arbejdsgruppe.
