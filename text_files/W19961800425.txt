Ligningsrådet gav i medfør at VOL § 2 stk. 3 jf. stk. 2 litra e  

 tilladelse til, at et interessentskab kunne omdannes til et aktieselskab  

 efter virksomhedsomdannelseslovens regler, selvom kravet om ejerandele på  

 mindst 25 % ikke var opfyldt Et revisionsfirma ansøgte på vegne af U I/S Ligningsrådet om dispensation  

 i medfør af virksomhedsomdannelseslovens § 2 stk. 3 jf. stk. 2 litra e  

 således, at interessentskabet kunne omdannes til et aktieselskab, selvom  

 kravet om ejerandele på mindst 25 % ikke var opfyldt.
 Interessentskabsandelene fordelte sig som følger:
Interessentskabets revisor påpegede, at man for at kunne gennemføre  

 omdannelsen til aktieselskab manglede en dispensation fra  

 virksomhedsomdannelseslovens § 2, stk. 2 litra e, idet ejerandelene for  

 kommanditisterne C og D kun udgjorde 9,09%. Kravet om ejerandele på mindst 25  

 % blev ophævet den 19/5 1993, da bestemmelsen på daværende tidspunkt  

 skønnedes unødvendig.
Bestemmelsen blev imidlertid genindført ved lov nr.  

 1117 af 22/12 1993 med virkning fra 18/11 1993. Det fremgår af bemærkningerne  

 til lovforslaget, at bestemmelsen blev genindført af hensyn til visse  

 omgåelsesmuligheder/skatteudskydelse i de såkaldte 10-mandsselskaber.
Revisor  

 anførte, at den her omhandlede virksomhed utvivlsom faldt uden for denne  

 kategori, og det var derfor revisors opfattelse, at dispensation efter  

 virksomhedsomdannelseslovens § 2, stk. 3, burde gives.
 Skatteforvaltningen i Brande kommune, Herning kommune og Karup kommune var  

 enig heri og indstillede, at dispensation blev givet.
Told- og Skatteregion Herning udtalte, at de betænkeligheder, der blev  

 anført i § 10 i L 80 fremsat 18. november 1993 og vedtaget som lov 1117 af  

 22. december 1993 om omgåelsesmuligheder ved skattefri virksomhedsomdannelse  

 ved deltagelse i skattebetingede anpartsprojekter med op til 10 deltagere,  

 ikke kunne gøres gældende i den foreliggende situation.
Regionen indstillede  

 derfor ligeledes, at den ønskede dispensation blev givet.
 Ligningsrådet tiltrådte herefter kommunernes og told- og skatteregionens  

 indstilling.
