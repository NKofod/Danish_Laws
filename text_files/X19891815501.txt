 Forrentning af et indskud med en grundrente og en differenceregulering  

 på kursværdien af et beløb i udenlansk valuta (D-mark) behandles  

 skattemæssigt hver for sig som henholdsvis renter og kursgevinst/tab på  

 fordring eller gæld i danske kroner.
 Ligningsrådet blev anmodet om forhåndsbesked om følgende:
Hvorledes er den skattemæssige behandling af positivt/negativt afkast af  

 den nedenfor beskrevne indlånsform? Sagens omstændigheder var følgende:
 I anledning af at en bank påtænker at markedsføre et nyt produkt på  

 indlånsområdet ønskes bindende forhåndsbesked om den skattemæssige behandling  

 af det afkast, som bankens kunder opnår af den nedenfor beskrevne  

 indlånsform.
Banken påtænker at modtage indlån med 1 års opsigelse, dog med mulighed  

 for førtidig ophævelse mod rentedekort.
Renten beregnes og forfalder  

 helårligt.
Den samlede forrentning af indlånet beregnes således:
 Renten afhænger således af kursudviklingen mellem D-mark og danske kroner  

 og kan i ekstreme tilfælde endog blive negativt.
 Ligningsrådet finder, at det som grundrente betegnede afkast af den  

 beskrevne indlånsform skattemæssigt skal behandles som rente.
Tillægget til grundrenten kan efter Ligningsrådets opfattelse ikke anses  

 som en rente i skattemæssig forstand.
Tillægsbeløbet skal beskattes efter  

 kursgevinstloven som en kursregulering af hovedstolen og således  

 skattemæssigt behandles som kursgevinst/-tab på fordringer henholdsvis gæld i  

 danske kroner.
