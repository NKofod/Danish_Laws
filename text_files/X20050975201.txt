Afgift af elektricitet  spørgsmål om  

 afgiftsgodtgørelse for elforbrug imateriel, der udlejes Spørgsmål Svar Beskrivelse af de faktiske forhold Virksomheden har  

 som et af sine kerneområder, at servicere musikfestivaler og lignende events  

 med forskelligt udstyr, heraf en del udstyr, som er strømbærende.
Der indgås  

 lejeaftale mellem virksomheden og den pågældende festival m.fl., hvori det  

 lejede udstyr er beskrevet, ligesom det fremgår, hvorvidt udstyret leveres  

 inkl. forbrug af elektricitet.
Virksomheden  

 opstiller egne generatorer, der producerer den elektricitet, der skal  

 anvendes  

 i det strømførende udstyr.
Der er dels tale om generatorer med en samlet  

 kapacitet på mere end 150 kW, dels om generatorer med en kapacitet på mellem  

 50  

 og 150 kW.
Generatorernes antal og effekt er specificeret i aftalen med  

 kunden.
 Herudover  

 forestår virksomheden transport, opstilling, montering, tilslutning mv. af  

 alt  

 udlejet udstyr, ligesom virksomheden forestår nedtagning og hjemtransport af  

 samme.
 Kunden betaler  

 dels et fast beløb for leje af materiel mv., dels et variabelt beløb for en  

 række ydelser, herunder for virksomhedens forbrug af dieselolie, der anvendes  

 til fremstilling af elektricitet, der anvendes i det udlejede udstyr.
 Det strømførende  

 udstyr omfatter:
Spørgers  

 eventuelle opfattelse ifølge anmodning og bemærkninger til sagsfremstilling Bemærkninger i  

 forbindelse med anmodningen De lejeaftaler  

 vedrørende strømførende udstyr, som virksomheden indgår med festivaler m.fl.  

 indebærer for virksomheden ikke kun en forpligtelse til at levere udstyret,  

 men  

 også til at forestå udstyrets drift i den aftalte lejeperiode.
Der vedlægges en  

 lejeaftale vedrørende strømførende udstyr, der er leveret til en  

 musikfestival.
Denne  

 lejeaftale indebærer, at virksomheden udelukkende producerer elektricitet til  

 anvendelse  

 i egne driftsmidler.
Der kan  

 forekomme aftaler, hvor der tillige produceres elektricitet, der anvendes til  

 scenebelysning mv., og hvor elektriciteten i et vist omfang må anses for at  

 blive solgt.
I disse tilfælde skal der ske en fordeling af den producerede  

 mængde elektricitet.
Denne fordeling kan ske ved måling eller ved et skøn.
 Lejer har ikke  

 indflydelse på omfanget af elektricitet, der anvendes i det udlejede udstyr,  

 ligesom lejer er uden indflydelse på den brændstofmængde, der anvendes for at  

 producere den nødvendige elektricitet via virksomhedens egne  

 generatorer.
 Der er tale om  

 dispositioner, der gennemføres i dag, og som også vil blive gennemført  

 fremover.
For virksomheden  

 er der tale om væsentlige beløb, og selskabet ønsker en sikkerhed for, at  

 forbruget  

 af elektricitet udgør procesenergi med adgang til godtgørelse efter de  

 almindelige regler.
ToldSkat har tidligere afgivet en vejledende udtalelse om  

 forholdet.
Ifølge udtalelsen anser man ikke virksomhedens forbrug af  

 elektricitet for at være godtgørelsesberettiget.
Efter  

 elafgiftslovens  § 11, stk. 1 ydes til momsregistrerede virksomheder  

 tilbagebetaling af afgift med undtagelse af 1 øre pr. kWh.
Det  

 tilbagebetalingsberettigede energiforbrug betegnes procesenergi.
 Tilbagebetaling  

 ydes for den elektricitet, som virksomheden har forbrugt, jf. samme  

 bestemmelses  

 punkt 1.
 Forbrugskriteriet  

 har Højesteret taget stilling til i sin dom af 16. september 2005, sag  

 159/2004, Energigruppen Jylland Service A/S mod Skatteministeriet.
 Af dommens  

 præmisser fremgår blandt andet, at bestemmelsens (§ 11, stk. 1) ordlyd,  

 forarbejder  

 eller formål ikke giver holdepunkter for at begrænse retten til  

 tilbagebetaling  

 til elforbrug, der foregår som led i en særligt kvalificeret  

 produktionsproces.
 Dommen fører  

 til, at elektricitet, der blev anvendt til fremstilling af lys, der  

 efterfølgende blev leveret til tredjemand, ansås for at udgøre  

 godtgørelsesberettiget procesenergi.
 Dommen må føre  

 til, at der skal ske en faktisk bedømmelse af den eller de ydelser, der  

 leveres, herunder om elektricitet indgår som en integreret del af den aftalte  

 ydelse, eller om der sker en separat levering af elektricitet.
 Dommen var en  

 ændring af den tidligere dom fra Landsretten, og indebærer en generel ændring  

 af praksis vedrørende tolkningen af forbrugskriteriet.
Herudover  

 henvises til Landsskatterettens kendelse i  


  

 SKM2002.171.LSR  


,  

 hvor retten anerkender at et selskab, som forestod udlejning af reklamesøjler  

 måtte anses for at være forbruger af selve reklamebelysningen, idet der i  

 overvejende grad var tale om korttidsudlejning af reklamepladser.
Retten  

 lagde  

 vægt på, at forbruget skete i det af virksomheden opstillede udstyr, og at  

 det  

 alene var selskabet, der bestemte omfanget af belysningen.
 Begge  

 tolkningsbidrag fører til det resultat, at virksomheden må anses for at være  

 forbruger af elektricitet, når der er tale om elektricitet, der anvendes til  

 drift af forskelligt udstyr, når udstyret er udlejet af virksomheden, og  

 virksomheden samtidig har forpligtet sig til at forestå drift mv. i den  

 kortvarige  

 periode, som festivalen, eventet mv. strækker sig over.
SKATs anmodning  

 om supplerende oplysninger SKAT anmodede  

 virksomhedens repræsentant om supplerende og præciserende oplysninger,  

 bl.a. med henvisning til, at der umiddelbart ikke synes at  

 være fuld  

 overensstemmelse mellem virksomhedens udlejningsbetingelser og det anførte  

 i anmodningen om bindende svar.
Supplerende  

 oplysninger mv. fra repræsentanten Repræsentanten fremkom  

 med følgende supplerende oplysninger, præciseringer mv.:
Afgrænsning af problemstilling Anmodningen om  

 bindende svar omfatter kun de situationer, hvor virksomheden udlejer  

 strømforbrugende  

 udstyr i form af toiletvogne, kontorvogne, beboelsesvogne, køletrailere.  

 ismaskiner mm., jf. oversigten i den oprindeligt fremsendte anmodning, og  

 hvor  

 virksomheden samtidig er forpligtet til at sørge for drift af udstyret, og  

 hvor  

 dette blandt andet sker ved opstilling af egne generatorer med henblik på  

 fremstilling og levering af strøm til det strømforbrugende udstyr.
Såvel  

 udstyr  

 som generatorer vil i disse tilfælde være virksomhedens ejendom.
Andre  

 situationer, hvor f.eks. virksomheden kun leverer generatoren, men hvor  

 festivalen m.fl., selv disponerer over den producerede strøm til scenelys  

 mv.,  

 eller hvor festivalen selv leverer strøm til virksomhedens udstyr, er  

 ikke  

 omfattet af anmodningen.
I førstnævnte tilfælde er det i det hele kunden, der  

 disponerer over den fremstillede elektricitet, hvorfor denne, og ikke  

 virksomheden, er berettiget til en eventuel godtgørelse.
Driftsansvar/driftsherre I de tilfælde,  

 hvor virksomheden leverer eget strømforbrugende udstyr inkl. strøm, og til  

 det  

 formål anvender egen (eller egne) generatorer, har virksomheden det fulde  

 ansvar for driften af det udlejede udstyr, herunder for opsætning, drift og  

 efterfølgende nedtagning af generator/-er.
 Hvis en  

 generator i løbet af en festival bryder ned, er det således  

 virksomhedens ansvar, at der sker udbedring af generatoren, eller at  

 generatoren erstattes med en anden.
 Herudover gælder  

 sædvanlige erstatningsretlige regler, hvis generatorer eller udstyr påføres  

 skader mv. i løbet af en festival, og hvor dette skyldes omstændigheder, som  

 ikke kan lægges virksomheden til last, f.eks. at en festivalgæst udøver  

 hærværk  

 eller lignende mod generatorer eller udstyr.
Dette fremgår  

 ikke af de generelle retningslinier.
Disse retningslinier tager udgangspunkt  

 i,  

 at lejer i alle tilfælde selv sørger for tilslutning til blandt andet  

 elektricitet.  

 Denne situation er som nævnt ovenfor ikke omfattet af nærværende anmodning,  

 hvorfor de generelle retningslinier ikke er anvendelige.
Når virksomheden  

 selv  

 forestår forsyning med elektricitet, og dette sker via en generator, aftales  

 dette separat med lejer.
Præcisering af forespørgsel Som det fremgår  

 ovenfor, omhandler vores anmodning om bindende svar konkret følgende  

 situation:
Virksomheden  

 leverer strømforbrugende udstyr og forestår samtidig levering af strøm til  

 dette udstyr.
I alle tilfælde er udstyr og strømkilde  

 (generator) virksomhedens ejendom.
 Virksomheden er  

 ansvarlig for opstilling, drift og nedtagning af den eller de generatorer,  

 som  

 skal forsyne det strømforbrugende udstyr med strøm.
I anmodningen er  

 der rejst 4 spørgsmål.
De tre første spørgsmål angår nærmere, om den måde,  

 hvorpå virksomheden opkræver betalingen hos kunden har relevans for sagens  

 bedømmelse.
Supplerende kan  

 det oplyses, at afregning i dag sker på grundlag af den mængde dieselolie,  

 som  

 er medgået til produktion af strøm, der er anvendt i det strømforbrugende  

 udstyr.
Der er således tale om en betaling, der er variabel i forhold til  

 brugen af det strømforbrugende udstyr.
Som det også fremgår af vores forslag  

 til besvarelse vedrørende punkt 3, er det vores opfattelse, at dette ikke bør  

 føre til, at virksomhedens kunde anses for at være forbruger af  

 elektricitet, og Højesterets dom vedrørende Energigruppen Jylland Aps giver  

 da  

 heller ikke holdepunkter for dette.
Det 4. spørgsmål  

 går på, om karakteren af strømforbrugende udstyr på nogen måde kan have  

 betydning  

 for adgangen til afgiftsgodtgørelse.
Så længe der er tale om udstyr, som ejes  

 af virksomheden, og som udlejes til en kunde inkl. forsyning med strøm, er  

 dette efter vores opfattelse ikke tilfældet.
SKATs  

 indstilling og begrundelse Ifølge  

 elafgiftslovens § 11, stk. 1, nr. 1 kan virksomheder, der er registreret  

 efter  

 merværdiafgiftsloven, bortset fra de i stk. 2 nævnte tilfælde, få godtgjort  

 afgiften efter den pågældende lov med undtagelse af 1 øre pr. kWh - af den af  

 virksomheden forbrugte afgiftspligtige elektricitet.
Efter  

 elafgiftslovens § 11, stk. 2 kan tilbagebetaling ikke finde sted for så vidt  

 angår afsætning af de i bilaget til loven nævnte ydelser.
Bilaget til  

 elafgiftsloven omfatter følgende virksomheder: advokater, arkitekter,  

 bureauer  

 (bl.a. vagtbureauer og ægteskabsbureauer), forlystelser, herunder  

 teaterforestillinger  

 biografforestillinger mv., landinspektører, mæglere, reklame, revisorer,  

 rådgivende ingeniører.
I tilknytning til bureauer bemærkes det særskilt, at  

 Højesteret i domme af henholdsvis 8. august 2001 og 6. oktober 2004 (  


  

 SKM2001.488.HR  


  

 og  


  

 SKM.2004.386.HR  


  

 )  

 har fastslået, at et afgørende moment for, om der kan ydes tilbagebetaling af  

 el- og CO2  

 -afgift er, om den udøvede virksomhed består i produktion  

 eller afsætning af varer - eller i afsætning af service- og tjenesteydelser.
 Efter  

 elafgiftslovens § 11, stk. 3 kan tilbagebetaling ikke finde sted for  

 elforbrug  

 i bl.a. vandvarmere og rumvarmeaggregater, som f.eks. i  

 elradiatorer.
 Ifølge § 11, stk.  

 16, 1. pkt. er virksomhederne berettiget til afgiftsgodtgørelse af el-afgift  

 i  

 samme omfang, som virksomheden har fradrag for momsen af det indkøbte forbrug  

 af elektricitet.
 Nedenstående  

 bemærkninger mv. og indstilling fra SKAT tager bl.a. afsæt i præciseringen af  

 afgrænsningen  

 af selskabets anmodning.
Endvidere tager  

 SKATs opfattelse af forholdet og indstilling udgangspunkt i, at den  

 elektricitet, der produceres, er afgiftspligtig efter elafgiftsloven og  

 kuldioxidafgiftsloven, dvs., at produktionen af elektricitet sker på anlæg,  

 der  

 er omfattet af en registrering efter de nævnte 2 afgiftslove.
Hvis dette ikke  

 er tilfældet, er  forbruget af olie til drift af elproduktionsanlægget  

 (olie til drift af motoren, der driver el-generatoren) omfattet af § 11, stk.  

 2, 2. pkt. i lov om energiafgift af mineralolieprodukter mv., jf.  

 lovbekendtgørelse nr. 297 af 3. april 2006 (mineralolieafgiftsloven),  

 hvorefter  

 der ikke ydes tilbagebetaling for afgift af olie, der anvendes som  

 motorbrændstof.
 Derudover  

 bemærkes det, at de driftsmidler, som virksomheden udlejer til festivaler  

 m.fl.  

 er omtalt som strømforbrugende udstyr - enkelte steder som strømførende  

 udstyr  

 og strømbærende udstyr - medens det på virksomhedens hjemmeside og  

 i virksomhedens leverings- og lejebetingelser generelt omtales som  

 materiel - hvilket ud fra en almindelig sproglig forståelse må anses for mest  

 dækkende, når der også er tale om kontorvogne, beboelsesvogne, køletrailere  

 mv.
Ad Højesterets dom af 16. september 2005 vedr.  

 kommunal gadebelysning Virksomheden har  

 som tidligere nævnt - med henvisning til Højesterets dom af 16. september  

 2005  

 i sagen vedrørende Energigruppen Jylland ApS mod Skatteministeriet (  


  

 SKM2005.394.HR  


  

 )  

 gjort gældende, at virksomheden opfylder elafgiftslovens krav til  

 afgiftsgodtgørelse  

 i § 11, stk. 1, nr. 1, om, at elektriciteten er forbrugt af virksomheden.
 Fra SKATs side  

 bemærkes det hertil, at der i Højesteretssagen er tale om en virksomhed, der  

 forbruger  

 elektricitet til produktion af gadelys, som den pågældende virksomhed har  

 indgået en aftale/kontrakt med en anden juridisk enhed om at levere - i det  

 konkrete tilfælde med Herning Kommune.
 Der er efter  

 SKATs opfattelse forskel imellem de 2 situationer, idet der i sagen  

 vedrørende  

 virksomheden er tale om en virksomhed, der udlejer materiel, herunder også  

 elproduktionsanlæg til festivaler m.fl., medens dette - som nævnt - ikke er  

 tilfældet i Højesteretssagen.
Virksomheden har  

 gjort gældende, at lejeaftalerne, som indgås med festivaler m.fl. indebærer,  

 at  

 virksomheden ikke kun har en forpligtelse til at levere udstyret, men også  

 forestår udstyrets drift i den aftalte lejeperiode.
Virksomheden har i  

 tilknytning hertil fremført, at elektriciteten produceres på  

 elproduktionsanlæg, der ejes af virksomheden.
Virksomheden har endvidere  

 gjort  

 gældende, at lejer ikke har indflydelse på omfanget af elektricitet, der  

 anvendes i det udlejede udstyr, ligesom lejer er uden indflydelse på den  

 brændstofmængde, der anvendes for at producere den nødvendige elektricitet  

 på virksomhedens egne generatorer.
Ud fra de  

 foreliggende oplysninger er der efter SKATs opfattelse tale om en situation,  

 hvor virksomheden stiller teknisk personale til rådighed for festivalen m.fl.  

 til at sikre driften af elproduktionsanlæggene.
Antallet af medarbejdere er  

 ikke oplyst nærmere, idet det dog af en kontrakt fra 2005 med en  

 musikfestival  

 fremgår følgende "Lejer sørger for bespisning af medarbejder fra  

 udlejningsvirksomheden"  

 - hvilket kan pege i retning af, at der alene opholder sig en enkelt  

 medarbejder fra virksomheden under afviklingen af musikfestivalen.
 Det kan efter  

 SKATs opfattelse endvidere udledes, at virksomheden ikke stiller personale  

 til  

 rådighed til at varetage alle øvrige arter af driftsmæssige opgaver, der er  

 ved  

 afvikling af et arrangement/event som f.eks. en musikfestival, f.eks.  

 billetsalg, festivaladministration, koncertafvikling og servicering mv. af  

 gæster, herunder restaurationsdrift, kiosksalg o. lign.
Samlet set er  

 det SKATs opfattelse, at den faktiske brugsret til/råderet over materiellet  

 og  

 dermed driftsansvaret er overdraget fra virksomheden til lejer (festivalen  

 m.fl.) i lejeperioden.
Udtrykt på en anden måde er det lejer, der forestår  

 den  

 faktiske afvikling af arrangementet (festivalen mv.) og i den forbindelse  

 benytter det lejede materiel - og dermed også fremstår som forbruger af  

 elektriciteten.
Man kan efter SKATs opfattelse ikke i et tilfælde som det  

 foreliggende  

 adskille brugen af/råderetten til materiellet og forbruget af elektriciteten  

 i  

 de lejede billetsalgsvogne, beboelsesvogne, scener, telte mv.
Det forhold, at  

 virksomheden stiller teknisk personale til rådighed ændrer efter SKATs  

 opfattelse ikke på dette.
Endvidere  

 bemærkes det, at lejer - efter hidtidig praksis - særskilt betaler for det  

 faktiske forbrug af dieselolie.
Dvs., at elforbruget ikke hidtil er indregnet  

 i  

 udlejningsprisen for materiellet.
Dette forhold peger efter SKATs opfattelse  

 i  

 retning af, at virksomheden med denne praksis grundlæggende ikke har anset  

 sig  

 selv som forbruger af elektriciteten i det udlejede materiel.
 Som konklusion i  

 forhold til Højesteretsdommen er det SKATs opfattelse, at forholdet i sagen  

 vedr.  

 virksomheden ikke er den samme som i Højesteretssagen, idet der i sagen  

 vedrørende virksomheden er en faktisk driftsansvarlig forbruger af den  

 producerede elektricitet i form af lejer (festivalen m.fl.), jf. ovenfor.
 Det forhold, at  

 virksomheden producerer elektricitet på egne elproduktionsanlæg med henblik  

 på  

 forbrug i virksomhedens eget - udlejede - materiel, og foretager  

 udlejning  

 af materiellet inkl. materiellets forbrug af elektricitet er dermed efter  

 SKATs  

 opfattelse utilstrækkeligt til, at forbrugskriteriet i relation til  

 elafgiftslovens § 11, stk. 1, nr. 1, kan anses for opfyldt.
 Ad Landsskatterettens kendelse af 11. marts 2002  

 vedrørende forbrug af elektricitet i reklamesøjler mv.
 Virksomheden har  

 som tidligere nævnt gjort gældende, at den - udover ovennævnte Højesteretsdom  

 -  

 også opfylder forbrugskriteriet i medfør af Landsskatterettens kendelse af  

 11.  

 marts 2002 om Godtgørelse af el- og CO2  

 -afgift - udlejning af  

 reklameplads (  


  

 SKM2002.171.LSR  


  

 ).
 Om selskabet  

 i Landsskatteretssagen kan det kort oplyses, at dets virksomhed omfatter  

 opsætning  

 af reklamesøjler, montering af informationsmateriale, reklamer mv., ugentlig  

 rengøring af udstyret, vedligeholdelse i øvrigt og udskiftning og fornyelse  

 af  

 udstyr.
Selskabet afholder  

 alle omkostninger til opsætning og drift af udstyret - og det er selskabet,  

 der  

 afholder udgifterne til elektriciteten.V Nedenfor er  

 gengivet et uddrag fra kendelsen:
"Landsskatteretten  

 finder, at den af virksomheden udøvede virksomhed må anses for  

 udlejningsvirksomhed  

 og ikke reklame eller bureauvirksomhed.
Der er herved lagt vægt på, at  

 virksomheden  

 alene udlejer og vedligeholder pladserne til ophængning af materialet, men i  

 øvrigt ikke ellers er involveret i idéudvikling, layout eller  

 fremstilling/produktion af materialet.
Landsskatteretten finder på den  

 baggrund  

 ikke, at der er tale om virksomhed som omfattet af bilaget til  

 elafgiftsloven.
Landsskatteretten  

 finder endvidere, at virksomheden må anses som forbruger af selve  

 reklamebelysningen,  

 idet der i overvejende grad er tale om korttidsudlejning af reklamepladserne  

 jf., herved den i Punktafgiftsvejledningen pkt.
F. 6.2.3. gengivne udtalelse  

 fra 1988. Landsskatteretten finder endvidere, at virksomheden må anses som  

 forbruger af funktionsbelysningen i det opstillede byudstyr.
Der er herved  

 lagt  

 vægt på, at forbruget sker i det af virksomheden opstillede udstyr, at det  

 alene er selskabet, der bestemmer omfanget af belysningen, og at belysningen  

 ikke efter det foreliggende erstatter anden kommunal belysning." Det er SKATs  

 opfattelse, at forholdene vedrørende dette selskabs udlejning af  

 reklamepladser  

 samt drift af reklamesøjler mv. ikke kan sammenlignes med virksomhedens  

 udlejning af materiel til festivaler m.fl.. Bl.a. er der i  

 Landsskatteretssagen  

  ikke tale om udlejning af udstyr/materiel - men udlejning af en  

 adgang/ret til at få ophængt informationsmateriale og reklamer mv. i en  

 periode.  

 Den faktiske drift af reklamesøjlen blev i alle henseender varetaget af  

 selskabet.
I den konkrete  

 sag om anmodning om bindende svar er der som tidligere nævnt tale  

 om,  

 at det udlejede materiel anvendes af festivalen m.fl.
Det er SKATs  

 opfattelse,  

 at man dermed ikke kan adskille forbruget af elektricitet med brugen af  

 materiellet.
Dvs. at elforbrug og benyttelse af det strømforbrugende udstyr  

 hænger sammen.
Det er endvidere  

 SKATs opfattelse, at det i sagen vedrørende virksomheden er forbruget af  

 elektricitet  

 på festivalpladsen, der er afgørende for den mængde elektricitet, som  

 virksomheden skal producere.
Det er derudover SKATs opfattelse - at man ikke  

 som hævdet af virksomheden kan sige, at lejer ikke har indflydelse på  

 omfanget  

 af elektricitet, der anvendes i det lejede materiel.
Tværtimod forholder det  

 sig efter SKATs opfattelse nærmere modsat, idet det ud fra forholdets natur  

 er  

 værten (lejer), herunder scenekunstnere mv. og værtens gæster, der har en  

 afgørende indflydelse på elforbrugets størrelse mv., fx både i forbindelse  

 med  

 koncertafvikling og faciliteterne til servicering mv. af gæsterne.
Konklusion vedrørende SKATs indstilling og begrundelse Det er efter en  

 samlet vurdering af forholdene SKATs opfattelse, at virksomheden ikke  

 opfylder  

 forbrugskriteriet i elafgiftslovens § 11, stk. 1, nr. 1 fsva. den  

 elektricitet,  

 der forbruges i det udlejede materiel, jf. ovennævnte begrundelse.
 Det bemærkes, at  

 der ligeledes ikke er adgang til tilbagebeling af kuldioxidafgiften af det  

 pågældende  

 forbrug af elektricitet, jf. kuldioxidafgiftslovens § 9, stk. 1.
Repræsentantens  

 bemærkninger til SKATs indstilling og begrundelse Følgende er et  

 uddrag af repræsentantens bemærkninger til SKATs indstillling og  

 begrundelse:
 Indledningsvis  

 skal vi slå fast, at de salgs- og leveringsbetingelser, som figurerer på  

 virksomhedens hjemmeside er selskabets almindelige betingelser.  

 Skatterådet anmodes om at bortse fra disse betingelser ved bedømmelse af de  

 fremsendte  

 spørgsmål.
Konceptet med  

 udlejning af generatorer inkl. forbrug af brændstof er nyt, hvilket er  

 baggrunden  

 for, at der i sin tid blev indledt drøftelser med daværende Told- og  

 Skatteregion Thisted.
Først når der er en endelig afklaring af de  

 afgiftsmæssige forhold, vil virksomheden kunne udarbejde standardiserede  

 lejebetingelser, som er egnede til offentliggørelse på selskabets hjemmeside.
Ad.
Højesterets  

 dom af 16. september 2005 Vi er ikke enige  

 i, at der er grundlæggende forskel på den situation, hvor en virksomhed  

 forbruger elektricitet til produktion af gadelys, som sælges til tredjemand,  

 og  

 situationen i nærværende sag, hvor virksomheden forbruger elektricitet til  

 drift af toiletvogne og andet strømforbrugende materiel, som udlejes til  

 tredjemand, men hvor virksomheden er driftsansvarlig.
 I begge  

 situationer er der tale om virksomheder, der anvender elektricitet til  

 formål,  

 henholdsvis salg af lys og udlejning af strømforbrugende materiel, som udgør  

 procesformål.
 Dette skal  

 tillige ses i tæt sammenhæng med Landsskatterettens kendelse af 11. marts  

 2002,  

 hvori det anerkendes, at en virksomheds forbrug af elektricitet i forbindelse  

 med udlejning af reklamesøjler inkl. belysning anses for at udgøre  

 procesformål, jf. i øvrigt vores bemærkninger hertil nedenfor.
 Herudover skal  

 vi præcisere, hvilket også fremgår af den indsendte anmodning, at  

 virksomheden  

 ikke er berettiget til godtgørelse vedrørende levering af elektricitet, der  

 af  

 en festival anvendes til belysning mv. af scene (scenestrøm). Forespørgslen  

 omhandler kun forbrug af elektricitet i toiletvogne og andet strømforbrugende  

 udstyr, som ejes af virksomheden, og som udlejes til festivaler m.fl. incl.  

 forbrug af strøm.
Endvidere skal  

 vi præcisere, at virksomheden har det reelle ansvar for drift af de  

 generatorer, som er udlejet til festivalerne.
Hvis virksomheden har de  

 fornødne  

 ressourcer, anvendes egne medarbejdere, hvorimod der ofte indkøbes ekstern  

 bistand i forbindelse med større festivalarrangementer.
 Som  

 bilag blev fremlagt en faktura fra et el-installatørfirma til  

 virksomheden., som har bistået virksomheden i forbindelse med en  

 musikfestival i 2006, og hvoraf det fremgår, at der i alt er anvendt 471  

 timer.
 Ad  

 Landsskatterettens kendelse af 11. marts 2002 vedrørende forbrug af  

 elektricitet i reklamesøjler mv.
 Efter vores  

 opfattelse tjener Landsskatterettens kendelse vedrørende lysreklamer i det  

 hele  

 til at bekræfte, at virksomheden er berettiget til godtgørelse af el-afgift.
 Af citatet fra  

 kendelsen, jf. sagsfremstillingen, fremgår bl.a.:
Disse kriterier  

 kan i det store og hele overføres på den virksomhed, som selskabet  

 udøver.  

 Således driver virksomheden korttidsudlejning af strømforbrugende  

 udstyr,  

 som er virksomhedens ejendom, og som virksomheden har opstillet på  

 festivalpladser mv.
Virksomheden påtager sig herved en reel erhvervsmæssig  

 risiko i forbindelse med udlejning og drift af det strømforbrugende udstyr.
Omfanget af  

 brugen af udstyret afhænger af flere faktorer, herunder frem for alt  

 besøgstallet på festivalen eller eventet.
Dette søger virksomheden at tage  

 højde for ved indgåelse af aftalen med musikfestivalen.
Det sidste punkt,  

 der vedrører spørgsmålet om, hvorvidt belysningen erstatter anden kommunal  

 belysning,  

 kan ikke længere tillægges vægt, jf.
Højesterets dom.
 Af  

 sagsfremstillingen fremgår endvidere, at der i sagen for Landsskatteretten  

 var  

 tale om udlejning af en adgang/ret til at få ophængt informationsmateriale og  

 reklamer mv.
Hertil skal vi  

 indvende, at i det omfang, der er tale om en adgang/ret, vil dette udgøre en  

 tjenesteydelse, som ikke kan gøres til genstand for udlejning, men derimod  

 udgør et salg af den pågældende ydelse.
Men Landsskatteretten har netop lagt  

 vægt på, at der var tale om udlejningsvirksomhed, hvilket må hvile på, at man  

 anser virksomheden for at bestå i udlejning af lysreklamen for en nærmere  

 aftalt periode.
 Virksomhedens  

 udlejning af strømforbrugende udstyr adskiller sig ikke herfra, idet der i  

 realiteten er tale om en midlertidig overdragelse af retten til at benytte  

 det  

 pågældende udstyr, uden at driftsrisikoen overgår til lejer.
Afrunding Det fastholdes,  

 at virksomheden er berettiget til at få godtgjort el-afgift for brug af  

 elektricitet til drift mv. af strømforbrugende udstyr, og at svaret på det  

 første spørgsmål bør være bekræftende.
 Vi er selvsagt  

 enige i, at der gælder begrænsninger i det omfang, den pågældende  

 elektricitet  

 anvendes til opvarmningsformål, jf. elafgiftsloven § 11, stk. 3. Derimod er  

 der  

 næppe holdepunkter for, at virksomheden anvender elektricitet til formål  

 omfattet af elafgiftslovens § 11, stk. 2 (bilagsvirksomhed), idet udlejning  

 af  

 strømforbrugende materiel ikke er omfattet af bilaget til elafgiftsloven.
SKATs  

 bemærkninger mv. i relation til repræsentantens indlæg SKATs  

 bemærkninger - ad Højesterets dom af 16. september 2005 Forholdet i den  

 pågældende Højesteretssag er som tidligere anført, at der er tale om en  

 "gadelysvirksomhed", som har indgået en kontrakt med Herning  

 Kommune  

 om levering af gadelys, hvor Højesteret har taget stilling til, at  

 virksomhedens  

 forbrug af elektricitet til fremstilling af gadelys er godtgørelsesberettiget  

 efter elafgiftslovens § 11, stk. 1, nr. 1, jf. nedenstående uddrag fra  

 dommen:
"Ifølge  

 elafgiftslovens § 11, stk. 1, nr. 1, og kuldioxidafgiftslovens dagældende §  

 9,  

 stk. 4, nr. 3, kan virksomheder få delvist tilbagebetalt el- og  

 kuldioxidafgift  

 af den af virksomheden forbrugte afgiftspligtige elektricitet.
Højesteret  

 finder, at der ikke i bestemmelsernes ordlyd, forarbejder eller formål er  

 holdepunkter for at begrænse retten til tilbagebetaling til elforbrug, der  

 foregår som led i en særligt kvalificeret produktionsproces.
Ved produktion  

 af  

 belysning anvendes elektricitet, der forbruges som led i produktionen, og  

 sådant elforbrug kan berettige til tilbagebetaling af el- og kuldioxidafgift  

 i  

 medfør af elafgiftslovens § 11, stk. 1, nr. 1, og kuldioxidafgiftslovens  

 dagældende § 9, stk. 4, nr. 3, såfremt de øvrige betingelser herfor er  

 opfyldt." Det er fortsat  

 SKATs opfattelse, at forholdene i Højesteretssagen ikke kan sammenlignes med  

 forholdene  

 i sagen vedrørende virksomheden, og at Højesterets fortolkning af  

 forbrugskriteriet, jf. elafgiftslovens § 11, stk. 1, nr. 1, dermed heller  

 ikke  

 kan overføres til situationen vedrørende virksomheden, hvor der ikke er tale  

 om  

 produktion og salg af gadelys, men forbrug af elektricitet i materiel, som  

 virksomheden udlejer til f.eks. musikfestivaler.
Forbruget af elektricitet er  

 f.eks. til drift af kontormateriel i billet-/infovogne, køle- og fryseanlæg,  

 pumper, anlæg i bartrailere mv.
Endvidere, at virksomheden ved udlejning  

 af materiellet overdrager brugs-/råderetten over materiellet til lejer  

 (musikfestivaler mv.), og at lejer i forbindelse med anvendelsen af det  

 lejede  

 materiel må anses som forbruger af elektriciteten i det lejede materiel.
Det forhold, at  

 virksomheden har et driftsansvar ved driften af el-produktionsanlæggene  

 indebærer ikke, at virksomheden kan anses som "forbruger" af den  

 producerede elektricitet, heller ikke selv om elektriciteten forbruges i  

 materiel, der ejes af virksomheden.
Ejerforholdet er dermed i den forbindelse  

 uden betydning.
Til sammenligning kan f.eks. en udlejer af kontorlokaler mv.  

 heller ikke opnå afgiftsgodtgørelse for elektricitet, der forbruges i  

 udlejede  

 lokaler.
Repræsentanten  

 har endvidere anvendt udtrykket "driftsansvarlig" i forhold til det  

 udlejede materiel.
Det bemærkes hertil, at det forhold, at virksomheden har  

 ansvaret for, at det udlejede materiel er funktionsdygtigt, og at der er  

 elektricitet til rådighed i det udlejede materiel, ikke indebærer, at  

 virksomheden  

 er den faktiske forbruger af elektriciteten.
Som tidligere anført af SKAT, er  

 det ikke virksomheden, der forestår driften og de øvrige aktiviteter, der er  

 i  

 forbindelse med afvikling af f.eks. en musikfestival.
Det er i den  

 forbindelse også uden betydning, at materiellet udlejes inkl. forbrug af  

 elektricitet.
Til sammenligning kan f.eks. en campingplads, der udlejer  

 pladser  

 til campister til en fast pris inkl. forbrug af elektricitet, ikke opnå  

 afgiftsgodtgørelse  

 for campistens elforbrug.
Det samme gælder f.eks. også lystbådehavne, der  

 udlejer liggepladser i havnen til en pris inkl. elforbrug.
 SKATs  

 bemærkninger - ad Landsskatterettens kendelse  


  

 af 11. marts  

 2002 vedrørende forbrug af elektricitet i reklamesøjler mv.
 Det faktuelle i  

 sagen er, at Landsskatteretten afviste told- og skatteregionens begrundelse  

 for, at elforbruget til reklamebelysningen er omfattet af begrebet  

 "reklame" eller "bureauvirksomhed" i bilaget til  

 elafgiftsloven, jf. lovens § 11, stk. 2.
 SKAT har  

 bemærket sig, at det fremgår af kendelsen, at Landsskatteretten har lagt vægt  

 på, at virksomheden alene udlejer og vedligeholder pladserne til ophængning  

 af  

 materialet (plakater, reklamer mv.), men i øvrigt ikke ellers er involveret i  

 idéudvikling, layout eller fremstilling/produktion af materialet.
SKAT fastholder  

 derfor, at det ikke er selve reklamesøjlen, der udlejes, men pladserne i  

 reklamesøjlerne.
Sammenholdt med, at det fortsat er den pågældende  

 virksomhed,  

 der varetager alle aktiviteter, der knytter sig til driften af  

 reklamesøjlerne  

 mv., herunder også bestemmer omfanget af belysningen, kan forholdet i  

 Landsskatteretssagen således ikke sammenlignes med forholdene i sagen  

 vedrørende virksomheden., idet den faktiske fysiske brugs-/råderet over  

 materiellet her er overdraget til lejer (musikfestival mv.).
SKATs  

 bemærkninger - ad Afrunding, herunder endelig indstilling til spørgsmålene Ad spørgsmål 1 Virksomheden  

 opfylder ikke forbrugskriteriet i elafgiftslovens § 11, stk. 1, nr. 1 fsva.  

 den  

 elektricitet, der forbruges i det udlejede materiel, og er ikke  

 berettiget  

 til afgiftsgodtgørelse for elforbrug i det udlejede materiel.
 Det indstilles  

 derfor, at spørgsmål 1 besvares med et nej.
Ad spørgsmål 2 Det er uden  

 betydning for den godtgørelsesmæssige stilling efter elafgiftsloven - om  

 udlejning sker inkl. strømforbrug eller om lejer betaler for strøm efter det  

 faktiske forbrugte antal kWh, idet der i begge tilfælde skal ses på, hvem der  

 er den faktiske forbruger af elektriciteten, jf. elafgiftslovens § 11, stk.  

 1,  

 nr. 1. Dette forhold ændrer dermed ikke på den godtgørelsesmæssige stilling  

 for  

 virksomheden, jf. førnævnte svar på spørgsmål  

 1.
 Det indstilles  

 derfor, at spørgsmål 2 besvares med et nej.
Ad spørgsmål 3 Det er uden  

 betydning for den godtgørelsesmæssige stilling efter elafgiftsloven - om  

 forbruget af dieselolie, som er medgået ved produktion af elektriciteten, er  

 opgjort og faktureret separat, idet der også i dette tilfælde skal ses på,  

 hvem  

 der er den faktiske forbruger af elektriciteten, jf. elafgiftslovens § 11,  

 stk.  

 1, nr. 1. Dette forhold ændrer dermed ikke på den godtgørelsesmæssige  

 stilling  

 for virksomheden, jf. svaret på spørgsmål 1.
 Det indstilles  

 derfor, at spørgsmål 3 besvares med et nej.
Ad spørgsmål 4 Karakteren af  

 det udlejede materiel er i det konkrete tilfælde uden betydning for den  

 godtgørelsesmæssige stilling efter elafgiftsloven, idet det som tidligere  

 nævnt  

 er afgørende, hvem der anvender materiellet og dermed forbruger  

 elektriciteten  

 i forbindelse med drift af materiellet, jf. endvidere svaret på spørgsmål 1.
 Det indstilles  

 derfor, at spørgsmål 4 besvares med et nej.
-- Helt afsluttende  

 har SKAT følgende bemærkninger til det af repræsentanten anførte om, at der  

 næppe er holdepunkter for, at virksomheden anvender elektricitet til formål  

 omfattet af elafgiftslovens § 11, stk. 2, idet udlejning af strømforbrugende  

 materiel ikke er omfattet af bilaget til elafgiftsloven:
Det er fortsat  

 SKATs opfattelse, at når der tages stilling til den godtgørelsesmæssige  

 stilling i medfør af elafgiftslovens § 11, stk. 1, nr. 1 - må det ud fra  

 bestemmelsens ordlyd også indgå, hvorvidt elforbruget sker ved ydelser  

 omfattet  

 af bilaget til elafgiftsloven.
Hvis elforbruget f.eks. knytter sig til  

 forlystelsesvirksomhed, må det dermed indebære, at virksomheden - i givet  

 fald  

 - ikke vil være berettiget til afgiftsgodtgørelse for det elforbrug, der  

 relaterer sig til f.eks. afviklingen af en musikfestival (forlystelse).
Skatterådets  

 afgørelse og begrundelse Skatterådet har  

 på et møde den 21. november 2006 tiltrådt SKATs indstilling og begrundelse,  

 jf.  

 ovenfor.
