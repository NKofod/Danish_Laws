Indledning Den 1. januar 1979 er lov nr. 294 af 8. juni 1978 om offentlige  

 myndigheders registre trådt i kraft.
Loven indeholder en nærmere regulering  

 af den offentlige forvaltnings adgang til at oprette og anvende registre,  

 herunder om adgangen for kommunale myndigheder til at tilslutte sig et  

 register eller registersystem, der er indrettet med henblik på at kunne føres  

 for kommunale myndigheder fra flere kommuner, se nærmere lovens § 7.
 Denne vejledning skal sammenholdes med registertilsynets foreløbige  

 vejledning af 1. marts 1979 om offentlige myndigheders forelæggelse for  

 registertilsynet af sager om oprettelse eller samkøring af registre (se pkt.  

 1) og registertilsynets foreløbige vejledning af 6. marts 1979 om  

 udarbejdelse og fastsættelse af forskrifter for offentlige myndigheders  

 registre (se særligt pkt. 2, pkt. 5-6 og pkt. 15).
Det er i lovens § 7, stk. 4, fastsat, at en kommunal myndighed kun må  

 tilslutte sig et allerede godkendt fællesregister i henhold til vedkommende  

 kommunalbestyrelses beslutning, der træffes i et møde.
Kommunalbestyrelsens  

 beslutning skal straks meddeles registertilsynet med oplysning om eventuelle  

 særlige vilkår for tilslutningen.
Til brug for denne meddelelse er udarbejdet en blanket i 3 eksemplarer.  

 Det ene eksemplar (den blå kopi) er til kommunens eget brug, mens de to andre  

 eksemplarer indsendes til registertilsynet.
Blanketten, der er optrykt som  

 bilag til vejledningen, kan rekvireres hos registertilsynet, Gyldenløvesgade  

 19, 4. sal, 1600 København V, (* 2) tlf. (01) 14 38 44. Såfremt der opstår  

 tvivlsspørgsmål i forbindelse med blankettens udfyldelse, kan spørgsmål herom  

 rettes til registertilsynet.
 Opmærksomheden henledes i øvrigt på finansministeriets  

 (administrationsdepartementets) skrivelse af 9. marts 1979 (j.nr. 611.0-8c)  

 til alle primærkommuner om indberetning til finansministeriet om visse  

 fælleskommunale registre.
Tidspunktet for meddelelsen Som anført ovenfor skal en kommunalbestyrelses beslutning om tilslutning  

 til et godkendt fælleskommunalt register straks meddeles registertilsynet.
 For så vidt angår de fælleskommunale registre eller registersystemer, der  

 var taget i brug inden lovens ikrafttræden, får loven først virkning den 1.  

 januar 1980, jfr. lovens § 30, stk. 2. Registertilsynet vil i slutningen af  

 1979 udsende en liste til samtlige kommuner over de eksisterende registre  

 eller registersystemer, der er fastsat forskrifter for, således at  

 kommunalbestyrelserne inden 1. januar 1980 kan meddele registertilsynet,  

 hvilke fælleskommunale registre eller registersystemer, de er tilsluttet.
Bemærkninger til blanketten Meddelelsen skal indeholde oplysning om, hvilket fælleskommunalt register,  

 der sker tilslutning til.
Der skal således angives titel og dato for  

 godkendelsen i finansministeriet (administrationsdepartementet). Det skal  

 endvidere angives, hvem der har fastsat forskrifter for det godkendte  

 register og dato herfor, idet der af finansministeren eventuelt kan være  

 truffet beslutning om, at en anden minister skal fastsætte forskrifterne,  

 jfr. lovens § 7, stk. 1.
Det skal på blanketten af hensyn til eventuel inspektion fra  

 registertilsynet oplyses, hvor registeret fysisk føres.
Der vil således ofte  

 være tale om, at det er Kommunedata som edb-servicebureau, som forestår drift  

 m.v. af registeret.
Såfremt registeret derfor fysisk føres på et af  

 Kommunedatas regionale centre, bør det anføres på blanketten, hvilket af  

 centrene, der benyttes.
 Endelig skal eventuelle særlige vilkår for tilslutningen (f. eks.  

 supplerende bestemmelser til de fastsatte forskrifter om lokale kommunale  

 forhold) angives.
Registertilsynet, den 4. juli 1979 P.
R.
V.
