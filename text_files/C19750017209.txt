(Til samtlige ministerier m.v.) 1. I tilslutning til finansministeriets  

 cirkulæreskrivelse af10. september 1975 vedrørende nye ansættelsesområder for tjenestemænd  

 skal man meddele, at finansministeriet har foranlediget fremstillet nye  

 trykte formularer til ansættelsesbreve i henhold til tjenestemandslovens § 9,  

 stk. 1, til brug ved kongelig udnævnelse af tjenestemænd i staten og til brug  

 ved ansættelse af tjenestemænd i staten i øvrigt.
Disse formularer, Fi 31 og Fi 32, skal anvendes i forbindelse med  

 ansættelser og udnævnelser, der sker 1. oktober 1975 eller derefter.
Til brug  

 ved kongeligt udnævnte tjenestemænds afgivelse af løfteerklæring i henhold  

 til grundlovens § 27, stk.1, benyttes den hidtil anvendte formular, Fi 33.
 Eksemplarer af formularer til ansættelsesbreve og løfteerklæring kan som  

 hidtil rekvireres hos statens trykningskontor.
2. Opmærksomheden henledes på, at det ved  

 udarbejdelsen af bestemmelserne i tjenestemandslovens § 9 er forudsat, at ansættelsesbreve  

 indeholder tydelig præcisering af ansættelsens form (ansættelse på prøve,  

 varig ansættelse eller ansættelse på åremål), jfr. lovenes § 2, sammenholdt  

 med § 2 i lov nr. 173 af 28. april 1971 om kongelig udnævnelse og  

 åremålsansættelse af visse tjenestemænd.
I overensstemmelse hermed må det i kongelige ansættelsesbreve anføres, om  

 ansættelse finder sted i form af varig ansættelse eller som ansættelse på  

 åremål.
Ved andre ansættelser angives i ansættelsesbrevet, om ansættelse sker  

 på prøve, som varig ansættelse eller som ansættelse på åremål.
 3. Den udfyldende tekst i de nye formularer til  

 ansættelsesbreve affattes efter de retningslinier, der er angivet i følgende  

 eksempler:
a.
Ansættelse på prøve.
»....... som (stillingsbetegnelse) på prøve med et ansættelsesområde, der omfatter (vedkommende ministerium med  

 tilhørende institutioner)».
For administrative tjenestemænd, der ved  

 ansættelsen får tjenestested i hovedstadsområdet, desuden: »(og samtlige  

 andre ministeriers departementer) ......«.
b.
Varig ansættelse.
»....... som (stillingsbetegnelse) med varig ansættelse med et ansættelsesområde, der omfatter (vedkommende ministerium med  

 tilhørende institutioner)».
For administrative tjenestemænd, der ved  

 ansættelsen får tjenestested i hovedstadsområdet, desuden:»(og samtlige  

 andre ministeriers departementer) ......«.
 c. Åremålsansættelse.
»....... som (stillingsbetegnelse) på åremål i ... år med et ansættelsesområde, der omfatter (vedkommende  

 ministerium/institution) ......«.
d.
Ansættelsesbrevets fod.
 »Ansættelsesbrev for (navn) som (stillingsbetegnelse) på prøve/med  

 varig ansættelse/på åremål«.
4. I ansættelsesbreve angives datoen, fra hvilken  

 ansættelsen i den pågældende tjenestemandsstilling finder sted, og ansættelsesbrevet  

 forsynes med dato for underskrivelsen.
Ved enhver ansættelse i tjenestemandsstilling bedes påset, at ansættelsen sker med virkning fra den 1. i en måned, og det må tilstræbes,  

 at ansættelsesbrev foreligger underskrevet før den dato, fra hvilken  

 ansættelsen regnes.
 Ansættelse - regnet fra den 1. i en måned - kan dog finde sted i de  

 nedenfor anførte tilfælde med virkning fra et tidspunkt, der ligger forud for  

 ansættelsesbrevets datering, når den, der ansættes, har varetaget de med  

 stillingen forbundne arbejdsopgaver fra det tidspunkt, fra hvilket  

 ansættelsen regnes:
5. Ifølge tjenestemandslovens § 9, stk. 2, meddeles  

 det samtidig med ansættelsen tjenestemanden, efter hvilken lønramme han for tiden  

 aflønnes, og på hvilket tjenestested han indtil videre skal forrette  

 tjeneste.
 I denne meddelelse kan endvidere anføres andre særlige forhold vedrørende  

 ansættelsesforholdet, f.eks. om eventuelle til stillingen knyttede generelle  

 og særlige tillæg, om forkortet prøvetjeneste ifølge §§ 6 og 7 i økonomi- og  

 budgetministeriets bekendtgørelse nr. 96 af 20. marts 1972, om forhøjet løn-  

 eller pensionsanciennitet m.v. eller om en af Nævnet for helbredsbedømmelser  

 i tjenestemandssager fastsat lønafkortning, ligesom der i meddelelsen  

 eventuelt vil kunne ske en nærmere præcisering af, hvilke institutioner m.v.  

 ansættelsesområdet for tiden omfatter.
8. økonomi- og budgetministeriets cirkulære nr. 176 af  

 25. juli 1973 om nye ansættelsesbreve m.v. for tjenestemænd i staten ophæves.
Finansministeriet, den 26. september  

 1975 P.
M.
V.
