Tilsidesat god revisorskik Afgiver urigtig skriftlig erklæring Den 22. september 1998  afsagde Revisornævnet i  

 sagen j. nr. 96-207.073    Dansk Combi Vent ApS mod registreret revisor  

 Tonny Skov Pedersen  sålydende KENDELSE:
 Ved kendelse afsagt den 12. september 1996  af  

 Disciplinærnævnet for Registrerede  Revisorer (sag nr.  

 R-23/1995)  fandt Disciplinærnævnet på baggrund af en  

 klage fra Dansk Combi Vent ApS, at registreret  revisor Tonny Skov  

 Pedersen  havde tilsidesat god revisorskik, jf.  § 9, stk. 3, og §  

 4a, stk. 2, i lov om registrerede revisorer, idet han havde afgivet urigtig  

 skriftlig erklæring og ikke udført sit hverv med den omhu og  

 nøjagtighed, som hvervets beskaffenhed tillod.
 Indklagede fandtes endvidere ved at have bistået med  

 konciperingen af en købekontrakt at have udført advokatarbejde  

 og derved handlet i modstrid med god revisorskik.
 For disse forseelser blev indklagede pålagt en  

 bøde på 50.000 kr.
 Indklagede blev frifundet for en række andre  

 klagepunkter.
 Ved skrivelse af  11. december 1996 har indklagede  

 ved advokat Christian Petri indbragt kendelsen for Revisornævnet med  

 påstand om frifindelse, subsidiært at bøden  

 nedsættes til et mindre beløb efter Revisornævnets  

 skøn.
 Klageren er opfordret til at fremkomme med en  

 udtalelse.
 Sagen er behandlet på et møde i  

 Revisornævnet den 27. august 1998 .
 Indklagedes advokat har i sin indbringelsesskrivelse af  

 11. december 1996 anført:
" Vedrørende kendelsens klagepunkt 4:
 ..bestrides, idet der var udfærdiget revision af  

 det tilgodehavende anført i vurderingsberetningen på kr.  

 640.800,- hos selskabsdeltagerne DCV ApS, idet der forelå et udkast til  

 årsregnskab for 1994 for det pågældende selskab, hvor der  

 alene til brug for endelig udarbejdelse af årsregnskab manglede en  

 endelig opgørelse af en mellemregning vedrørende nogle  

 udlæg, som selskabsdeltagerne havde afholdt på selskabets vegne  

        .
Det var således korrekt at revisor Tonny Skov  

 Pedersen anførte i sin vurderingsberetning af 26. januar 1995 og i den  

 senere allonge til vurderingsberetning af 20. marts 1995, at revision var  

 foretaget, således at tilgodehavendet mindst udgjorde kr.  

 640.800,- Disciplinærnævnet lægger herefter til  

 grund, at der således ikke var kr. 640.800,- i tilgodehavender som  

 anført af revisor Tonny Skov Pedersen men alene de kr. 460.000,- som  

 anført af revisor Karin Hansen, hvorefter  

 Disciplinærnævnet konkluderer, at der således ikke var et  

 tilstrækkeligt grundlag til stiftelse af et aktieselskab med en kapital  

 på minimum kr. 500.000,-.
 Denne konklusion bestrides, idet revisor Tonny Skov  

 Pedersen i det opgjorte tilgodehavende i DCV ApS på kr. 640.800,- her  

 havde forudsat, at de samme selskabsdeltageres tilgodehavender i selskabet  

 Overfladebehandlerne A.m.b.a. var overtaget af DCV ApS i forbindelse med  

 Overfladebehandlernes A.m.b.a. s overdragelse af aktiviteter til DCV ApS pr.  

 1. juli 1994.
 At der var fundet en egentlig overdragelse sted lader sig  

 dokumentere derved, at DCV ApS i perioden fra 1. juli 1994 til 31. december  

 1994 fakturerede direkte i DCV ApS s navn vedrørende aktiviteter, som  

 tidligere havde været hos Overfladebehandlerne A.m.b.a.
 Revisor Karin Hansen har af en eller anden ikke  

 nærmere dokumenteret grund ikke anset overdragelsen af  

 Overfladebehandlerne A.m.b.a. til DCV ApS for en realitet i 1994, hvorfor  

 revisor Karin Hansen således har udarbejdet et årsregnskab for  

 1994 for DCV ApS og et årsregnskab for Overfladebehandlerne A.m.b.a.  

 for 1994. Selskabsdeltagerne i DCV ApS havde som tidligere nævnt i  

 henhold til dette regnskab et tilgodehavende i selskabet på ca. kr.  

 460.000,-.
 Selskabsdeltagerne i Overfladebehandlerne A.m.b.a. havde i  

 henhold til det selvstændige udarbejdede regnskab for dette selskab et  

 tilgodehavende på kr. 341.310,-. Det bemærkes, at Kell Hellmann  

 ejede halvdelen af andelskapitalen og derfor udgjorde hans  

 andelstilgodehavende kr. 170.655,-. Samme Kell Hellmann var selskabsdeltager  

 i DCP ApS og stifter af CMI A/S.
 Sammenfattende kan det således konkluderes, at selv  

 når revisor Karin Hansens regnskaber lægges til grund med  

 udgangspunkt i samme virksomheder som revisor Tonny Skov Pedersen gjorde i  

 forbindelse med udfærdigelse af vurderingsberetning og allonge, da  

 ville stifternes anfordringstilgodehavender samlet andrage kr. 460.000,- +  

 170,655,- eller i alt kr. 630.655,-, hvorfor der rent faktisk var en kapital  

 på minimum kr. 500.000,- tilstede, således at  

 vurderingsberetningen og allonge udarbejdet af revisor Tonny Skov Pedersen  

 også var korrekt set i forhold til de senere regnskaber udarbejdet af  

 revisor Karin Hansen.
Den i vurderingsberetningen og allongen angivende  

 opgørelse af tilgodehavender var således korrekt og stiftelsen  

 af selskabet CMI A/S således tillige en realitet.
En likviditation af  

 selskabet CMI A/S var således aldeles unødvendig som  

 følge heraf.
At likviditationen evt. har haft et andet formål,  

 er denne sag uvedkommende.
Det gøres derfor principalt gældende, at revisor Tonny Skov Pedersen som følge af  

 ovenstående ikke har afgivet en urigtig skriftlig erklæring og  

 derfor ikke har handlet i  strid med § 9 stk. 3 og § 4a stk. 2  

og således ikke tilsidesat god revisorskik.
Det gøres subsidiært gældende, at forholdet og handlemåden alene kan karakteriseres  

 som en overtrædelse af § 4 a stk. 2.
 Vedrørende kendelsens andet punkt:
Det bestrides, at revisor Tonny Skov Pedersen har  

 udført advokatarbejde, idet revisor Tonny Skov Pedersen alene  

 udfærdigede et udkast til brug for egentlig kontraktudfærdigelse  

 af selskabets advokat.
Det er almindelig praksis, at revisorer udarbejder en  

 råskitse til en kontrakt med de relevante regnskabstal til brug for  

 selskabets advokats berigtigelse af den endelige kontrakt   .
 Da revisor Tonny Skov Pedersen således erfarede, at  

 selskabet DCV ApS ikke ønskede at anvende advokat     som følge  

 af den opståede tvist og at det således stod revisor Tonny Skov  

 Pedersen klart, at den skitse til kontrakt, han tidligere havde udarbejdet  

 ikke ville blive berigtiget at en advokat, medførte det, at revisor  

 Tonny Skov Pedersen straks meddelte, at han fraskrev  sig ethvert ansvar i  

 juridisk henseende for den udarbejdede skitse til kontrakt.
 Revisor Tonny Skov Pedersen er på side 6 nederst  

 citeret for: "Han bistod med at lave købekontrakten for at  

 klageren kunne undgå udgift til advokat." Denne gengivelse er ikke  

 korrekt, idet der i øvrigt henvises til ovenstående.
 Det bestrides således som følge af  

 ovennævnte konkrete hændelsesforløb, at revisor Tonny Skov  

 Pedersen har udført advokatarbejde.
 Det bemærkes i den forbindelse, at den  

 pågældende skitse til kontrakt hverken er underskrevet eller  

 stemplet som følge af, at revisor Tonny Skov Pedersen netop gik ud  

 fra, at den endelige kontrakt skulle udfærdiges af selskabets  

 advokat.
Det bemærkes endeligt, at der flere gange i  

 kendelsen henvises til "indklagedes forklaring". Efter anmodning  

 har jeg modtaget vedlagte protokoludskrift, som på ingen måde  

 viser, hvad indklagede egentlig forklarede, hvorfor en henvisning hertil i  

 kendelsen ikke kan tillægges nogen vægt.	" Klagerens advokat har i skrivelse af 24. juni 1997  

 anført:
"     . at indklagede ved sin vurderingsberetning og  

 allonge har afgivet urigtige oplysninger til Erhvervs- og Selskabsstyrelsen  

 med den virkning, at selskabet har måttet likvideres som værende  

 stiftet på urigtigt grundlag." Klageren har bestridt, at der skulle udarbejdes endelige  

 dokumenter af klagerens daværende advokat.
 Indklagedes advokat har i skrivelse af 1. august 1997  

 anført:
 "     .. at det pågældende udkast til  

 købekontrakt blev udarbejdet af revisor Tonny Skov Pedersen i  

 efteråret 1994, idet overtagelsesdagen var fastsat til den 1. juli 1994  

   ..
Det bemærkes således, at da revisor Tonny Skov  

 Pedersen udarbejdede udkast til købekontrakt var det under  

 forudsætning af, at advokat     i efteråret 1994 skulle udarbejde  

 endelig købekontrakt	" På mødet i Revisornævnet mødte  

 for klageren Marianne Hellmann med advokat Mads Marstrand-Jørgensen v.  

 advokatfuldmægtig Thomas Mølsgaard.
 Indklagede mødte med advokat Christian Petri.
Indklagede har i tilslutning til det, der er  

 anført i skrivelsen af 11. december 1996 vedrørende  

klagepunkt 4 forklaret, at han naturligvis ikke havde revideret hele  

 regnskabet, der jo kun forelå i udkast.
Men han havde, som  

 anført i erklæringen af 26. januar 1995 vurderet og revideret  

 dette tilgodehavende.
Han havde revideret denne konto og de bilag, der  

 knyttede sig dertil.
Han kunne stå inde for dette tilgodehavende.
Efter  

 hans opfattelse var selskabet "Overfladebehandlerne" reelt  

 overtaget af DCV ApS medio 1994. Ikke blot skete der for begge selskaber  

 fakturering direkte i DCV ApS, men der var yderligere i 1994 sendt skrivelse  

 ud til kunderne, om at DCV ApS havde overtaget selskabet  

 Overfladebehandlerne.
Marianne Hellmann har i tilslutning hertil  

 forklaret, at hun ikke husker, hvorfor den påtænkte  

 sammenlægning af selskaberne ikke fandt sted.
Hun mener, der skete  

 fakturering i selskaberne hver for sig.
Hun husker ikke, at der skulle  

 være skrevet til kunderne om, at DCV ApS  havde overtaget  

 Overfladebehandlerne, men hun kan ikke afvise det.
Vedrørende købekontrakten har  

 indklagede forklaret, at dette udkast blev udfærdiget i august  

 måned 1994. Det var tænkt som et oplæg til den  

 daværende advokat.
Da advokaten fratrådte, spurgte indklagede,  

 hvem der så skulle stå for kontrakten.
Der blev svaret, at man  

 ikke ville bruge penge på advokatbistand i den anledning.
Han fraskrev  

 sig derfor straks ethvert ansvar, jf. skrivelsen af 11. december 1996. Han  

 husker ikke, om han talte med Marianne eller Kim Hellmann.
Der foreligger  

 intet skriftligt herom.
Vedrørende klagepunkt 3 om udbetaling af  

 171.477 kr. til Kim Hellmann, uden at beløbet er lønangivet,  

 har indklagede forklaret som gengivet i Disciplinærnævnets  

 kendelse.
Der blev ikke beregnet løn til aktionærkredsen.
Han  

 mener ikke, der skulle trækkes kildeskat for så vidt angår  

 Kim Hellmann på grund af det uudnyttede skattemæssige underskud  

 fra 1989. Der skulle have været indbetalt arbejdsmarkedsbidrag.
 Revisornævnets bemærkninger:
 Ad klagepunkt 4:
Således som sagen er oplyst for Revisornævnet,  

 må det lægges til grund, at indklagede afgav erklæringerne  

 af 26. januar og 20. marts 1995 ud fra den forudsætning, at DCV ApS  

  planlagte overtagelse af Overfladebehandlerne A.m.b.a. om ikke formelt  

 så dog reelt var kommet i stand.
Revisornævnet finder, at  

 indklagede havde et vist grundlag for denne antagelse og finder ikke at kunne  

 forkaste indklagedes forklaring om at have "revideret" den post,  

 der var relevant for vurderingen af anfordringstilgodehavendet.
 Uanset, at indklagede burde have udvist større omhu  

 med hensyn til at sikre sig, at hans forudsætning holdt stik, findes  

 det dog overvejende betænkeligt at anse indklagede skyldig i dette  

 forhold, og han frifindes derfor i forhold 4.
 Ad købekontrakten:
 Selv om indklagedes egen forklaring lægges til  

 grund, findes udarbejdelsen af kontrakten, der fremstår som en fuldt  

 færdig kontrakt, at måtte betegnes som advokatarbejde.
Det bemærkes i øvrigt, at det måtte  

 påhvile indklagede at kunne dokumentere, at han havde tilbagekaldt  

 kontrakten eller på anden måde gjort det klart, at dokumentet  

 ikke måtte anvendes uden advokatmedvirken.
Dette har indklagede ikke  

 kunnet.
Det tiltrædes derfor, at indklagede på dette punkt har  

 handlet i strid med god revisorskik.
 Ad klagepunkt 3:
Da der ikke var udstedt frikort til Kim Hellmann,  

 påhvilede det, som anført af Disciplinærnævnet,  

 klageren at indeholde og indbetale A-skat.
Det hører med til god  

 revisorskik over for arbejdsgiveren klart og tydeligt at påtale  

 eventuelle tilsidesættelser af denne forpligtelse.
Revisor må  

 endvidere i givet fald kunne dokumentere, at sådan påtale har  

 fundet sted.
Indklagede har ikke dokumenteret, at han som hævdet har  

 påtalt forholdet over for klageren.
Indklagede findes derfor i dette  

 forhold at have tilsidesat god revisorskik.
Det bemærkes, at det i  

 denne forbindelse er uden betydning, at indklagede mente, at Kim Hellmann  

 havde et uudnyttet skattemæssigt underskud.
I det anførte omfang findes indklagede at have  

 tilsidesat god revisorskik, jf. § 4a, stk. 2, i lov om registrerede  

 revisorer.
Sanktionen fastsættes i medfør at samme lovs § 11a  

 til en bøde på 20.000 kr.
 Det bestemmes i medfør af  bekendtgørelse om  

 Revisornævnet § 11, stk. 3, at kendelsen skal  

 offentliggøres.
 Thi bestemmes:
 Disciplinærnævnets kendelse ændres,  

 således at registreret revisor Tonny Skov Pedersen skal betale en  

 bøde på 20.000 kr.
