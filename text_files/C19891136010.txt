 Justitsministeriet ændrer om kort tid reglerne om størst tilladte længde  

 for sættevogne og sættevognstog.
 De nye regler, der på nuværende tidspunkt er underskrevet af  

 justitsministeren og vil blive optaget i Lovtidende snarest muligt, vil gælde  

 for alle sættevognstog og sættevogne uanset registreringstidspunktet.
 Ændringerne skyldes et nyt EF-direktiv og vedrører dels danske køretøjer,  

 dels udenlandske køretøjer.
For danske sættevognstog indebærer ændringen for det første, at den størst  

 tilladte længde forøges med 0,5 m fra 16 m til 16,5 m.
For det andet indføres  

 som noget nyt en begrænsning for selve sættevognens længde.
Denne begrænsning  

 går ud på, at der fra sættevognens hovedbolt højst må være en nærmere fastsat  

 afstand til henholdsvis sættevognens forende og bagende.
Justitsministeriet skal meddele, at man ikke har indvendinger mod, at der  

 straks benyttes sættevognstog på op til 16,5 m, selv om regelændringen endnu  

 ikke er trådt i kraft.
Man skal således anmode om, at der fra politiets side  

 ikke skrides ind over for sådanne vogntog.
 For udenlandske sættevognstog gælder, at de på samme måde straks kan  

 benyttes til kørsel her i landet, såfremt længden ikke overstiger 16,5 m.
 Det er dog en konsekvens af EF-direktivet, at udenlandske sættevogne, der  

 isoleret set ikke opfylder begrænsningerne for sættevognes længde, efter  

 ikrafttrædelsen af de nye regler kun vil kunne anvendes i vogntog, hvis  

 samlede længde ikke overstiger 15,5 m.
Justitsministeriet skal imidlertid meddele, at politiet som led i den  

 løbende færdselskontrol af såvel danske som udenlandske køretøjer i  

 almindelighed kan indskrænke sig til at påse, at vogntogslængden på 16,5 m  

 ikke overskrides.
Justitsministeriet forudsætter herved, at de nye  

 længdemæssige begrænsninger for sættevogne vil blive kontrolleret af Statens  

 Bilinspektion for danske sættevognes vedkommende.
 De nye regler vil blive gennemført ved 3 bekendtgørelser, som ændrer:
 1. Bekendtgørelse nr. 330 af 21. juni 1977 om  

 køretøjers største bredde, længde, højde, vægt og akseltryk.
 2. Bekendtgørelse nr. 504 af 22. juli 1987 om  

 udenlandske køretøjers adgang til Danmark.
 3. Bekendtgørelse nr. 64 af 24. januar 1989 om synsfri  

 sammenkobling af lastbiler og sættevogne.
 P.M.V.
 E.B.
