 Efter straffelovens § 287 kan berigelseskriminalitet straffes med bøde  

 (eller hæfte) og behandles efter reglerne om politisager, når den må anses  

 mindre strafværdig på grund af de omstændigheder, hvorunder handlingen er  

 begået, det lidte formuetabs ringe betydning eller andre omstændigheder.
 Om valget mellem straffelovens § 285 og § 287 foreligger i trykt praksis  

 nedenstående afgørelser.
 Henført under § 287:
 U 1977.611 Ø : Tjenerunderslæb med hensyn til 1.588 kr., der var  

 indkasseret som betaling fra gæster.
 U 1979.817 Ø : 20-årig kvinde opbevarede effekter til en nettoværdi af  

 2.000 kr., som var stjålet af en broder og afleveret på hendes bopæl, til  

 dels medens hun ikke var hjemme.
 Landsretten henførte forholdene til § 287, stk. 1 »også henset til de  

 omstændigheder, hvorunder forholdene er begået«.
 U 1980.429 V: Hæleri med hensyn til checkblanket. (Men udgivelsen af  

 checkblanketten forsynet med falsk navn og omsat for 500 kr. blev af  

 landsretten henført under § 172, stk. 1).
U 1980.467 Ø : Tyveri af 5 ruller gardinstof til en nettoværdi (=  

 indkøbspris) af 2.100 kr. fra en udstillingskasse udenfor en forretning  

 begået af en flere gange straffet alkoholiker.
Idømt 14 dages hæfte.
 Følgende forhold er uanset påstand om anvendelse af § 287 efter deres  

 beskaffenhed blevet henført under § 285:
 Hæleri ved omsætning for 1.500 kr. af TV-apparat til en værdi af ca. 7.000  

 kr. (U 1977.376 Ø).
 4 tilfælde af tyveri af ialt 280 kr. fra patienter på forsorgscenter (U  

 1978.382 V).
 Skyldersvig ved salg for 2.200 kr. af farve-TV, hvor der var gjort udlæg  

 for 1.735 kr. (U 1980.468 Ø).
 Det fremgår af denne praksis, som det også fremhæves i min meddelelse af  

 1. februar 1973 om området for straffelovens § 287 med flere bestemmelser,  

 optrykt i Anklagemyndighedens Årsberetning for 1973, at afgørelsen af, om et  

 forhold kan henføres under § 287, beror på en samlet konkret vurdering af  

 strafværdigheden omfattende overtrædelsens omfang og omstændigheder,  

 anvendelsen af udbyttet, sigtedes alder og personlige forhold, og oplysninger  

 om tidligere sager.
 Værdigrænsen:
 Formuetabets ringe betydning er en af de omstændigheder, der kan begrunde  

 subsumption under § 287. De almindelige grænser for denne vurdering er senest  

 fastlagt i meddelelse nr.1/77. Som følge af prisudviklingen i den forløbne  

 tid fastsættes disse grænser for fremtiden således:
Tyveri bør i reglen ikke afgøres efter straffelovens § 287, hvis gerningen  

 har rettet sig mod værdier, der overstiger 2.000 kr.
Grænsen for underslæb og  

 bedrageri forhøjes til 2.500 kr., eventuelt lidt højere, når erstatning er  

 betalt.
Advarsel som sanktion, jfr.
RM 14/1977 (butikstyveri).
 Advarsel på stedet efter pkt. 3.1 jfr. pkt. 1 kan fremtidig anvendes, hvis  

 det stjålnes værdi (udsalgspris) ikke overstiger 50 kr.
 Værdigrænsen for advarsel meddelt af ledende polititjenestemand eller ved  

 skrivelse fra politikontoret, jfr. pkt. 3.2, forhøjes til 150 kr.  

 (udsalgspris).
