 Bekendtgørelse af overenskomst af 25. marts 1968 med Indien om et dansk  

 fødevarelån nr. 2.
 Den 25. marts 1968 er der i København indgået følgende overenskomst mellem  

 Danmark og Indien om ydelse af et dansk fødevarelån nr. 2 til Indien:
DEN ANDEN OVERENSKOMST mellem Danmarks regering og Indiens regering om et dansk fødevarelån til  

 Indien.
 Danmarks regering og Indiens regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der skal ydes et dansk fødevarelån til Indien i  

 overensstemmelse med følgende bestemmelser:
Artikel I Lånet.
 Danmarks regering (i det følgende benævnt långiveren) vil stille et  

 fødevarelån på tredive millioner danske kroner til rådighed for Indiens  

 regering (i det følgende benævnt låntageren) til indkøb af fødevarer som  

 beskrevet i denne overenskomsts artikel VI.
Artikel II Lånekontoen.
Stk. 1 En konto betegnet »særlig fødevarekonto nr. 2 for Indiens  

 regering« (i det følgende benævnt »særlig fødevarekonto nr.  

 2«) vil blive åbnet i Danmarks Nationalbank (som handler på långiverens  

 vegne) til fordel for låntageren efter The Chief Accounting Officer to the  

 High Commissioner for India in the United Kingdom, London, (som handler på  

 låntagerens vegne). Långiveren vil drage omsorg for, at der altid er  

 tilstrækkelige midler til rådighed på den særlige fødevarekonto nr. 2 til at  

 sætte låntageren i stand til at betale rettidigt for de varer, som  

 kontraheres under dette lån, dog således, at de beløb, der efterhånden  

 stilles til rådighed for låntageren, ikke tilsammen overstiger det i artikel  

 I angivne lånebeløb.
Stk. 2 Låntageren eller The Chief Accounting Officer to the High Commissioner for  

 India in the United Kingdom, London, (som handler på låntagerens vegne) skal  

 være berettiget til på de i denne overenskomst fastsatte vilkår på den  

 særlige fødevarekonto nr. 2 at trække de beløb, der er nødvendige til  

 betaling for varer, som kontraheres i medfør af låneoverenskomsten.
Artikel III Rentefoden.
 Lånet er rentefrit.
Artikel IV Tilbagebetaling.
Stk. 1 Låntageren skal tilbagebetale långiveren den på den særlige fødevarekonto  

 nr. 2 trukne hovedstol i femogtredive halvårlige afdrag, hvert på 830.000  

 danske kroner, første gang den 30. september 1975, og et sidste afdrag på  

 950.000 danske kroner, som betales den 31. marts 1993.
Stk. 2 Låntageren har ret til forud for forfaldstiden helt eller delvis at  

 tilbagebetale hovedstolen af et eller flere afdrag på lånet på grundlag af  

 låntagerens angivelser.
Artikel V Betalingssted.
 Låntageren vil tilbagebetale lånet til Danmarks Nationalbank i konvertible  

 danske kroner til kredit for finansministeriets løbende konto i Danmarks  

 Nationalbank.
Artikel VI Indiens anvendelse af lånet.
Stk. 1 Låntageren vil anvende låneprovenuet til finansiering af import (herunder  

 omkostninger ved transport fra Danmark til Indien) af dansk mælkepulver eller  

 sådanne andre fødevarer og fornødenheder til landbruget, af dansk oprindelse,  

 som måtte blive fastsat ved indbyrdes aftale.
Den samlede udbetaling må ikke  

 overstige det i artikel I omhandlede beløb på tredive millioner danske  

 kroner.
Stk. 2 De betalingsbetingelser, der fastsættes i kontrakter eller dokumentation  

 af at en ordre er afgivet til en dansk eksportør vedrørende leverancer af den  

 ovenfor beskrevne art, skal betragtes som normale og rimelige, når der ikke i  

 sådanne kontrakter eller anden dokumentation indgår bestemmelser om særlige  

 kreditydelser fra danske eksportører.
Stk. 3 Låntageren kan trække på den i artikel II nævnte konto i Danmarks  

 Nationalbank i to år efter overenskomstens ikrafttræden eller et sådant andet  

 tidspunkt, som måtte blive aftalt mellem långiveren og låntageren.
Artikel VII Ikke-diskrimination.
Stk. 1 Med hensyn til betalingen af lånet forpligter låntageren sig til ikke at  

 give långiveren en mindre gunstig behandling end den, der gives andre  

 udenlandske kreditorer.
Stk. 2 Alle afskibninger, der omfattes af denne overenskomst, skal ske i  

 overensstemmelse med princippet om skibes frie deltagelse i den  

 internationale handel i fri og lige konkurrence.
Artikel VIII Diverse bestemmelser.
Stk. 1 Før det første træk på den i artikel II omtalte særlige fødevarekonto nr.  

 2 skal låntageren godtgøre over for långiveren, at alle forfatningsmæssige og  

 andre vilkår fastsat i lovgivningen i låntagerens hjemland er blevet opfyldt,  

 således at denne låneoverenskomst vil udgøre en gyldig forpligtelse, som er  

 bindende for låntageren i henhold til låneoverenskomstens bestemmelser.
Stk. 2 Låntageren skal over for långiveren fremlægge bevis for, at den eller de  

 personer, der disponerer på låntagerens vegne eller udfærdiger dokumenter i  

 henhold til denne overenskomst, er bemyndiget hertil, samt afgive bekræftede  

 prøver på alle sådanne personers underskrifter.
Stk. 3 Enhver meddelelse eller anmodning i medfør af denne overenskomst og enhver  

 ifølge denne overenskomst påtænkt aftale mellem parterne skal være skriftlig.  

 En sådan meddelelse eller anmodning skal anses for behørigt afgivet eller  

 fremsat, når den er afleveret personligt eller pr. post, telegram eller  

 radiogram til den pågældende part på dens i denne overenskomst angivne  

 adresse eller på en sådan anden adresse, som vedkommende part måtte have  

 angivet over for den part, der afgiver en sådan meddelelse eller fremsætter  

 en sådan anmodning.
Artikel IX Særlige bestemmelser.
Lånets hovedstol skal tilbagebetales uden fradrag af og fritaget for alle  

 skatter og afgifter samt alle i medfør af låntagerens lovgivning pålagte  

 restriktioner.
Denne overenskomst skal være fritaget for alle nuværende og  

 fremtidige afgifter, som pålægges i medfør af låntagerens lovgivning eller i  

 medfør af gældende lov inden for låntagerens områder, ved eller i forbindelse  

 med dens udfærdigelse, udstedelse, overlevering eller registrering.
Artikel X Annullering og suspension.
Stk. 1 Låntageren kan ved meddelelse til långiveren annullere ethvert lånebeløb,  

 som låntageren ikke måtte have trukket.
 Såfremt et af følgende forhold måtte indtræffe og bestå, kan långiveren  

 ved meddelelse til låntageren helt eller delvis suspendere låntagerens ret  

 til at trække på den særlige fødevarekonto nr. 2:
Stk. 2 Låntagerens ret til at trække på den særlige fødevarekonto nr. 2 skal  

 efter omstændighederne forblive helt eller delvis suspenderet, indtil det  

 eller de forhold, som foranledigede suspensionen, er ophørt, eller indtil  

 långiveren har meddelt låntageren, at retten til at foretage træk er  

 genoprettet, alt efter hvilken af situationerne der indtræffer først.
Retten  

 til at foretage træk i henhold til en sådan meddelelse om dens genoprettelse  

 skal dog kun generhverves i det omfang og på de vilkår, der er angivet i en  

 sådan meddelelse, og en sådan meddelelse skal ikke påvirke eller forringe  

 nogen rettighed, nogen beføjelse eller noget retsmiddel for långiveren med  

 hensyn til noget andet eller efterfølgende forhold, der er anført i denne  

 artikel.
Hvis låntagerens ret til at trække på den særlige fødevarekonto nr. 2 har  

 været suspenderet for noget lånebeløb i en uafbrudt Periode på tres dage, kan  

 långiveren ved meddelelse til låntageren ophæve dennes ret til at foretage  

 træk for dette beløb.
Ved afgivelsen af en sådan meddelelse annulleres det  

 pågældende lånebeløb.
Stk. 3 Alle overenskomstens bestemmelser skal fortsat have fuld gyldighed og  

 virkning uanset enhver annullering eller suspension, bortset fra hvad der  

 udtrykkeligt, er foreskrevet i denne artikel.
Artikel XI Långiverens retsmidler.
Hvis nogen af de i artikel X, stk. 1 (a) og (b), anførte omstændigheder  

 indtræffer og består i en periode på tres dage efter, at långiveren har givet  

 låntageren meddelelse herom, kan långiveren når som helst efter eget valg  

 erklære den da resterende del af lånets hovedstol for forfalden til betaling  

 straks.
Ved afgivelsen af en sådan erklæring forfalder hovedstolens restbeløb  

 til betaling straks, uanset eventuelle modsatte bestemmelser i  

 overenskomsten.
Artikel XII Anvendelige retsregler.
 Medmindre andet er bestemt i overenskomsten, skal denne tillige med alle  

 rettigheder og forpligtelser, som hidrører fra den, være undergivet dansk  

 ret.
Artikel XIII Afgørelse af tvistigheder.
Stk. 1 Enhver tvistighed, som måtte opstå mellem de kontraherende parter angående  

 fortolkningen eller gennemførelsen af denne overenskomst, og som ikke er  

 bilagt ad diplomatisk vej inden seks måneder, skal efter anmodning fra en af  

 parterne forelægges for en voldgiftsdomstol bestående af tre medlemmer.  

 Domstolens formand skal være statsborger i et tredjeland og skal udpeges  

 efter gensidig aftale mellem de kontraherende parter.
Såfremt parterne ikke  

 kan nå til enighed om udpegelsen af domstolens formand, kan hver part anmode  

 præsidenten for Den mellemfolkelige Domstol om at foretage udpegelsen.
Hver  

 part udpeger sine egne voldgiftsdommere: såfremt en part undlader at udpege  

 en voldgiftsdommer, kan denne udpeges af domstolens formand.
Stk. 2 Hver kontraherende part vil efterkomme og gennemføre de af domstolen  

 afsagte kendelser.
Artikel XIV Overenskomstens varighed.
 Stk. 1.  Denne overenskomst træder i kraft på  

 undertegnelsesdatoen.
 Stk. 2.  Når lånets hele hovedstol er tilbagebetalt,  

 træder overenskomsten straks ud af kraft.
Artikel XV Angivelse af adresser.
 Følgende adresser anføres for så vidt angår denne overenskomst:
 For låntageren:
Ministry of Finance, Department of Economic Affairs, New Delhi.
 Telegramadresse:
ECOFAIRS NEW DELHI For långiveren med henblik på udbetalinger:
Udenrigsministeriet, Sekretariatet for teknisk samarbejde med udviklingslandene, København.
 Telegramadresse:
DACOMTA COPENHAGEN For långiveren med henblik på betaling af afdrag på lånet:
 Finansministeriet, København.
 Telegramadresse:
FINANS COPENHAGEN Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i København den 25. marts 1968.
 For Danmarks regering:
Poul Hartling For Indiens regering:
A.
H.
Safrani Udenrigsministeriet, den 6. august 1968.
K.
Helveg Petersen.
