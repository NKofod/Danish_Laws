 I tilslutning til Udenrigsministeriets bekendtgørelse nr. 99 af 2.  

 november 1983, Lovtidende C, meddeles det, at der ved noteveksling i Nairobi  

 den 16. december 1986 og den 16. januar 1987 er indgået en overenskomst  

 mellem Danmark og Kenya om udvidelse af den danske støtte til forebyggelse og  

 bekæmpelse af handicap i Kenya.
 Den udvidede bistand, som inden for et beløb af 10.700.000 kroner ydes af  

 den danske regering i årene 1987-1992, omfatter etablering af  

 undersøgelsescentre for handicappede børn i hvert af Kenyas 41 distrikter og  

 af specialundervisningslokaler for mentalt handicappede børn i 23 distrikter.
