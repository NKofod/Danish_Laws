I medfør af § 14, stk. 3, i lov nr. 1132 af 21. december 1994 om Hovedstadens Sygehusfællesskab fastsættes efter forhandling med bestyrelsen for sygehusfællesskabet og Københavns og Frederiksberg Kommunalbestyrelser:
 § 1.  Løn- og andre ansættelsesvilkår for personale,  

 der ansættes i Hovedstadens Sygehusfællesskab, godkendes efter reglerne i  

 denne bekendtgørelse.
 § 2.  Godkendelsen foretages af et nævn, der består af  

 finansministeren, overborgmesteren i Københavns Kommune og borgmesteren i  

 Frederiksberg Kommune.
 Stk. 2.  Finansministeren er formand for nævnet og leder  

 dettes forhandlinger.
Stk. 3.  Formanden sammenkalder nævnet til møde.
Der  

 afholdes møde, når mindst et af nævnets medlemmer anmoder om det.
Nævnet  

 træffer afgørelse ved enstemmighed.
 Stk. 4.  Nævnet fastsætter selv sin forretningsorden.
 § 3.  Nævnet godkender retningslinier for  

 sygehusfællesskabets forhandlinger om indgåelse og fornyelse af  

 overenskomster og aftaler.
Stk. 2.  Inden sygehusfællesskabet indleder  

 forhandlinger med personaleorganisationer om sådanne almindelige eller  

 principielt betydningsfulde ændringer af gældende overenskomster og aftaler,  

 der ikke er omfattet af de godkendte retningslinier efter stk. 1, skal sagen  

 forelægges for nævnet.
Tilsvarende skal retningslinier for generelle aftaler,  

 herunder rammeforlig med personaleorganisationerne, forelægges for nævnet.
 Stk. 3.  Nævnet kan ikke indtræde som part i faglige  

 forhandlinger.
 § 4.  Generelle bestemmelser om tjenestemænds  

 ansættelses- og pensionsforhold og almindelige retningslinier for  

 tjenestemænds lønmæssige placering samt overenskomster eller andre generelle  

 regler for løn- og andre ansættelsesvilkår for ikke-tjenestemandsansat  

 personale skal godkendes af nævnet, inden de kan sættes i kraft.
 Stk. 2.  Der kan ikke fastsættes løn- og andre  

 ansættelsesvilkår, der ikke har hjemmel i bestemmelser, retningslinier,  

 overenskomster eller andre regler, godkendt af nævnet, jf. stk. 1. Nævnet kan  

 dog godkende særligt begrundede undtagelser herfra.
Stk. 3.  Nævnet kan beslutte, at løn- og andre  

 ansættelsesvilkår for stillinger, der ikke er omfattet af overenskomster,  

 aftaler eller klassificeringsregler, ikke kræver nævnets godkendelse.
Dette  

 gælder dog ikke stillinger som medlem af direktionen.
 § 5.  Kan der ikke indgås aftale om løn- og andre  

 ansættelsesvilkår for tjenestemænd, træffes afgørelsen af nævnet.
 § 6.  Nævnet kan bemyndige formanden til at afgøre  

 sager efter retningslinier, der fastlægges af nævnet.
 Stk. 2.  Nævnet kan delegere beføjelser til at afgøre  

 sager efter retningslinier, der fastlægges af nævnet, til  

 sygehusfællesskabet.
 § 7.  Nævnet underretter sygehusfællesskabet,  

 Finansministeriet, Sundhedsministeriet, Københavns og Frederiksberg kommuner  

 samt sygehusfællesskabets revision om beslutninger i henhold til §§ 4-6.
 § 8.  Nævnets sekretariat forbereder sager til  

 forelæggelse i nævnet.
 § 9.  De pr. 1. januar 1995 gældende bestemmelser og  

 retningslinier betragtes i relation til bestemmelserne i § 4 som godkendt af  

 nævnet.
 § 10.  Bekendtgørelsen træder i kraft den 1. marts  

 1995.
