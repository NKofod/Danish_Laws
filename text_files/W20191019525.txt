Klagefrist ikke overholdt - væsentlig overskridelse - afslag på behandling af klagen Resume Arbejdsmiljøklagenævnet fandt ikke, at den for sene klage skulle behandles.
 Nævnet fandt ikke, at der i sagerne forelå oplysninger fra virksomheden, som kunne begrunde de for sent indgivne klager, eller at sagerne indeholdte særlige forhold eller principielle elementer, som kan begrunde en behandling af den for sent indgivne klage, eller at der var tale om åbenbart urigtige afgørelser.
Den konkrete afgørelse [Adressat udeladt] Arbejdsmiljøklagenævnet har på møde den 24. september 2019 taget stilling til, om [navn udeladt]s for sene klage skal behandles.
 [Navn udeladt] har klaget over Arbejdstilsynets afgørelse af 20. november 2017 med strakspåbud til virksomheden om at sikre ansatte i [navn udeladt] ikke udsættes for unødig påvirkning fra isocyanater.
[Navn udeladt] har endvidere klaget over Arbejdstilsynets afgørelser af 14. december 2017 med påbud til virksomheden om at etablere effektiv ventilation, hvor der arbejdes med lim indeholdende isocyanater.
Udsugningen skulle så vidt muligt fjerne forureningen på det sted, hvor den udvikles, samt påbud om at bruge en autoriseret rådgivningsvirksomhed på arbejdsmiljøområdet til at bistå sig med at efterkomme påbuddet.
Nævnet traf følgende A F G Ø R E L S E Klagerne over Arbejdstilsynets afgørelser af 20. november 2017 og 14. december 2017 vil ikke blive behandlet.
B E G R U N D E L S E Efter arbejdsmiljøloven kan en klage over Arbejdstilsynets afgørelser indbringes for Arbejdsmiljøklagenævnet inden 4 uger efter, at afgørelsen er meddelt den pågældende.
 Arbejdstilsynets afgørelse med strakspåbud til [navn udeladt] er dateret den 20. november 2017.
 Arbejdstilsynets afgørelse med påbud og rådgivningspåbud til [navn udeladt] er dateret den 14. december 2017.
 [Navn udeladt] har klaget over afgørelserne den 19. juli 2019.
 Fristen for at klage var derfor henholdsvis den 18. december 2017 og 11. januar 2018, hvorfor klagefristen er væsentligt overskredet.
 Som udgangspunkt skal en for sent indgivet klage ikke behandles af Arbejdsmiljøklagenævnet.
 Der er dog efter reglerne mulighed for at se bort fra en overskridelse af klagefristen, hvis særlige grunde taler derfor.
 [Navn udeladt] har som årsag til den sene klage anført, at der løbende har været kontakt mellem virksomheden og Arbejdstilsynet, hvorfor virksomheden har forventet, at der løbende har været mulighed for at ændre på afgørelserne.
 [Navn udeladt] har endvidere anført, at virksomheden har haft opfattelsen af, at de frister, der blev udsat, var såvel klagefristen som efterkommelsesfristen.
 Nævnet finder i øvrigt ikke, at der i sagen foreligger oplysninger fra [navn udeladt], som kan begrunde den for sent indgivne klage, eller at sagen indeholder særlige forhold eller principielle elementer, som kan begrunde en behandling af den for sent indgivne klage, eller at der er tale om en åbenbar urigtig afgørelse.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet henviser til  § 81, stk. 1 og stk. 4, i Beskæftigelsesministeriets lov om arbejdsmiljø, jf. lovbekendtgørelse nr. 1084 af 19. september 2017  § 3, stk. 1 og 2 i Beskæftigelsesministeriets bekendtgørelse nr. 987 af 29. juni 2018 om forretningsorden for Arbejdsmiljøklagenævnet.
 Reglerne kan læses på de følgende sider.
O P L Y S N I N G E R N E  I  S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] Regler Lov om arbejdsmiljø, jf. lovbekendtgørelse nr. 1084 af 19. september 2017 Kapitel 14 Klageadgang § 81. Klage over en afgørelse truffet af Arbejdstilsynet i henhold til denne lov, jf. dog stk. 6, eller i henhold til en EU-forordning vedrørende forhold omfattet af denne lov kan indbringes for Arbejdsmiljøklagenævnet, inden fire uger efter at afgørelsen er meddelt den pågældende.
 Stk. 2.
 Stk. 3.
 Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.
 Stk. 5.
Beskæftigelsesministeriets bekendtgørelse nr. 987 af 29. juni 2018 om forretningsorden for Arbejdsmiljøklagenævnet § 3. Fristen for at indgive klage efter § 1, stk. 1, er fire uger, efter at afgørelsen er meddelt den pågældende.
 Stk. 2. Selvom en klage ikke er fremkommet rettidigt, kan Arbejdsmiljø-klagenævnet, jf. § 13, stk. 1, nr. 3, behandle en klage og tillægge denne opsættende virkning, når særlige grunde taler derfor.
