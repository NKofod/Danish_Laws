Klage over behandling af brækket næse Patientklagenævnet fandt grundlag for at kritisere reservelægen for hendes behandling af patienten den 20. december 2004. Nævnet fandt imidlertid ikke grundlag for at kritisere de læger på røntgenafdelingen, der var involveret i behandlingen af patienten den 23. december 2004.
 Nævnet kunne oplyse, at hævelse ved næsebrud gør det vanskeligt at vurdere, om der er en behandlingskrævende skævhed som følge af brud, som kræver behandling.
 Nævnet var derfor af den opfattelse, at idet patienten havde en hævelse på venstre side af næsen, burde det have givet reservelæge A anledning til at henvise patienten til nærmere vurdering af skævhedens omfang hos egen læge/øre-, næse-, halslæge, når hævelsen havde lagt sig.
Nævnet oplyste videre, at næsebrud er en klinisk diagnose med en eventuel henvisning til speciallæge.
En røntgenundersøgelse kan i nogle tilfælde afsløre brud men ikke, om det er behandlingskrævende.
En normal røntgenundersøgelse kan således ikke bruges til at udelukke brud og bør derfor udelades.
