 En læremester havde i forbindelse med en konkurs ikke opfyldt pligten  

 efter lærlingelovens § 20, stk. 3. Boet, der, skønt lovligt indkaldt, ikke  

 mødte i forbindelse med nævnets behandling, blev pålagt at betale erstatning.
I nævnet til behandling af tvistigheder mellem efg-elever og  

 praktikvirksomheder er der den 26. juni 1991 i sag nr. 37/1991. Lærling A mod  

 fa.
B ApS under konkurs afsagt følgende KENDELSE:
 Ved uddannelsesaftale af 24. maj 1988 blev klageren blikkenslagersvend A,  

 adr., x-by, antaget som lærling af indklagede B inden for  

 blikkenslager/VVS-montør med uddannelsesperiode 1. maj 1988 - 30. april 1990.
 Den 2. juni 1989 blev indklagede erklæret konkurs.
 Under denne sag har klageren ved sin faglige organisation Rør- &  

 Blikkenslagernes Fagforening af 1873 nedlagt påstand om, at indklagede  

 tilpligtes at betale kr. 15.276,00 med tillæg af feriepenge, i alt kr.  

 17.185,00.
 Det indklagede konkursbo har trods lovlig varsling ikke givet møde for  

 nævnet.
Det påståede beløb udgør løn under det afsluttende skoleophold efter  

 konkursdekretets afsigelse.
Da klageren har haft et læreforhold forud for  

 læreforholdet hos indklagede, har det faglige udvalg tiltrådt, at der ved  

 afslutningen af skoleopholdet er udstedt uddannelsesbevis, uanset at  

 læretiden ikke var fuldt gennemført.
 Tvistighedsnævnet skal udtale:
 Da det må lægges til grund, at konkursboet ikke har foretaget bestræbelser  

 for at skaffe klageren et andet uddannelsessted, finder nævnet, at klagerens  

 påstand, i overensstemmelse med nævnets praksis, bør tages til følge.
 Thi bestemmes:
 Indklagede B under konkurs betaler inden 14 dage kr. 17.185,00 til  

 klageren blikkenslager A.
 Hver part bærer sine omkostninger.
 Denne afgørelse kan af hver af parterne, inden 8 uger efter modtagelsen af  

 nævnets kendelse, indbringes for domstolene.
