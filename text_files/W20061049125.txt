Klage over ventetid på CT-skanning (hovedpine, kvalme mv.) Nævnet fandt ikke grundlag for kritik af lægen, idet nævnet lagde vægt på, at patienten, indtil undersøgelse ved læge kunne finde sted, var anbragt på stue med sygeplejemæssig overvågning.
Videre lagde nævnet vægt på, at lægen ved sin undersøgelse ordinerede akut CT-skanning, der blev udført mindre end halvanden time efter patientens ankomst til skadestuen.
Endelig lagde nævnet vægt på, at den undersøgende læge efter foretaget undersøgelse af patienten ordinerede måling af blodtryk og puls hvert 15. minut samt orienterede sin bagvagt.
