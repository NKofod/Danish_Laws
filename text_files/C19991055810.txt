 Om indrejsekontrol af EF- eller  

 EØS-statsborgere eller udlændinge, der i øvrigt er  

 omfattet af EF-reglerne (§ 2, stk. 3, i udlændingeloven).
 Indenrigsministeriet har ved skrivelse af 7.  

 december 1994 anmodet om, at politiet i forbindelse med indrejsekontrol af  

 EF- eller EØS-statsborgere eller udlændinge, der i øvrigt  

 er omfattet af EF-reglerne (§ 2, stk. 3, i udlændingeloven, jf.  

 lovbekendtgørelse nr. 894 af 27. oktober 1994) følger  

 nedennævnte retningslinier:
1. EF- og EØS-statsborgere EF- og EØS-statsborgere, der er omfattet af  

 EF-reglerne, kan indrejse i Danmark alene mod forevisning af et gyldigt pas  

 eller et gyldigt identitetskort.
 EF- og EØS-statsborgere må ikke i forbindelse  

 med grænsekontrol stilles spørgsmål om formålet med  

 og varigheden af deres ophold, medmindre varetagelsen af politimæssige  

 hensyn (den offentlige orden, sikkerhed eller sundhed) tilsiger dette.  

 Navnlig må der ikke stilles spørgsmål om, hvorvidt de  

 pågældende er i besiddelse af tilstrækkelige  

 økonomiske midler.
 Som følge heraf kan der fremover ikke ske afvisning  

 af EF- eller EØS-statsborgere, som opholder sig uden de  

 nødvendige midler til deres underhold her i landet og til hjemrejsen,  

 hverken efter udlændingelovens § 28, stk. 1, nr. 4, eller § 28, stk. 2,  

 jf. stk. 1, nr. 4, eller § 29, stk. 2, eller § 29, stk. 3, jf. stk. 2, (jf.  

 Den nordiske Paskontroloverenskomst artikel 6, stk. 1, litra c), hvis de  

 pågældende er i besiddelse af et gyldigt pas eller et gyldigt  

 identitetskort, og der i øvrigt ikke er fare for den offentlige orden,  

 sikkerhed eller sundhed.
2. Udlændinge, der i øvrigt er omfattet af  

 EF-reglerne Foranstående retningslinier for afvisning af EF- og  

 EØS-statsborgere finder tilsvarende anvendelse på  

 udlændinge, der ikke er statsborgere i et EF-land eller et  

 EØS-medlemsland (tredielandsstatsborgere), men som er omfattet af EF-  

 reglerne som følge af deres familieforhold til en EF- eller  

 EØS-statsborger.
Dette vil sige:
 En ægtefælle og dennes efterkommere, der er  

 under 21 år, eller som forsørges af den  

 pågældende.
 Personer, der er beslægtede i opstigende linie med  

 EF-statsborgeren eller dennes ægtefælle. når de  

 forsørges af den pågældende.
 Andre familiemedlemmer, som forsørges af  

 EF-statsborgeren, og som i hans hjemland har været optaget i hans  

 husstand, kan anses for omfattet, hvis de også her i landet  

 hører til EF-statsborgerens husstand.
 Det er en forudsætning, at familieforholdet til EF-  

 eller EØS-statsborgeren kan godtgøres, og at  

 tredielandsstatsborgeren ledsager EF- eller EØS-statsborgeren i  

 forbindelse med indrejse i Danmark, eller at EF- eller  

 EØS-statsborgeren allerede opholder sig i Danmark.
3. Afvisning efter indrejsen Det bemærkes, at der i forbindelse med ændring  

 af udlændingeloven (lovforslag nr.
L 85) er fremsat forslag om  

 ændring af udlændingelovens § 28, stk. 2, således at der  

 på trods af ovennævnte praksisændring vil være  

 hjemmel til, at Direktoratet for Udlændinge fortsat kan afvise de  

 ovennævnte udlændinge og knytte et indrejseforbud i medfør  

 af udlændingelovens § 32, stk. 2, dertil, hvis de  

 pågældende opholder sig her i landet uden tilstrækkelige  

 midler til deres underhold, og det offentlige påføres udgifter i  

 forbindelse med udsendelse af dem.
Lovforslaget er endnu ikke vedtaget.
