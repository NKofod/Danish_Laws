Bekendtgørelse om ændring af bekendtgørelse om sikkerhedskrav til legetøjsprodukter1 (Ændring med henblik på tilpasning til den tekniske udvikling mv.) § 1 I bekendtgørelse nr. 13 af 10. januar 2011 om sikkerhedskrav til legetøjsprodukter foretages følgende ændringer:
 1. Fodnote 1 til bekendtgørelsens titel affattes således:
»1) Bekendtgørelsen gennemfører Europa-Parlamentets og Rådets direktiv 2009/48/EF af 18. juni 2009 om sikkerhedskrav til legetøj, EU-Tidende 2009 nr.
L 170, side 1, og Kommissionens direktiv 2012/7/EU af 2. marts 2012 om ændring af del III i bilag II til Europa-Parlamentets og Rådets direktiv 2009/48/EF om sikkerhedskrav til legetøj med henblik på tilpasning til den tekniske udvikling, EU-Tidende 2012 nr.
L 64, s. 7.« 2. I § 21, stk. 2, udgår »jf. § 5«.
 3. Bilag I, punkt 2, litra b, affattes således:
 »b) detaljerede skalamodeller i samlesæt,«.
 4. Bilag I, punkt 2, litra c, affattes således:
 »c) dukker i folkedragter og pyntedukker samt lignende genstande,«.
 5. Bilag I, punkt 8, affattes således:
»8. Puslespil med over 500 brikker.« 6. I bilag II, del I.
Fysiske og mekaniske egenskaber, punkt 4, indsættes efter litra g som litra h:
»h) Legetøjsprodukter, der er fast indesluttet i et fødevareprodukt på fortæringstidspunktet på en sådan måde, at fødevareproduktet skal fortæres, for at brugeren kan få direkte adgang til legetøjsproduktet, forbydes.
Legetøjsdele, der i øvrigt er direkte indesluttet i et fødevareprodukt, skal opfylde kravene i punkt 4, litra c) og litra d).« 7. I bilag II, del I.
Fysiske og mekaniske egenskaber, punkt 7, indsættes efter »fysiske skader« som nyt afsnit:
»Elektrisk drevet kørelegetøjsprodukters konstruktivt bestemte maksimumshastighed skal være begrænset for at reducere risikoen for skader mest muligt.« 8. I bilag II, del III.
Kemiske egenskaber, punkt 13, affattes oplysningerne om cadmium således:
 9. I bilag IV, punkt b, ændres »§ 36« til: »§ 35«.
§ 2 Stk. 1. Bekendtgørelsen træder i kraft den 20. januar 2013, jf. dog stk. 2.
 Stk. 2. § 1, nr. 8, træder i kraft den 20. juli 2013.
Sikkerhedsstyrelsen, den 11. januar 2013 Carsten Sørig / Majken Toft Larsen 1 Bekendtgørelsen gennemfører Kommissionens direktiv 2012/7/EU af 2. marts 2012 om ændring af del III i bilag II til Europa-Parlamentets og Rådets direktiv 2009/48/EF om sikkerhedskrav til legetøj med henblik på tilpasning til den tekniske udvikling, EU-Tidende 2012 nr.
L 64, s. 7.
