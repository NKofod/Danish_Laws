Fremsat den 26. oktober 2004 af  

 Keld Albrechtsen (EL) og Pernille  

 Rosenkrantz-Theil (EL) Forslag til folketingsbeslutning om  

 tilbagetrækning af EUs krav til WTO-medlemslande under  

 GATS-forhandlingerne om  

 liberalisering af vandforsyningssektoren Folketinget opfordrer regeringen til at arbejde for, at EUs  

 krav til WTO-medlemslande om liberalisering af vandforsyningssektoren under  

 GATS-forhandlingerne trækkes tilbage.
Bemærkninger til forslaget I forbindelse med de igangværende GATS-forhandlinger om yderligere  

 liberalisering af handel med tjenesteydelser har en række lande nu fremsat  

 både  

 krav og tilbud om liberaliseringer i en række sektorer.
Blandt de sektorer,  

 hvor EU har anmodet om vidtgående liberaliseringer, er vandforsyningssektoren  

 (Udenrigsudvalget, 2003-2004, alm. del  bilag 48)  

1) . EU har anmodet i alt  

 72 lande om øget markedsadgang til deres vandforsyningssektor (Corporate  

 Europe  

 Observatory: »WTO and Water: the EUs Crusade for Corporate Expansion«,  

 marts  

 2003). Det må derfor forventes, at EUs forhandlere, med mindre andet  

 besluttes, vil arbejde systematisk på at sikre liberaliseringer på dette  

 område  

 ved at koble denne type krav til indrømmelser fra EU i andre sektorer.
 Årsagen til, at EU prioriterer vandforsyning, er, at EU huser de  

 største virksomheder på området, samt at den franske regering prioriterer  

 sektoren under forhandlingerne, da de to største selskaber er franske.
En lang række ulande vil komme til forhandlingerne under GATS og  

 til de øvrige forhandlinger under Dohaudviklingsrunden med en række krav af  

 forskellig art, hvoraf nogle givetvis vil blive indfriet.
EUs  

 forhandlere vil  

 samtidig søge at få indfriet nogle af de ønsker, EU har vedtaget i  

 fællesskab.  

 Hvilke ønsker Europa-Kommissionen, der forhandler på EUs vegne, vælger  

 at  

 prioritere, er selvsagt et politisk spørgsmål.
EUs forslag og anmodning om liberalisering af  

 vandforsyningssektoren er et spørgsmål, der hurtigt er blevet kontroversielt.  

 Det skyldes ikke mindst en lang række dårlige erfaringer på området   

 erfaringer, som også har involveret de største  

 europæiske selskaber.
Flere lande, herunder Indien, har allerede blankt  

 afvist  

 liberaliseringer i denne sektor.
Det er forslagsstillernes opfattelse, at ved at tage forslagene  

 om liberalisering af vandforsyningssektoren helt ud af forhandlingerne kan  

 megen unødig debat undgås.
Det er også forslagsstillernes opfattelse, at  

 eventuel accept af EUs forslag og den kommercialisering af en  

 ressource, som  

 det vil medføre, kan forringe vandforsyningen i de pågældende lande.
 1)  Alle  

 EUs krav til WTO-medlemslandene om liberalisering af handel med  

 tjenesteydelser kan læses på internettet på adressen:  

 www.gatswatch.org/requests-offers.html#outgoing.
