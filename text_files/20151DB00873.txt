Betænkning afgivet af Europaudvalget den 20. maj 2016 Betænkning over Forslag til folketingsbeslutning om indførelse af en social protokol til Lissabontraktaten [af Finn Sørensen (EL) m.fl.]:
1. Udvalgsarbejdet Beslutningsforslaget blev fremsat den 5. april 2016 og var til 1. behandling den 26. april 2016. Beslutningsforslaget blev efter 1. behandling henvist til behandling i Europaudvalget.
Møder Udvalget har behandlet beslutningsforslaget i 2 møder.
Sammenhæng med andre lov- og beslutningsforslag Beslutningsforslaget har været behandlet sammen med forslag til folketingsbeslutning om regeringens mandat til forhandlingerne om revision af udstationeringsdirektivet (B 171).
2. Indstillinger og politiske bemærkninger Et flertal i udvalget (S, V, LA, RV og KF) indstiller beslutningsforslaget til forkastelse.
 Et mindretal i udvalget (DF) vil stemme hverken for eller imod beslutningsforslaget.
Dansk Folkepartis medlemmer af udvalget mener, at ambitionen om at tilføre Lissabontraktaten en social protokol er udtryk for mere  ikke mindre  EU-regulering, og det er derfor grundlæggende DF imod.
Dertil kommer, at en ambition om en social protokol med et specifikt indhold ikke nødvendigvis vil blive realiseret i den form, som forslagsstillerne har forestillet sig.
Tilføjelsen af en social protokol vil således ikke per definition medføre forbedringer for lønmodtagerne.
 Et andet mindretal i udvalget (EL, ALT og SF) indstiller beslutningsforslaget til vedtagelse uændret.
Enhedslistens medlemmer af udvalget beklager, at beslutningsforslaget ikke kan samle flertal.
En vedtagelse af beslutningsforslaget ville være et godt grundlag for Danmarks indsats i kampen for at sikre, at medlemslandene og deres fagforeninger får de fornødne redskaber til at beskytte sig imod social dumping.
EL beklager især, at DF og S ikke vil støtte beslutningsforslaget, da disse partier i andre sammenhænge gerne vil støtte kampen imod social dumping.
Hvad angår DFs argumenter, mener EL, at DF har misforstået den europæiske fagbevægelses forslag om en social protokol.
En sådan protokol vil ikke føre til mere EU-regulering, men til mindre EU-regulering, fordi den principielt vil fastslå det princip, at faglige og sociale rettigheder er overordnet de økonomiske friheder til fri bevægelighed.
Hvad angår indvendingerne fra S, forekommer de selvmodsigende, da S erklærede sig enig i de fem punkter, der fremgår af beslutningsforslag nr.
B 171 om regeringens mandat til forhandlingerne om revision af udstationeringsdirektivet, hvoraf sikring af konfliktretten er et af dem.
Herudover skal det bemærkes, at EUs charter om grundlæggende rettigheder ikke har forhindret EU-Domstolen i at begrænse konfliktretten, således som det skete i den såkaldte Lavaldom.
Det var netop denne dom, der førte til, at den europæiske fagbevægelse (EFS) formulerede kravet om en social protokol.
Det er uforståeligt, at S ikke vil støtte dette beslutningsforslag i Folketinget, når man tager i betragtning, at S i øvrigt sammen med dansk LO har tilsluttet sig EFS forslag om en social protokol på et møde i den nordiske samarbejdskomité for de socialdemokratiske partier og de faglige landsorganisationer (LO) i Norden (SAMAK).
 Alternativets medlemmer af udvalget mener, at beslutningsforslaget er et vigtigt værktøj i kampen mod social dumping, fordi beslutningsforslaget viser vigtigheden af, at faglige og sociale rettigheder ikke er underordnet økonomiske friheder.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kenneth Kristensen Berth (DF) nfmd.
Peter Kofod Poulsen (DF) Claus Kvist Hansen (DF) Mikkel Dencker (DF) Hans Kristian Skibby (DF) Marlene Harpsøe (DF) Jan E.
Jørgensen (V) Marcus Knuth (V) Erling Bonnesen (V) Jakob Ellemann-Jensen (V) Eva Kjer Hansen (V) Thomas Danielsen (V) Christina Egelund (LA) Merete Riisager (LA) Rasmus Jarlov (KF) Jens Joel (S) Lars Aslan Rasmussen (S) Kaare Dybvad (S) Mette Gjerskov (S) fmd.
Mette Reissmann (S) Peter Hummelgaard Thomsen (S) Anne Paulin (S) Søren Søndergaard (EL) Nikolaj Villumsen (EL) Finn Sørensen (EL) Rasmus Nordqvist (ALT) Christian Poll (ALT) Zenia Stampe (RV) Holger K.
Nielsen (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
