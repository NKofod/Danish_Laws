Ved lov nr. 217 af 28. april 1976 om ændring af forskellige skattelove  

 m.v. er der gennemført bestemmelser om skattefrihed for trangsbestemte  

 sociale ydelser.
De skattelove, der herved er ændret, er navnlig  

 ligningsloven og kildeskatteloven.
Herunder er der i ligningslovens § 7  

 indsat en bestemmelse med litrabetegnelsen v.
Denne litrabetegnelse er ved  

 lov nr. 614 af 17. december 1976 ændret til j.
Bestemmelsen omtales herefter  

 i det følgende som § 7j.
 1. Efter bestemmelsen i ligningslovens § 7j skal  

 understøttelser og andre lignende ydelser, der af offentlige myndigheder og  

 institutioner udredes i henhold til lov om social bistand, ikke medregnes til  

 den skattepligtige indkomst.
 Understøttelser og lignende ydelser efter bistandsloven omfatter alle de  

 tilfælde, hvor hjælpen ydes af de sociale myndigheder efter behov.
 Uden for skattefritagelsen falder herefter de beløb til personlige  

 fornødenheder, der som en pensionsydelse udbetales til pensionister på  

 plejehjem efter bistandslovens § 84.
 Uden for skattefritagelsen falder endvidere de ydelser efter  

 bistandsloven, som udbetales i forbindelse med ophold på en institution under  

 bistandsloven, for så vidt ydelserne har karakter af egentlige  

 arbejdsvederlag.
 Bestemmelsen har virkning for ydelser udredet fra og med 1. april 1976,  

 hvor bistandsloven trådte i kraft.
Ved en ændring af ligningslovens § 7i, som alene har virkning for tiden 1.  

 januar -31. marts 1976, er det imidlertid tillige bestemt, at tilsvarende  

 ydelser, der udredes i dette tidsrum, ikke skal medregnes til den  

 skattepligtige indkomst.
Bestemmelsen omfatter understøttelser og andre  

 lignende ydelser, der af offentlige myndigheder og institutioner udredes i  

 henhold til:
 2. Når en skattepligtig har modtaget ydelser efter  

 bistandslovens kapitel 9 og 10, nedsættes hans personfradrag efter  

 bestemmelserne i kildeskattelovens § 37C, stk. 1. Dette medfører, at der ved  

 beskatningen af den skattepligtiges eventuelle øvrige indkomst alene sker  

 udnyttelse af en forholdsmæssig del af personfradraget.
 De ydelser, der således påvirker personfradraget er kontante  

 understøttelser i form af midlertidig eller varig underholdshjælp efter  

 bistandslovens kapitel 9 og 10. De forskellige natural- og serviceydelser,  

 som også tidligere har kunnet holdes uden for den skattepligtige indkomst,  

 påvirker ikke personfradraget.
 Nedsættelsen af personfradraget skal udgøre så stor en del heraf, som  

 svarer til forholdet mellem de efter kapitel 9 og 10 modtagne ydelser og  

 disse ydelser med tillæg af den skattepligtige indkomst.
 Eksempel:
 Skattedepartementet, den 26. januar  

 1977.
Hans P.
Gøtrik.
 /Niels Opstrup.
