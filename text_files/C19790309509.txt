 Arbejdsformidlingskontorerne.
 Foranlediget af et ønske fra I/S Data Centralen, som maskinelt bearbejder  

 de udfyldte registreringsskemaer, er der foretaget mindre ændringer af det  

 hidtil anvendte skema (AR 87/09-78).
 Ændringer vedrører alene felterne for markering af tal eller kryds.
Et antal af det ændrede skema (AR 87/11-79), som skal anvendes fra og med  

 beretningsperioden 1980, vil blive sendt til kontorerne direkte fra  

 trykkeriet.
Yderligere eksemplarer kan rekvireres på sædvanlig vis.
 Restoplag af AR 87/09-78 bedes herefter makuleret.
 Man skal anmode om, at det ændrede skema (AR 87/11-79) anvendes i så stor  

 udstrækning som muligt for beretningsperioden 1979, men dog således, at  

 allerede udfyldt skemamateriale for 1979 ikke skal annulleres, men kan  

 indsendes til direktoratet.
Kontorerne bedes være opmærksom på, at skemaerne skal påføres de to første  

 cifre af kontorets E-nummer.
For kontorer med etcifret E-nummer påføres  

 01,02,03 etc.
 Af hensyn til udgivelsen af arbejdsdirektoratets årsberetning, som er  

 rykket frem fra november til maj måned, anmodes kontorerne om at indsende det  

 udfyldte skemamateriale til direktoratet inden udgangen af januar måned 1980  

 og ikke som nævnt i AF-cirkulære nr. 304/78 senest den 15. marts 1980.
 P.D.V.
