 Denne datasammenskrivning omfatter lov nr. 291 af 10. juni  

 1981 om etablering og benyttelse af en rørledning til transport af råolie og  

 kondensat med den ændring, der følger af lov nr. 254 af 8. juni 1983 om Dansk  

 Olie og Naturgas A/S m.v.
 § 1.  Med henblik på etablering af en rørledning med  

 tilhørende pumpe- og terminalfaciliteter til transport af råolie og kondensat  

 fra den sydvestlige del af det danske kontinentalsokkelområde i Nordsøen til  

 Fredericia bemyndiges energiministeren til af statskassen at udvide  

 aktiekapitalen i Dansk Olie & Naturgas A/S med et beløb på 1 mill. kr.
 Stk. 2.  Energiministeren bemyndiges til i nødvendigt  

 omfang at yde garanti af statskassen for betaling af renter og afdrag samt  

 andre løbende forpligtelser i henhold til låneaftaler, som indgås af Dansk  

 Olie & Naturgas A/S til finansiering af kapitalbehovet ved anlæg og drift  

 af rørledningen med tilhørende faciliteter.
 Stk. 3.  Energiministeren bestemmer efter forhandling  

 med finansministeren de nærmere vilkår for ydelsen af garantier efter stk. 2,  

 herunder godkender optagelse af inden- og udenlandske lån.
 Stk. 4.  Energiministeren kan fastsætte nærmere regler  

 om driften af rørledningen m. v. og udøver gennem energistyrelsen tilsyn med  

 virksomheden.
 Stk. 5.  Ved Dansk Olie & Naturgas A/S forstås i  

 denne lov selskabet eller et af dette oprettet datterselskab.
§ 2.  Enhver, der indvinder flydende kulbrinter på  

 dansk kontinentalsokkelområde i Nordsøen, skal tilslutte produktionsanlæg til  

 hovedrørledningen eller til en af Dansk Olie & Naturgas A/S anlagt  

 stikledning samt anlægge de installationer og rørledninger, som tilslutningen  

 på et af Dansk Olie & Naturgas A/S fastlagt tilslutningssted  

 nødvendiggør.
Indvundet råolie og kondensat, som er bestemt til raffinering  

 eller afsætning i Danmark, skal transporteres igennem rørledningen.
Stk. 2.  Dansk Olie & Naturgas A/S har med de  

 begrænsninger, der følger af rørledningens kapacitet, pligt til gennem  

 ledningen at transportere råolie og kondensat indvundet på dansk  

 kontinentalsokkelområde i Nordsøen.
Dansk Olie & Naturgas A/S skal  

 opretholde og drive sådanne faciliteter samt anlægge de stikledninger, som  

 denne pligt nødvendiggør.
 Stk. 3.  Energiministeren kan undtage fra pligterne i  

 henhold til stk. 1 og 2 i tilfælde, hvor transport gennem rørledningen efter  

 ministerens skøn må anses for uøkonomisk eller uhensigtsmæssig.
Stk. 4.  Dansk Olie & Naturgas A/S aftaler under  

 forbehold af energistyrelsens godkendelse de nærmere vilkår for tilslutning  

 og transport med brugerne.
I tilfælde af uenighed fastsættes vilkårene af  

 energiministeren.
 § 3.  Enhver, der har pligt til at tilslutte  

 produktionsanlæg til rørledningen, betaler til Dansk Olie & Naturgas A/S:
 Stk. 2.  De i stk. 1, nr. 1, nævnte kapitalomkostninger  

 omfatter renter og øvrige finansieringsomkostninger på de optagne lån samt  

 afdrag svarende til tilbagebetaling af lånene over 15 år.
Stk. 3.  Energiministeren skal godkende de i stk. 1  

 omhandlede beløb og fastsætter efter forhandling med Dansk Olie &  

 Naturgas A/ S og brugerne nærmere regler for beregningen, fordelingen og  

 betalingen heraf.
Ministeren kan for enkelte brugere, hvor omstændighederne  

 ved produktionen fra enkelte felter taler herfor, tillade, at det i stk. 1,  

 nr. 3, omhandlede beløb nedsættes.
 Stk. 4.  Energiministeren kan med 6 måneders varsel  

 bestemme, at betalingen af det i stk. 1, nr. 3, omhandlede beløb skal  

 erlægges i form af råolie og kondensat.
 § 3 a.  Energiministeren kan for et år ad gangen med  

 tilslutning fra folketingets finansudvalg indgå aftale med Dansk Olie og  

 Naturgas A/S om betaling af en afgift for den af loven omfattende virksomhed.
 § 4.  Til etableringen af rørledningen m. v. kan  

 energiministeren i det nødvendige omfang tillade, at der iværksættes  

 ekspropriation vedrørende fast ejendom.
 Stk. 2.  Ekspropriation i henhold til stk. 1 finder sted  

 efter reglerne i lov om fremgangsmåden ved ekspropriation vedrørende fast  

 ejendom.
 § 5.  Dansk Olie & Naturgas A/ S skal erstatte  

 skader, der forvoldes ved anlæg eller drift af rørledningen, selv om skaden  

 er hændelig.
 Stk. 2.  Har skadelidende ved forsæt eller grov  

 uagtsomhed medvirket til skaden, kan erstatningen nedsættes eller bortfalde.
 § 6.  Loven træder i kraft den 1. juli 1981.
Stk. 2.  Bestemmelserne i § 2, stk. 1, 2. pkt., § 3,  

 stk. 1, nr. 3, og § 3, stk. 4, finder ikke anvendelse på virksomhed, der  

 udøves i henhold til eneretsbevilling af 8. juli 1962 til efterforskning og  

 indvinding af kulbrinter i Danmarks undergrund med tilhørende protokoller og  

 aftaler.
Energiministerens afgørelser efter bestemmelserne i § 2, stk. 3 og  

 4, kan af bevillingshaverne indbringes for det voldgiftsnævn, der er  

 omhandlet i § 14, stk. 2, i bevillingen, jfr. bekendtgørelse nr. 372 af 7.  

 november 1963, med senere aftalte ændringer.
 § 8 i lov nr. 254 af 8. juni 1983 indeholder følgende bestemmelse:
 Loven træder i kraft dagen efter bekendtgørelsen i Lovtidende.
