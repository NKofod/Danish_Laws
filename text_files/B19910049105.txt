 I medfør af § 34, stk. 9, § 57 A, stk. 6, og § 62, stk. 8, i lov om  

 stempelafgift, jf. lovbekendtgørelse nr. 805 af 1. december 1986, som ændret  

 senest ved lov nr. 391 af 6. juni 1991, bestemmes:
Påtegning m.v. af dokumenter § 1.  Stempling efter stempellovens § 34, stk. 1, 1.  

 pkt., af dokumenter om overdragelse af ejerboliger til helårsbeboelse er  

 betinget af, at overdragelsesdokumentets forside indeholder følgende  

 erklæring, der underskrives af parterne:
 »Erklæring om ejendommens anvendelse.
Ejendommen er udelukkende til helårsbeboelse, og den var indtil  

 overdragelsen eller bliver ved overdragelsen bestemt til brug for  

 ejeren.« Stk. 2.  Stempling efter stempellovens § 34, stk. 2, jf.  

 stk. 1, 1. pkt., af dokumenter om overdragelse af ejendomme med blandet  

 benyttelse er betinget af, at overdragelsesdokumentets forside indeholder  

 følgende erklæring, der underskrives af parterne:
 »Erklæring om ejendommens anvendelse.
En del af ejendommen svarende til (værdien af ejerboligen/værdien af hele  

 ejendommen) er til helårsbeboelse, og denne del af ejendommen var indtil  

 overdragelsen eller bliver ved overdragelsen bestemt til brug for  

 ejeren.« Stk. 3.  Ved indlevering til tinglysning af dokument om  

 overdragelse af en ejendom som nævnt i stk. 2, hvor vurderingsmyndighederne  

 efter vurderingslovens § 33, stk. 4-7, har foretaget en fordeling af  

 ejendomsværdien på den del af ejendommen, der tjener til bolig for ejeren, og  

 på resten af ejendommen, skal seneste vurderingsmeddelelse vedlægges.  

 Dokumentet stemples med 0,6 pct. af den del af overdragelsessummen (dog  

 mindst af ejendomsværdien), som forholdsmæssigt kan henføres til ejerboligen,  

 og med 1,2 pct. af resten.
Såfremt vurderingsmyndighederne på tidspunktet for  

 dokumentets oprettelse ikke har foretaget en fordeling, skal parterne i  

 overdragelsesdokumentet angive fordelingen af ejendommens værdi efter bedste  

 skøn.
I tilfælde af tvangsauktion angives fordelingen af erhververen.
 § 2.  Dokumenter, hvorved der stiftes underpant i  

 ejerboliger, bortset fra ejerpantebreve, og som omfattes af stempellovens §  

 57 A, stk. 3, nr. 1 og 3, stemples efter § 57 A, stk. 1, medmindre det ved  

 særlig påtegning på dokumentets forside klart fremgår eller erklæres, at det  

 er udstedt til sikkerhed for:
§ 3.  Stempelfrihed efter stempellovens § 62, stk. 1,  

 nr. 3, ved ombytning eller overdragelse af realkreditlån eller  

 realkreditlignende lån er betinget af, enten at de af bestemmelsen omhandlede lånedokumenter af långiver på forsiden er  

 påført følgende daterede og underskrevne erklæring:
 »Erklæring om stempelfrihed.
Nærværende lån er for kr. stempelfrit i henhold til § 62, stk. 1, nr. 3, i  

 lov om stempelafgift.« eller at grundlaget for stempelberegningen klart fremgår af dokumentets første  

 side, og at det fremgår, at långiver hæfter for disse oplysninger.
 Stk. 2.  I de tilfælde, hvor det optagne og/eller det  

 indfriede lån er baseret på obligationsudstedelse, og den obligationskurs,  

 der skal anvendes til opgørelsen af hel eller delvis stempelfritagelse, jf.  

 stk. 1, ikke er kendt på tidspunktet for afgivelse af erklæringen, lægges den  

 ved låneudmålingen anvendte kurs til grund for opgørelsen.
 § 4.  Stempelfrihed efter stempellovens § 62, stk. 7,  

 ved indfrielse af prioriteter i ejerboliger er betingede af, at långiver  

 påfører lånedokumentets forside følgende erklæring, idet kun den eller de  

 relevante lovhenvisninger medtages i erklæringen:
 »Erklæring om stempelfrihed.
Nærværende lån er ydet i henhold til §10 c, stk. 1 og 2, i lov om realkreditinstitutter, eller § 2,  stk. 14, i lov om indeksregulerede  

 realkreditlån, eller §3 a, stk. 1 og 2, i lov om realkreditlignende lån og andelsboliglån  

 m.v.« Godtgørelse af stempelafgift § 5.  Ansøgning om godtgørelse af betalt stempelafgift  

 efter stempellovens § 57 A, stk. 4, indsendes sammen med det aflyste  

 ejerpantebrev til den stempelmyndighed, inden for hvis område ejendommen er  

 beliggende.
Stk. 2.  Det er en betingelse for godtgørelsen efter  

 stk. 1, at låntager overfor stempelmyndigheden erklærer, at det lån, som  

 pantebrevet har tjent til sikkerhed for, blev optaget til finansiering af  

 byggearbejder på fast ejendom, herunder udgifter til byggemodning og  

 lignende.
Det er endvidere en betingelse, at det pengeinstitut, som har haft  

 ejerpantebrevet i håndpant, overfor stempelmyndigheden attesterer låntagers  

 erklæring efter 1. pkt.
Strafansvar § 6.  Der ifaldes straf efter stempellovens § 88 for  

 afgivelse af urigtige oplysninger efter §§ 1-5.
 Ikrafttrædelse m.v.
 § 7.  Bekendtgørelsen træder i kraft den 1. juli 1991.
 Stk. 2.  Samtidig ophæves:
