Et byrådsmedlem havde for indkomstårene 1991, 1992 og 1993, hvor der  

 ikke var indsendt selvangivelse, undladt at underrette skattemyndighederne  

 om, at de foretagede skatteansættelser var i alt 41.810 kr. for lave.
Beløbet  

 stammede fra overskud ved udlejning af ejerlejlighed.
De unddragne skatter  

 udgjorde i alt 30.772 kr. og forholdet var betragtet som groft uagtsomt.  

 Efter en konkret vurdering ansås den pågældende for valgbar.
(Fra Valgbarhedsnævnet til et byråd, j.nr. 505/1995) I brev af 26. april 1995 har X-Kommune i henhold til § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN har  

 vedtaget en bøde på kr. 5.000 for grov uagtsom overtrædelse af  

 skattekontrollovens § 16, stk. 2.
Det fremgår af sagen, at den pågældende for indkomstårene 1991, 1992 og  

 1993, hvor den pågældende ikke har indsendt selvangivelser, har undladt at  

 underrette skattemyndighederne om, at de skatteansættelser, som disse havde  

 foretaget, var i alt kr. 41.810 for lave.
Den pågældende havde således  

 undladt at selvangive overskud ved udlejning af en ejerlejlighed.
 De herved unddragne skatter udgør i alt kr. 30.772. Det begåede forhold er  

 betragtet som groft uagtsomt.
 Forholdet er begået, mens den pågældende var medlem af byrådet.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
