 Et selskabs handel med børsnoterede suspenderede værdipapirer var ikke  

 i strid med børsmæglerselskabers, pengeinstitutters m.fl's eneret i medfør af  

 Fondsbørslovens § 4, såfremt selskabet undlod at rette henvendelse til  

 offentligheden.
 I forbindelse med at et selskab, der handlede med unoterede værdipapirer,  

 ønskede at erhverve børsnoterede suspenderede aktier fra kunder, der på egen  

 foranledning havde henvendt sig til selskabet, forespurgte selskabet  

 Finanstilsynet, om det var i strid med børsmæglerselskabernes,  

 pengeinstitutternes m.fl.'s eneret i medfør af fondsbørslovens § 4.
 Det meddeltes, at handelen ikke ville være i strid med fondsbørslovens § 4  

 under forudsætning af, at selskabet undlod at rette henvendelse til  

 offentligheden og tilbyde sig som køber af de omhandlede værdipapirer.
