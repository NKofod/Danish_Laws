 Lov om ændring af lov om almene boliger m.v.
(Forhøjelse af Landsbyggefondens investeringsramme for 2013 til renovering) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om almene boliger m.v., jf. lovbekendtgørelse nr. 884 af 10. august 2011, som ændret bl.a. ved lov nr. 1363 af 28. december 2011 og lov nr. 556 af 18. juni 2012 og senest ved § 22 i lov nr. 493 af 21. maj 2013, foretages følgende ændring:
 1. I § 91, stk. 1, indsættes efter 3. pkt.:
»I 2013 forhøjes den investeringsramme, der er nævnt i 1. pkt., med 4.000 mio. kr.« § 2 Loven træder i kraft den 15. juli 2013.
Givet på Amalienborg, den 4. juli 2013 Under Vor Kongelige Hånd og Segl MARGRETHE R.
