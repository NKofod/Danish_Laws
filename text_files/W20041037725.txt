Landsskatteretskendelse vedr. momsfradrag for udgifter til  

 leasede hjemme-pcere til medarbejdere Sagen drejer sig om  

 opgørelse af fradrag for moms af udgifter til  

 hjemme-pcer.
Landsskatterettens afgørelse Regionens afgørelse ændres.
Sagens oplysninger A A(S er et selskab i B-koncernen.
A  

 a/Ss aktiviteter består i produktudvikling og salg af modetøj til  

 kvinder.
I  

 løbet af 2001 er selskabets produktion flyttet til udlandet.
A A/S havde i  

 årene 1998-2000 en omsætning på henholdsvis 561.767.000 kr., 561.765.000 kr.  

 og  

 535.016.000 kr., og havde henholdsvis 442, 400 og 465 ansatte.
 I starten af 2000 blev der i koncernen  

 startet en pc-ordning for de medarbejdere, der ønskede at indtræde i  

 ordningen.  

 Koncernen har overfor regionen oplyst, at samtlige ansatte i koncernen i ind-  

 og udland blev tilbudt at indgå en aftale vedrørende pcer i hjemmet.
 Koncernen indgik aftale med C om leasing  

 af pcere fra den 1/1 2000  31/12 2002.
Koncernen viderefakturerede  

 omkostningerne til de enkelte selskaber i koncernen, der havde indgået aftale  

 med medarbejderne.
Koncernens samlede omkostninger udgjorde i alt pr. måned  

 123.347 kr.
Alle selskaberne i koncernen, herunder A  

 A/S, indgik en aftale med medarbejderne om rådighed over pcerne.  

 Aftalen var  

 et tillæg til ansættelseskontrakten.
Der er fremlagt kopi af denne aftale,  

 hvoraf fremgår:
 Medarbejdernr.
 I fortsættelse af din  

 ansættelseskontrakt med evt. senere tillæg, er d.d. aftalt følgende:
 Virksomheden stiller PC-udstyr til din  

 rådighed for arbejdsmæssig anvendelse i hjemmet, herunder uddannelse.  

 Virksomheden har i den forbindelse ladet installere et uddannelsesprogram,  

 der  

 gennemløber elementerne i PC-kørekortet.
 Omkring indhold og betingelser i øvrigt,  

 henvises til den udleverede brochure omkring B-koncernens hjemmePC-ordning.
 Aftale om udlån af PC-udstyr:
 Regulering af løn:
For rådigheden over udstyret accepteres  

 en nedgang i lønnen.
Nedgangen svarer til en andel af den udgift, som  

 virksomheden  

 afholder i forbindelse med anskaffelse af udstyret.
 Medarbejderens bruttoløn udgør herefter  

 22.022 kr. pr. måned.
 Den aftalte bruttoløn danner grundlag  

 for beregning af lønmodtagerbidrag, A-skat, feriegodtgørelse, pensionsbidrag  

 m.v.
 Brug af maskinen:
 Maskinen er stillet til brug for  

 medarbejderen til erhvervsmæssig brug, men virksomheden accepterer desuden  

 privat brug.
 Beskatning:
 I henhold til ligningsloven vil en  

 hjemmePC ikke blive beskattet, når brug af denne i hjemmet har erhvervsmæssig  

 relevans, herunder dygtiggørelse/uddannelse og hjemmearbejde.
 Vedligeholdelse af maskinen:
PC-udstyret er fuldt forsikret.
Du  

 forpligter dig dog til at holde PC-udstyret i god og ordentlig stand.
 Medarbejderens køb af maskinen ved udløb  

 af aftalen eller ophør af ansættelsen:
Du kan ved aftalens udløb købe PCen til  

 den til enhver tid gældende markedspris.
Denne pris fastsættes af C  

 (dataleverandør).
 Såfremt du ikke ønsker at købe PCen  

 skal denne tilbageleveres til virksomheden i god og ordentlig stand.
Ved fratrædelse, uanset årsag, er du  

 forpligtig til at tilbagelevere PCen.
Såfremt du i forbindelse med  

 fratrædelse  

 ønsker at købe PCen, kan du erhverve den til det på dette tidspunkt  

 gældende  

 markedsværdi.
Værdien fastsættes af C i hvert tilfælde.
 Aftalens gyldighed:
 Nærværende aftale gælder i 3 år fra den  

 1. januar 2000 til den 31. december 2002. Herefter reguleres lønnen op med  

 samme beløb, som den blev reguleret ned ved indgåelse af dette tillæg til  

 ansættelseskontrakt,  

 og PCen returneres eller købes til markedspris.
 Det er vores håb, at denne aftale vil  

 tilgodese ønsket om en mere fleksibel arbejdsplads, samt dygtiggørelse i  

 brugen  

 af PCen.
Øvrige betingelser er uændrede. Det er oplyst, at den accepterede  

 lønnedgang svarede til 90 % af selskabets udgifter til leasingselskabet.  

 Selskabets nettoudgift udgjorde således 10 % A A/S afholdt udgifter i 2000 og 2001  

 med i alt 1.404.789 kr. vedrørende hjemme-pc-ordningen, heraf moms 280.958  

 kr.  

 A A/S har foretaget fradrag for momsen med 75 % eller i alt 210.717 kr.
Koncernen har til regionen forklaret, at  

 man informerede de enkelte selskaber i koncernen om, at de kunne foretage  

 fradrag med 75 % af momsen af de afholdte udgifter.
Denne fradragsprocent  

 blev  

 fastsat bl.a. på baggrund af, at leasingselskabet i sit udbudsmateriale havde  

 skrevet følgende.
( ) I henhold til afløftning af momsen på  

 pc-udstyret ved køb eller på leasingydelserne, sker dette ved en skønsmæssig  

 fastsættelse af virksomheden selv jf. momslovens  

 § 38, stk. 2. Derefter tager Told & Skat  

 stilling til den skønsmæssigt fastsatte afløftningsgrad.
Jeg vil anbefale at  

 virksomheden afløfter 50 % af momsen ud fra erfaringer fra de sidste 50-100  

 projekter, men principielt er der intet i vejen for at afløfte op mod 80-85  

 %.  

 ( ) Herudover blev der lagt vægt på, at der  

 skulle være sammenhæng mellem skat og moms forstået således, at når  

 pc-ordningen ikke indebar nogen beskatning, burde momsfradraget være relativt  

 stort, hvis ikke fuldt.
Andre steder blev der endvidere som minimum afløftet  

 50% af momsen ved lignende pc-ordninger.
Ved fastsættelsen af  

 fradragsprocenten  

 blev der ikke henset til medarbejdernes faktiske anvendelse af pcerne.
 Repræsentanten har vedrørende  

 sagsforløbet forklaret følgende:
I januar 2002 sendte fire told- og  

 skatteregioner enslydende udkast til afgørelse vedrørende  

 momsfradragsprocenten  

 af koncernens hjemme-pcer.
Det blev oplyst, at told- og  

 skatteregionerne havde  

 til hensigt at anse 20 % af momsen til udgifter til pcerne for at  

 vedrøre den  

 erhvervsmæssige anvendelse.
Som bilag til udkastet var vedlagt en interne  

 meddelelse  

 til Skatteministeren, hvori det bl.a. blev oplyst, at der ikke kan fastsættes  

 standardfradrag, men at fradragsretten skal opgøres skønsmæssigt til den del  

 af  

 momsen, der svarer til pcens brug til momspligtige formål. ( ) For at imødegå Regionens skøn iværksatte  

 økonomichefen hos D A/S i juni 2002 en undersøgelse af, hvor meget den  

 enkelte  

 hjemme-pc blev brugt erhvervsmæssigt i forhold til, hvor meget  

 hjemme-pcen  

 blev brugt til private formål.
Undersøgelsen foregik ved at økonomichefen  

 havde  

 en samtale med de ansatte, der havde hjemme-pc.
Undersøgelsens resultat  

 fremgår  

 af vedlagte brev til Regionen.
( ) Af brev af 26. juni 2002 fra  

 repræsentanten til Told- og Skatteregionen fremgår bl.a.:
( ) På denne baggrund har koncernens  

 virksomhed D A/S foretaget en konkret undersøgelse af den erhvervsmæssige  

 benyttelse  

 af de omhandlede hjemmecomputere.
Undersøgelsen er foretaget ved, at der har  

 været en samtale med den enkelte bruger.
På denne baggrund har ledelsen  

 skønnet  

 for den enkelte bruger, hvor stort det erhvervsmæssige brug er af den  

 konkrete  

 hjemmecomputer.
De med stjerne anført, er de personer,  

 der har adgang til deres mail box via internettet.
Virksomheden skønner, at  

 dette antal vil være stigende i de kommende år.
 Virksomheden er kommet til, at den  

 gennemsnitlige erhvervsmæssige benyttelse ligger på 63 %, jf. vedlagte  

 oversigt.
 Koncernen er af den opfattelse at dette  

 tal er repræsentativt for de øvrige virksomheder i koncernen.
( ) Af brev af 30. august 2002 fra  

 repræsentanten til Told- og Skatteregionen fremgår bl.a. følgende:
I brev af 5. juli 2002 (brevet ikke  

 fremlagt) kommenterer regionen den undersøgelse, der er blevet foretaget i D  

 A/S.
Regionen er uanset denne undersøgelse fortsat af den opfattelse, at kun  

 20  

 % af momsen vedrører den erhvervsmæssige anvendelse.
( ) På denne baggrund har koncernen  

 foretaget en stikprøvekontrol blandt de 56 personer, der har  

 hjemme-pcer i A  

 A/S, samt spurgt alle i E, der er omfattet af ordningen.
De to undersøgelser  

 vedlægges.
( ) Af brev af 20. september 2002 fra Told-  

 og Skatteregionen til selskabet fremgår følgende:
Momsfradrag, hjemme-pc Idet regionen ikke mener at være i  

 besiddelser af alle relevante faktorer i de fremsendte skemaer vedr. den  

 erhvervsmæssig anvendelse af hjemme-pcerne i koncernen, fremsendes  

 hermed et  

 spørgeskema til uddybning af anvendelsen af hjemme-pcerne.
 E A/S ansatte i ordningen er udvalgt  

 som en repræsentativ stikprøve for koncernen af ToldSkat, såfremt koncernen  

 er  

 uenig heri bedes undertegnede kontaktes.
De vedlagte skemaer bedes udleveret til  

 de involverede medarbejdere, og efterfølgende indsendes hertil.
Nederst på  

 skemaet er der beskrevet hvorledes loggen for computeren kan udskrives.
 Såfremt virksomheden ikke vil pålægge de  

 ansatte at udfylde spørgeskemaet, kan der alternativt aftales en dato, hvor  

 de  

 pågældende pcere er indleveret til virksomheden, og hvor ToldSkat kan  

 trække  

 nogle af oplysningerne.
( ) Af brev af 17. oktober 2002 fra  

 selskabet til Told- og Skatteregionen fremgår bl.a. følgende.
Momsfradrag hjemme-PC ordning Som svar på Deres brev af 20.09.2002 har  

 jeg overvejet jeres forslag og må vende tilbage med et negativt svar på grund  

 af følgende:
 a)Vi har forespurgt vor HK  

 tillidsrepræsentant, som tillige er repræsenteret i Industriens  

 hovedbestyrelse,  

 og hun har givet mig den klare meddelelse, at hvis nogle medlemmer skulle  

 spørge hende, om de skulle efterleve Told & Skatteregionens ønsker, ville  

 hun helt klart fraråde dem at give disse oplysninger, da det er en privat  

 sag.
 b)Vi kan ikke bede vore ansatte om at  

 svare på private spørgsmål i forbindelse med at de har indgået en hjemme  

 PCordning.
( ) Regionens afgørelse A A/S er kun anset berettiget til et  

 skønsmæssigt fradrag med 20 % af moms af udgifter afholdt til  

 hjemme-pcer.
A  

 A/S er herved blevet opkrævet moms med 154.516 kr. for perioden fra den 1.  

 januar  

 2000 til den 31. december 2001.
Momslovens § 38, stk. 2, regulerer området  

 for varer og ydelser, der har en såvel erhvervsmæssig benyttelse som en for  

 virksomheden uvedkommende benyttelse.
For de pcere, som A A/S har  

 stillet til  

 rådighed for de ansatte i hjemmet, kan der således kun foretages fradrag for  

 den del af momsen, der forholdsmæssigt svarer til den erhvervsmæssige brug af  

 netop de pcere.
Den største indikator for fradragets  

 størrelse er virksomhedens betalingsandel på 10 %. Alt andet lige afspejler  

 denne betalingsandel, hvor meget virksomheden forventer at få som modydelse,  

 dvs. den erhvervsmæssige andel.
Denne opfattelse svarer til det grundlæggende  

 princip, at der alene gives fradrag for den del af omkostningerne, der kan  

 henføres til virksomhedens momspligtige aktivitet.
I SKM2002.232.LSR /TfS  

 2002,  

 496 udtalte Landsskatteretten, at en omkostningsfordeling kunne anvendes ved  

 ansættelse af skøn, der vedrører benyttelse til fradragsberettigede formål  

 efter momslovens § 38, stk. 2. Dette princip fremstår også andre steder i  

 momsloven, f.eks. momslovens § 40, stk. 2.
Der kan således ikke som udgangspunkt  

 gives fradrag for momsen af udgifterne, som virksomheden ikke har afholdt.  

 Det  

 vil sige for mere end 10 % af momsen af de afholdte udgifter.
Det vil sige,  

 at  

 udgangspunktet er, at der er fradragsret for 10 % af momsen, da denne  

 procentvise andel kan henføres til den erhvervsmæssige andel.
 I intern meddelelse nr. 99/99-301-00141  

 af 17. marts 1999 fra Told- og Skattestyrelsen er det udtalt vedrørende  

 betalingsandelen:
( ) Det skal i den forbindelse  

 bemærkes, at det forhold, at virksomhedens medarbejdere mod at få stillet en  

 pc  

 til rådighed skal acceptere en lønreduktion eller i øvrigt udvise  

 løntilbageholdenhed, ikke påvirker det skøn, der må foretages.
Hvis  

 størrelsen  

 af lønreduktionen kan opgøres, kan denne imidlertid være med til at vise, om  

 virksomhedens skøn over fordelingen privat/erhvervsmæssig brug er foretaget  

 på  

 en rimelig måde.( ) Dette understøttes endvidere af  

 betænkning af 4. september 2000 fra Skatteministeriet, hvoraf følger:
( ) Det skal i den forbindelse  

 bemærkes, at det forhold, at f.eks en pc stilles til rådighed for en af  

 virksomhedens ansatte mod lønreduktion, ikke påvirker det skøn, der skal  

 udøves.
Størrelsen af lønreduktionen kan dog være en indikator for, om der er  

 sket en rimelig fordeling mellem erhvervsmæssig og privat brug. ( ) Disse forventninger kan have givet  

 virksomhederne en forventning om, at der til en vis grad kan gives et højere  

 fradrag for momsen, end momsen af den af virksomheden faktiske afholdte  

 udgift.
 Derfor er betalingsandelen ikke  

 udelukkende lagt til grund for fradragsprocenten, men der er inddraget øvrige  

 momenter i skønnet.
 De faktorer, der er inddraget ved  

 udøvelsen af skønnet er følgende:
1. Skattemæssig godkendelse 2. Virksomhedens egenbetaling 3. Tilbud om hjemmearbejde a) aftale om arbejdstid i hjemmet b) opkobling til virksomhedens  

 edb-systemer c) informationer om virksomheden via  

 e-mail 4. Tilbud om erhvervsmæssig  

 efteruddannelse via hjemme-pcen a) efteruddannelse til varetagelse af  

 konkrete arbejdsopgaver i virksomheden b) efteruddannelse til vedligeholdelse  

 af faglig kompetence (fag/edb) 5. Medarbejderens jobfunktion 6. Andre brugere i husstanden.
Ad 1: Skattemæssig godkendelse Grundlaget for lovgivningen på det  

 skattemæssige område er, at der skal ske en erhvervsmæssig benyttelse i et  

 eller andet omfang.
Er pc-ordningen godkendt skattemæssigt, således at  

 medarbejderen ikke skal beskattes af værdien, har man godkendt, at der er  

 erhvervsmæssig brug af pcen.
Såfremt en skattemæssig godkendelse er det  

 eneste  

 forhold, der kan godskrive et  

 momsfradrag i en pc-ordning, bør denne procentsats være meget lav.
Det  

 vil sige under 5 %.
 Da pc-ordningen kan godkendes som  

 skattefri for deltagerne, anerkendes der også en erhvervsmæssig benyttelse af  

 pcerne i et eller andet omfang.
Ad 2: Virksomhedens egenbetaling Ud fra almindelige markedsmekanismer er  

 virksomhedens egenbetaling et indicium for, hvor meget virksomheden forventer  

 at få som modydelse.
At virksomhedens betaling ikke  

 umiddelbart kan anvendes til fastsættelse af fradragsprocenten skyldes for  

 det  

 første, at en medarbejder kan ønske at bidrage til finansieringen, hvis der  

 er  

 mulighed for at arbejde i hjemmet, og hvis medarbejderen kan spare en række  

 private omkostninger, f.eks. til transport hjem-arbejde.
For det andet kan  

 der  

 være en interesse i fleksibilitet i tilrettelæggelsen af det daglige arbejde,  

 f.eks. i forhold til børnepasning.
Omvendt kan det sluttes, at hvis  

 medarbejderne ikke har fået mulighed for privat økonomiske besparelser eller  

 en  

 mere fleksibel arbejdstilrettelæggelse, vil virksomhedens betalingsandel være  

 en stærk indikator for fradragsprocentens størrelse.
Ad 3: Tilbud om hjemmearbejde I forbindelse med at der stilles en pc  

 til rådighed, er der mulighed for, at virksomheden kan tilbyde sine ansatte  

 hjemmearbejde  

 i større eller mindre omfang.
Der kan være tale om hele arbejdsdage,  

 overarbejde eller lign.
En opkobling til virksomhedens edb-systemer vil  

 yderligere øge muligheden for hjemmearbejde, så man ikke i samme grad er  

 bundet  

 af at skulle være fysisk til stede i virksomheden.
Anvendelse af e-mail til  

 medarbejdere, der arbejder hjemme, er på orlov eller på anden måde  

 fraværende,  

 vil ligeledes indgå som erhvervsmæssig benyttelse af pcen.
Ved anvendelse af ovenstående muligheder  

 vil det kunne begrunde et højere momsfradrag.
Størrelsen vil afhænge af, i  

 hvor  

 høj grad mulighederne anvendes.
Der er ikke aftalt egentlige  

 hjemmearbejdspladser, således at medarbejderne kan have hele arbejdsdage i  

 hjemmet.
Der er kun 3 (tidligere 4) medarbejdere, der er opkoblet til  

 Brandtexs systemer.
Dog har disse medarbejdere heller ikke aftaler om  

 hjemmearbejdspladser, men der har været mulighed for at udføre overarbejde  

 fra  

 hjemmet.
Der er således ikke nogen besparelser i transport mv. for  

 medarbejderne, men idet der er mulighed for at udføre arbejde i hjemmet, vil  

 disse omstændigheder trække fradragsprocenten opad.
Ad 4: Tilbud om erhvervsmæssig  

 efteruddannelse via hjemme-pcen Virksomheden kan tilbyde deltagere i  

 pc-ordningen uddannelse i brugen af edb.
Her er det væsentligt for  

 bestemmelsen  

 af den erhvervsmæssige grad, at den uddannelse, der tilbydes, er relateret  

 til  

 den enkelte ansattes brug af edb i virksomheden.
Der kan være tale om  

 efteruddannelse til varetagelse af konkrete arbejdsopgaver i virksomheden  

 eller  

 efteruddannelse til vedligeholdelse af faglig kompetence (fag/edb). For at  

 uddannelse i brugen af edb kan få indflydelse på momsfradragets størrelse, må  

 det således være et krav, at der er tale om uddannelse i programmer, der  

 anvendes i virksomheden af deltagerne i uddannelsen.
Der er på alle pcere indlagt et  

 selvtræningsprogram i pc-kørekortet.
Der er ingen krav om, at de ansatte  

 tager  

 et pc-kørekort.
Der er enkelte medarbejdere, der har taget nogle af modulerne  

 i  

 kørekortet, men ingen har fuldført uddannelsen.
Ad: 5 Medarbejderens jobfunktion For at der kan foretages fradrag for  

 købsmomsen, må det være et krav, at virksomheden har en nytteværdi af de  

 pcere, man stiller til rådighed for de ansatte.
Nytteværdien skal  

 naturligvis  

 være i form af en erhvervsmæssig benyttelse og i den forbindelse er det  

 væsentlig at gennemgå de medarbejdere (og medarbejdergrupper), der får  

 stillet  

 pcere til rådighed.
Her skal blandt andet undersøges, i hvilket omfang  

 de  

 pågældende medarbejdere anvender edb i virksomheden i forbindelse med  

 varetagelsen af deres jobfunktion, herunder om den ansatte har en  

 jobfunktion,  

 hvor anvendelse af edb overhovedet er relevant.
Såfremt der er medarbejdere eller  

 grupper af medarbejdere, der ikke eller kun i meget ringe omfang benytter sig  

 af edb i deres specifikke jobfunktion, kan der kun gives et minimalt fradrag  

 for købsmoms.
Dette kan begrundes med, at det ikke er sandsynligt, at  

 virksomheden  

 har en nytteværdi af at stille en hjemme-pc til rådighed.
Da deltagelse i pc-ordningen er blevet  

 tilbudt til alle ansatte i koncernen, er der stor forskel på, i hvor høj grad  

 medarbejderne har jobfunktioner, hvor anvendelse af edb er relevant.
Der vil  

 være personalegrupper, som trækker gennemsnittet i hver sin retning.
 Da der er en forholdsvis stor medarbejdergruppe,  

 der anvender edb i deres jobfunktion, godkendes det, at der er en del af  

 pcernes brug, der anvendes til at vedligeholde faglige kvalifikationer.  

 Der er  

 dog tale om ustruktureret vedligeholdelse, og der er ingen aftale om et  

 uddannelsesforløb, hvorfor forholdet kun i begrænset omfang vil trække  

 fradragsprocenten op.
Ad 6: Andre brugere i husstanden Det er ud fra pcernes samlede brug, der  

 skønsmæssigt skal fastsættes en andel for den erhvervsmæssige benyttelse.  

 Ægtefælle/samlever, børn og øvrige i husstandens brug af pcerne vil  

 således  

 øge den private andel.
Sammenfatning A A/S  

 betalingsprocent på 10 er den stærkeste indikator for fradragsprocenten.  

 Det forhold, at en forholdsvis stor medarbejdergruppe anvender edb i deres  

 jobfunktion trækker fradragsprocenten opad.
At tre medarbejdere er opkoblet  

 til  

 koncernens edb-systemer trækker ligeledes den gennemsnitlige fradragsprocent  

 en  

 smule opad.
Endelig trækkes fradragsprocenten også op af det forhold, at der  

 er  

 indlagt et selvtræningsprogram for pc-kørekort.
 På baggrund heraf kan det skønsmæssige  

 fradrag efter momslovens § 38, stk. 2, fastsættes til 20 %.
Klagerens påstand og argumenter Repræsentant har nedlagt påstand om, at  

 selskabet er berettiget til et skønsmæssigt fradrag med 50 % af momsen af de  

 omhandlede udgifter til hjemme-pc.
 Til støtte for påstanden er det bl.a.  

 anført, at fastsættelsen af det skønsmæssige fradrag efter momslovens § 38,  

 stk. 2, vedrørende en hjemme-pc-ordning er et område, hvor det er meget svært  

 at fastsætte et 100 % korrekt skøn.
Der er henvist til Told- og  

 Skattestyrelsens interne meddelelse af 17. marts 1999, hvoraf det fremgår, at  

 det er virksomheden, der som udgangspunkt selv foretager dette skøn.
Det  

 fremgår endvidere, at da der ikke er nogen skattemæssig fordeling, som  

 skønnet  

 kan baseres på, må der foretages et frit skøn med udgangspunkt i  

 virksomhedens  

 egen vurdering.
Det siges endeligt, at det forhold, at virksomhedens  

 medarbejdere mod at få stillet en pc til rådighed skal acceptere en  

 lønreduktion eller i øvrigt udvise løntilbageholdenhed, ikke påvirker det  

 skøn,  

 der må foretages.
Hvis størrelsen af lønreduktionen kan opgøres, kan denne  

 imidlertid være med til at vise, om virksomhedens skøn over fordelingen  

 privat/erhvervsmæssig  

 er foretaget på en rimelig måde.
 Der er endvidere henvist til  

 Skatteministerens svar på spørgsmål 9 i bilag 7 ved fremsættelsen af L 55,  

 Forslag til lov om ændring af ligningsloven (Hjemme-pc-ordning samt  

 skattefrihed for arbejdsgiverbetalt datakommunikation). Det er herved anført  

 af  

 Skatteministeren, at hvis for eksempel 50 % af anvendelsen anses for  

 erhvervsmæssig, kan arbejdsgiveren fradrage 50 %, hvilket også gælder, selvom  

 arbejdsgiveren måske kun betaler for f.eks. 25 % af udgifterne ved ordningen.
Der er endvidere henvist til notat af  

 12. januar 1998 fra Skatteministeriets Departement til Skatteministeren,  

 hvoraf  

 fremgår, at fradragsretten skal opgøres skønsmæssigt til den del af momsen,  

 der  

 svarer til pcens brug til momspligtige formål.
Når fradragsretten skal  

 opgøres  

 skønsmæssigt, vil der selvfølgelig altid kunne opstå tvist om fordelingen  

 mellem privat/erhvervsmæssig anvendelse.
Den korrekte anvendelse kan også  

 være  

 svær at kontrollere.
 En af grundene til, at det kan være  

 svært at kontrollere, er, at der efter momsloven ikke er hjemmel til at  

 foretage kontrol i private hjem, jf. momslovens § 74. Ligeledes er der ej  

 heller hjemmel til at pålægge private at udarbejde en komplet liste til  

 ToldSkat over, hvilke programmer, der er installeret i hjemme-pcen.
Det er endelig anført, at koncernen har  

 medvirket til at komme frem til det korrekte skøn ved at foretage interviews  

 med de berørte medarbejdere.
Disse interviews viste, at den erhvervsmæssige  

 benyttelse  

 var 63% hos D A/S, 44 % hos E A/S og 53 % hos A A/S.
Told- og Skattestyrelsens udtalelse Told- og Skattestyrelsen har indstillet  

 den påklagede afgørelse stadfæstet.
Koncernens aktivitet med at stille  

 hjemme-pcere til rådighed for medarbejderne kan ikke betegnes som  

 økonomisk  

 virksomhed efter momslovens § 3 og 6. momsdirektivs artikel 4, stk. 1 og 2.
 For så vidt angår det skønsmæssige  

 fradrag har regionen ved fastlæggelsen af momsfradraget efter momslovens §  

 38,  

 stk. 2, taget udgangspunkt i en så lang række anvendelige forhold til  

 belysning  

 af pcernes faktiske anvendelse, at selskabet hermed er sikret fradrag  

 for den  

 del af ressourcetrækket, der skønsmæssigt kan henføres til selskabets  

 momspligtige  

 transaktioner.
Landsskatterettens bemærkninger og  

 begrundelse Den momsmæssige behandling af hjemme-pc  

 ordninger har stedse været anset for omfattet af reglerne i momslovens § 38,  

 stk. 2, jf. herved bl.a. den interne meddelelse af 17. marts 1999 fra Told-  

 og  

 Skattestyrelsen og betænkning af 4. september 2000 fra Skatteministeriet.
 Sagen findes allerede derfor at skulle  

 afgøres i overensstemmelse hermed.
 Af momslovens § 38, stk. 2, fremgår:
For varer og ydelser, som af en  

 registreret virksomhed benyttes både til fradragsberettigede formål efter §  

 37  

 og til virksomheden uvedkommende formål, kan der udelukkende foretages  

 fradrag  

 for den del af afgiften, der skønsmæssigt svarer til de pågældende varers og  

 ydelsers fradragsberettigede brug i den registreringspligtige  

 virksomhed. Da de af koncernen leasede hjemme-pcere  

 anvendes både erhvervsmæssigt og privat, er selskabet alene berettiget til et  

 skønsmæssigt fradrag svarende til den erhvervsmæssige anvendelse af  

 hjemme-pcerne.
 Det følger af Told- og Skattestyrelsens  

 interne meddelelse af 17. marts 1999, at det er selskabet, der som  

 udgangspunkt  

 foretager dette skøn.
 Under henvisning til det oplyste om  

 betalingsprocenten, den af koncernen gennemførte undersøgelse af  

 medarbejdernes  

 brug af hjemmepcerne og de øvrige oplysninger om den erhvervsmæssige  

 anvendelse af hjemme-pcerne, skønnes den af selskabet fratrukne andel  

 af  

 momsen dog at være for høj, idet den erhvervsmæssige anvendelse af  

 hjemme-pcerne på baggrund af sagens oplysninger alene skønnes at have  

 udgjort  

 40 %.
 A A/S er således berettiget til et  

 skønsmæssigt fradrag for momsen af udgifterne til hjemme-pc ordningen med 40  

 %.
 Den påklagede afgørelse ændres i  

 overensstemmelse hermed.
