Vi Frederik den Niende, af Guds Nåde Konge til Danmark, de Venders og  

 Goters, Hetug til Slesvig, Holsten, Stormarn, Ditmarsken, Lauenborg og  

 Oldenborg, Gør vitterligt: I medfør af lov nr. 43 af 20. februar 1948 om rettigheder  

 og immuniteter for internationale organisationer m.m. fastsættes følgende  

 bestemmelser, der vil være at bringe til anvendelse, for så vidt der ved en  

 af Danmark tiltrådt mellemfolkelig overenskomst er eller måtte blive tillagt  

 disse organisationer m.m. sådan fritagelse for beskatning.
§ 1 Stk. 1.  De Forenede Nationer, Den Mellemfolkelige  

 Domstol og de til De Forenede Nationer knyttede særlige institutioner er  

 fritaget for indkomst- og formueskat, samt, for så vidt de her i landet ejer  

 fast ejendom, for ejendomsskyld og grundskyld til staten, den fælleskommunale  

 udligningsfond og kommunerne, samt for grundstigningsskyld.
 Stk. 2.  De nævnte organisationer er fritaget for  

 stempelafgift og tinglysningsafgift af dokumenter, der udfærdiges i  

 forbindelse med erhvervelse af fast ejendom til brug for organisationerne,  

 samt af lejekontrakter vedrørende fast ejendom til samme brug.
§ 2 De tidsrum, i hvilke repræsentanter for andre stater, der er medlem af de  

 omhandlede organisationer, har opholdt sig her i landet ved et herværende  

 hoved- eller hjælpeorgan for De Forenede Nationer eller på konferencer  

 sammenkaldt af denne organisation eller de til denne knyttede særlige  

 institutioner, samt i hvilke agenter, rådgivere og sagførere, der møder for  

 den Mellemfolkelige Domstol, har opholdt sig her under udøvelsen af deres  

 hverv, medregnes ikke ved afgørelsen af, om de pågældende har haft ophold her  

 af en sådan varighed, at skattepligt indtræder her i landet.
§ 3 For så vidt det af den pågældende organisation er bestemt, at en eller  

 flere kategorier af de i vedkommende organisation ansatte embedsmænd skal  

 være fritaget for beskatning af gager og andre ydelser, der udbetales af  

 organisationen, vil denne skattefrihed være at praktisere efter følgende  

 regler:
A. a) Såfremt en her i landet ubegrænset skattepligtig person indtræder i  

 den pågældende organisations tjeneste her eller i udlandet, vil den for den  

 pågældende for det løbende skatteår foretagne indkomstansættelse fra den 1. i  

 den efter hans indtræden i organisationen følgende måned være at nedsætte med  

 sådan i den pågældendes indkomstansættelse medregnet indtægt, som er  

 bortfaldet i anledning af stillingens overtagelse.
For de følgende skatteår  

 vil den pågældende embedsmand for så vidt han bevarer sin faste bopæl her i  

 landet, være at ansætte af indkomst udover gage fra organisationen og udover  

 indkomst, der er bortfaldet i anledning af hans indtræden i organisationen,  

 medens skattepligten, når bopæl her i landet opgives, ophører i  

 overensstemmelse med de i skattelovgivningen indeholdte almindelige regler.
B.
Når en person, der har haft ansættelse i vedkommende organisations  

 tjeneste, udtræder af denne, vil han fra den 1. i den efter hans udtræden  

 følgende måned, eller, for så vidt han tilflytter Danmark fra udlandet, fra  

 det tidspunkt, da hans skattepligt efter de i skattelovgivningen indeholdte  

 regler indtræder, være at ansætte til indkomstskat af sin indkomst i det  

 foregående indkomstår med fradrag af vederlaget fra den pågældende  

 organisation og med tillæg af indtægter, der må anses fremtidig at ville  

 træde i stedet for dette vederlag.
På tilsvarende måde forholdes i fornødent  

 omfang ved ansættelsen for det følgende skatteår.
 Når en person, der alene har haft bopæl her i landet for at udføre sin  

 tjeneste i den pågældende organisation, i forbindelse med forflyttelse eller  

 udtræden opgiver sin bopæl her, ophører hans på bopælen begrundede  

 skattepligt dog fra den 1. i den efter fraflytningen følgende måned.
§ 4 Stk. 1.  De øverste administrative ledere af De Forenede  

 Nationer og de til denne organisation knyttede særlige institutioner og de  

 personer, der handler på ledernes vegne under disses forfald, og medlemmerne  

 af de pågældendes husstande samt dommere, der er knyttet til Den  

 Mellemfolkelige Domstol, fritages for beskatning i overensstemmelse med de  

 for fremmede staters gesandter gældende bestemmelser, sålænge de beklæder den  

 pågældende stilling.
 Stk. 2.  Iøvrigt finder de i § 3 indeholdte bestemmelser  

 ved indtræden og udtræden af organisationen tilsvarende anvendelse.
§ 5 Hvor en anslået fremtidig indtægt ifølge de foranstående regler skal  

 lægges til grund ved ansættelsen, foretager skatterådet efter skatteårets  

 udløb regulering af ansættelsen på grundlag af de da foreliggende  

 oplysninger.
§ 6 Finansministeren fastsætter de nærmere regler til gennemførelse af denne  

 anordning.
 Hvorefter alle vedkommende sig har at rette.
 Givet på Amalienborg, den 18. januar  

 1951.
 Under Vor Kongelige Hånd og Segl.
 F r e d e r i k R.
(L.
S.) /Thorkil Kristensen.
