 I september 1997 blev kvindens ægtefælle dræbt i en  

 trafikulykke, hvor hun selv kom til skade og blev indlagt på  

 sygehus.
Den praktiserende læge oplyste, at hun den 9. september 1997 modtog  

 en opringning fra kvinden, som ønskede at få sovemedicin.
Hun  

 opholdt sig stadig på sygehuset, og lægen opfordrede derfor  

 kvinden til at henvende sig igen efter udskrivelsen.
Den 10. september 1997 blev lægen kontaktet af sygehuset, som  

 oplyste, at kvinden havde forladt sygehuset samme dag, inden hun havde  

 nået at få foretaget CT-scanning.
CT-scanning og diverse  

 undersøgelser var begrundet ud fra en mistanke om kraniebrud.  

 Sygehuset havde kontaktet politiet, da man vurderede, at hun ikke var i stand  

 til at tage vare på sig selv.
 Lægen gik på ferie to dage senere og orienterede skriftligt  

 sin stedfortræder om kvindens situation.
Den 13. september 1997 ringede kvinden til stedfortræderen og  

 oplyste, at hun på baggrund af sin mands død og ulykken havde  

 dårlige nerver og ikke kunne sove.
Hun fik af stedfortræderen  

 indtelefoneret 10 tabletter Imovane til et apotek.
Den 15. september 1997 henvendte hun sig i konsultationen hos  

 stedfortræderen.
Hun forlangte her mere sovemedicin.
Hun ønskede  

 ikke Imovane, men Rohypnol, men fik det ikke.
 Der er klaget over, at egen læge videregav oplysninger om kvindens  

 medicinmisbrug til sin stedfortræder.
Videregivelse af tavshedsbelagte oplysninger  

 uden samtykke til brug for behandling Patientklagenævnet fandt, at kvindens egen  

 læge ikke havde brudt sin tavshedspligt efter lægelovens § 9,  

 jfr.
Centralstyrelseslovens § 14. Nævnet fandt, at oplysningen om, at  

 kvinden var tidligere medicinmisbruger, var en fortrolig oplysning, der som  

 udgangspunkt ikke måtte videregives uden samtykke.
 Nævnet fandt imidlertid, at lægen ikke havde  

 brudt sin tavshedspligt ved at orientere sin stedfortræder om kvindens  

 medicinmisbrug, idet oplysningen var nødvendig for at den  

 stedfortrædende læge kunne give kvinden en relevant og omhyggelig  

 behandling.
Nævnet lagde vægt på, at de  

 retningslinier, der gælder for lægers ordination af  

 afhængighedsskabende lægemidler, pålægger læger  

 at udvise tilbageholdenhed med ordination af Rohpnol og andre  

 afhængighedsskabende lægemidler for at undgå, at patienten  

 bliver afhængig heraf eller fastholdes i et misbrug.
Særligt ved  

 behandlingen af patienter i Metadon behandling bør ordination af andre  

 afhængighedsskabende midler så vidt muligt undgås, da  

 kombinationer af Metadon og andre afhængighedsskabende medikamenter  

 blandt andet kan øge risikoen for misbrug.
 Nævnet lagde endvidere vægt på, at egen  

 læge ud fra oplysninger om, at kvinden havde forladt sygehuset og om  

 hendes tilstand, måtte anse det for umuligt at indhente kvindens  

 samtykke til videregivelsen af oplysningen, ligesom lægen havde grund  

 til at antage, at kvinden ville henvende sig til stedfortræderen i egen  

 læges fravær.
Nævnet lagde endelig vægt på, at kvinden  

 muligvis havde kraniebrud, og at Metadon kan virke sløvende på  

 flere parametre, der normalt anvendes til at vurdere eventuel  

 hjernepåvirkning.
Det var derfor vigtigt, at egen læges  

 stedfortræder i den konkrete situation var så velorienteret som  

 mulig.
