 En arbejdsgiver, der havde indanket Sikringsstyrelsens afgørelse  

 vedrørende fastsættelse af mengraden til 15% og tab af erhvervsevnen til 25%,  

 ankede efterfølgende over, at Sikringsstyrelsen havde tilkendt forskud på  

 forventet erstatning med 100.000 kr.
Ankestyrelsen fandt, at arbejdsskadeforsikringslovens § 26, stk. 3 gav  

 Sikringsstyrelsen hjemmel til at pålægge et forsikringsselskab, henholdsvis  

 en ikke forsikringspligtig arbejdsgiver, at udbetale forskud på en forventet  

 erstatning.
Ankestyrelsen fandt således, at Sikringsstyrelsens pålæg herom  

 måtte anses for en afgørelse efter loven, som kunne indbringes for  

 Ankestyrelsen.
 Ankestyrelsen tiltrådte Sikringsstyrelsens afgørelse om udbetaling af  

 forskud med 100.000 kr.
 REDEGØRELSE FOR SAGEN:
 En hjemmehjælper H, kom til skade under sit arbejde.
 Sikringsstyrelsen fastsatte den 26. juni 1987 varigt men til 15% og tab af  

 erhvervsevne til 25%.
 Arbejdsgiveren, der er ikke havde forsikringspligt, indankede denne  

 afgørelse for Ankestyrelsen med den virkning, at udbetalingen af erstatning  

 blev sat i bero.
 AFGØRELSEN, DER KLAGES OVER:
 Sikringsstyrelsen tilkendte i august 1987 H 100.000 kr. i forskud på den  

 erhvervsevnetabserstating, som ville blive fastsat af Sikringsstyrelsen.
 KLAGEN TIL ANKESTYRELSEN:
 Sagen blev anket af arbejdsgiveren, der anførte, at det tilkendte  

 forskudsbeløb for tab af erhvervsevne ikke skønnedes at stå i forhold til den  

 beskedne arbejdsskade, idet der var tale om forudbestående lidelser hos H.
 SUPPLERENDE OPLYSNINGER EFTER ANKEN:
 Sikringsstyrelsen anførte over for Ankestyrelsen, at forskudsbeløbet lå  

 inden for den erstatning skadelidte burde tilkendes.
Arbejdsskadeforsikringsloven indeholdt indtil 1. april 1987 ingen  

 bestemmelser om udbetaling af forskud på erstatning.
Efter praksis har  

 Sikringsstyrelsen imidlertid i en række tilfælde henstillet til vedkommende  

 forsikringsselskab at udbetale sådanne forskud.
Da der var tale om en  

 kulancemæssig ordning, havde Sikringsstyrelsens henstillinger ikke karakter  

 af afgørelser efter loven, og spørgsmål af denne art kunne derfor ikke  

 indbringes for Ankestyrelsen.
 LOVGRUNDLAG:
 Arbejdsskadeforsikringslovens § 26, stk. 3, som indsat ved lov nr. 142 af  

 25. marts 1987 om ændring af lov om arbejdsskadeforsikring (med virkning fra  

 1. april 1987).
 Af bemærkningerne til lovforslaget fremgår, at forslaget tilsigter at  

 lovfæste den hidtidige praksis, hvorefter forsikringsselskaberne efter  

 henstilling fra Sikringsstyrelsen udbetalte forskud på forventet erstatning.  

 Herved understreges skadelidtes muligheder for at opnå ydelser, selv om  

 erstatningssprøgsmålet endnu ikke er endeligt afgjort.
 ANKESTYRELSENS AFGØRELSE:
Ankestyrelsen finder, at arbejdsskadeforsikringslovens § 26, stk. 3, giver  

 Sikringsstyrelsen hjemmel til at pålægge et forsikringsselskab, henholdsvis  

 en ikke forsikringspligtig arbejdsgiver, at udbetale forskud på en forventet  

 erstatning.
Ankestyrelsen finder således, at Sikringsstyrelsens pålæg herom  

 må anses for en afgørelse efter loven, som kan indbringes for Ankestyrelsen.
 Efter de foreliggende oplysninger tiltræder Ankestyrelsen herefter  

 Sikringsstyrelsens afgørelse med den af Sikringsstyrelsen givne begrundelse.
