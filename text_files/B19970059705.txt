(Landbrugets grunduddannelse) I medfør af § 2, § 8, § 14, stk. 2, § 15, § 18, stk. 2, og § 23, stk. 1 og  

 2, i lov nr. 371 af 6. juni 1991 om landbrugsuddannelser fastsættes:
Uddannelsen § 1.  Landbrugets grunduddannelse kan gennemføres på  

 erhvervsskoler og andre skoler, institutioner og virksomheder, der er  

 godkendt hertil, samt i praktikvirksomheder.
Uddannelsens formål § 2.  Uddannelsens formål er, at eleven gennem  

 skoleundervisning og praktikuddannelse opnår kompetence som faglært landmand.
Optagelse § 3.  Elever, der har opfyldt undervisningspligten  

 efter folkeskoleloven, har adgang til uddannelsen til faglært landmand.
 Stk. 2.  Elever optages på den skole, de ønsker, hvis  

 der er plads, og hvis de efter skolens vurdering forventes at kunne følge  

 undervisningen på tilfredsstillende måde og fuldføre uddannelsen på normal  

 tid.
 Stk. 3.  Fremmedsprogede elever kan afkræves en prøve i  

 dansk inden optagelsen.
 Uddannelsens varighed og struktur mv.
§ 4.  Uddannelsen varer 3 år og 6 måneder og skal  

 afsluttes i løbet af en periode på højst 8 år.
Uddannelsen omfatter  

 skoleundervisning på i alt 52 uger og praktikuddannelse.
Eleven kan indlede  

 uddannelsen på skole eller i praktikvirksomhed.
 § 5.  Uddannelsen er opdelt i modul I og modul II.
Stk. 2.  Praktikuddannelsen i modul I varer 12-20  

 måneder.
Skoleundervisningen i modul I er opdelt i skolemodul 1a på 8  

 uger og skolemodul 1b på 20 uger.
Højst 8 måneder af praktikuddannelsen kan  

 ligge før modul 1a.
Inden eleven begynder på modul 1b skal eleven have haft  

 mindst 12 måneders praktikuddannelse, heraf mindst 5 måneder efter modul 1a.
Stk. 3.  Modul II omfatter den resterende  

 praktikuddannelse og skoleundervisning, der består af skolemodul 2 på 24  

 uger.
Der skal være mindst 9 måneders praktik mellem skolemodul 1b og  

 skolemodul 2.
 Stk. 4.  Undervisningen i skolemodul 1a og skolemodul 1b  

 kan af skolen i samarbejde med et gymnasium eller hf-kursus tilrettelægges  

 som et særligt forløb i forbindelse med undervisningen i gymnasiet eller  

 kursus til højere forberedelseseksamen . Undervisningen varer da i alt  

 12 uger og omfatter overvejende praktiske discipliner.
 Stk. 5.  Undervisningen i skolemodul 1a og skolemodul 1b  

 kan for elever med almengymnasial eller erhvervsgymnasial uddannelse  

 tilrettelægges som et 12 ugers forløb, der overvejende omfatter praktiske  

 discipliner.
 § 6.  Elever med særlige uddannelses- eller  

 beskæftigelsesmæssige forudsætninger kan af skolen efter ansøgning fritages  

 for skole- eller praktikuddannelse i overensstemmelse med angivelserne i  

 bilag 1. Skolen kan endvidere fritage for eksamen i et fagområde, hvis eleven  

 kan dokumentere at have bestået eksamen(er), der dækker fagområdet på samme  

 eller højere niveau.
Stk. 2.  For elever, der er fyldt 25 år, kan skolen  

 gennemføre skoleundervisningen på kortere tid, idet undervisningen  

 tilrettelægges efter de pågældende forudsætninger og behov i et sådant  

 omfang, at det er muligt at nå målene for uddannelsen.
Linjefag kan dog ikke  

 afkortes.
Eleverne skal til eksamen i alle fagområder, medmindre de kan opnå  

 fritagelse, jf. stk. 1 og stk. 3. Praktiktiden kan afkortes efter stk. 1  

 eller stk. 3.
 Stk. 3.  Elever, som i øvrigt kan dokumentere teoretisk  

 eller praktisk erfaring, der er relevant for landbrugserhvervet, kan af  

 Landbrugsuddannelsesrådet efter ansøgning fritages for dele af  

 grunduddannelsen, jf. § 8 i lov om landbrugsuddannelser  

 (landbrugsuddannelsesloven).
Uddannelsens mål og indhold § 7.  Den faglærte landmand Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleverne fornødne generelle og  

 specielle kvalifikationer, herunder give eleverne forudsætninger for at  

 varetage de funktioner uddannelsen tager sigte på.
Undervisningen skal  

 samtidig give forudsætninger for, at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevernes personlige udvikling og bidrage til  

 forståelse af samfundet og dets udvikling.
§ 9.  Skoleundervisningen varer 52 uger, der omfatter  

 obligatoriske fag på 48 uger, herunder linjefag, samt valgfag på 4 uger med  

 følgende fordeling på skolemoduler.
Vejledende uddannelsestid i uger:
 Stk. 2.  Eleven vælger enten 1 linjefag, niveau I eller  

 2 linjefag, niveau II.
 Stk. 3.  Skolen fastsætter inden for rammerne i § 10 det  

 nærmere indhold af undervisningen.
 Stk. 4.  For elever, der optages i skolemodul 2 med  

 henblik på at fortsætte i uddannelsen til agrarøkonom, kan undervisningen i  

 Modul II og agrarøkonomuddannelsen tilrettelægges som et samlet forløb.
Obligatoriske fag § 10.  Undervisningen i skolemodul 1a omfatter  

 følgende obligatoriske fagområder med følgende mål og indhold:
Eleven skal kende de almindeligste fagudtryk og racer og under opsyn eller  

 efter vejledning kunne udføre de almindeligste arbejdsopgaver i kvæg- og  

 svinestalden.
Eleven skal efter vejledning kunne udføre staldarbejdet på en  

 dyreetisk, sikkerheds- og sundhedsmæssig fuld forsvarlig måde.
 Fagområdet indeholder følgende fag:
 Eleven skal kende de mest almindelige fagudtryk og under vejledning kunne  

 deltage i markarbejdet på en sikkerheds- og sundhedsmæssig fuld forsvarlig  

 måde.
 Fagområdet indeholder følgende fag:
 Eleven skal under vejledning kunne udføre almindelige arbejdsopgaver i  

 marken på en for sig selv og andre sikkerhedsmæssig og sundhedsmæssig  

 forsvarlig måde samt efter instruktion kunne anvende det almindeligste  

 håndværktøj og bestå prøven til traktorkørekort.
 Fagområdet indeholder følgende fag:
 Fagområdet indeholder følgende fag:
 Personlig økonomi: Eleven skal efter vejledning kunne lægge et  

 personligt budget og have kendskab til forskellige opsparingsformer.
 Eleven skal kende til uddannelsesmulighederne i landbruget samt ret og  

 pligt som ansat i landbruget.
 Fagområdet indeholder følgende fag:
 Stk. 2.  Undervisningen i skolemodul 1b omfatter  

 følgende obligatoriske fagområder med følgende mål og indhold:
Eleven skal efter instruktion kunne tage ansvaret for pasning af en kvæg-  

 eller svinebesætning i kortere tid, f.eks. en weekend, udføre mere  

 almindelige, ikke daglige handlinger og reagere på unormalitet.
Eleven skal  

 kunne udføre arbejdet under hensyntagen til egen arbejdssikkerhed og dyrenes  

 velfærd.
Fagområdet indeholder følgende fag:
Eleven skal opnå kendskab til naturpleje samt til husdyrs adfærd og  

 forhold med betydning for deres velfærd.
Fagområdet omfatter følgende fag:
Eleven skal efter instruktion kunne udføre almindeligt forekommende  

 markarbejde på faglig, sikkerheds- og sundhedsmæssig fuld forsvarlig måde og  

 have kendskab til markdriftens påvirkning af miljøet.
Fagområdet indeholder  

 følgende fag:
Eleven skal efter instruktion på en sikkerheds- og sundhedsmæssig fuld  

 forsvarlig måde kunne udføre almindeligt forekommende markarbejde samt kunne  

 tage ansvaret for almindelig vedligeholdelse af markens maskiner og  

 redskaber.
Fagområdet indeholder følgende fag:
Eleven skal selvstændigt kunne føre og afstemme en kassebog, kende  

 betydningen af driftsregnskabets hovedposter, indholdet i regninger og  

 afregninger samt efter vejledning kunne foretage kortsigtede  

 produktionsøkonomiske beregninger.
Fagområdet indeholder følgende fag:
Eleven skal kende øvrige uddannelsesmuligheder i landbruget og vide, hvor  

 man søger oplysninger om disse.
Eleven skal kende til ret og pligt som  

 samfundsborger og ansat i landbruget.
Fagområdet indeholder følgende fag:
Stk. 3.  Undervisningen i skolemodul 2 omfatter  

 de i nr. 1-6 nævnte obligatoriske fagområder.
Uafhængigt af det valgte  

 linjefag skal eleven opnå viden svarende til nedenstående i fagområderne  

 biologi og natur, planter, teknik og økonomi.
Desuden skal den indsigt,  

 eleverne har om sikkerheds- og sundhedsmæssig forsvarlig adfærd, inddrages og  

 udbygges i fagområderne planter, biologi og natur samt teknik.
Eleven skal opnå viden om grundlæggende biologiske og naturmæssige  

 sammenhænge med tilknytning til husdyr- og planteproduktion, herunder de  

 miljømæssige påvirkninger, der følger heraf.
Eleven skal have kendskab til  

 landbrugets ansvar som producent af kvalitetsfødevarer og som naturforvalter  

 samt have indsigt i erhvervs- og samfundsmæssige problemstillinger af  

 biologisk, etisk og naturmæssig karakter.
Fagområdet indeholder følgende fag:
Eleven skal selvstændigt kunne benytte markstyring og efter instruktion  

 kunne tage ansvaret for planlægning og pasning af markdriften i en sæson samt  

 have forståelse for markdriftens påvirkning af miljøet.
Eleven skal erhverve  

 sprøjtecertifikat.
Fagområdet indholder følgende fag:
Eleven skal selvstændigt kunne betjene og vedligeholde gårdens almindelige  

 tekniske udstyr.
Eleven skal kende de vigtigste krav til bygningernes  

 konstruktion, indretning og vedligeholdelse.
Fagområdet indeholder følgende  

 fag:
Eleven skal kunne forstå betydningen af bruttoudbyttets, omkostningernes  

 og investeringernes betydning for den enkelte driftsgren og for ejendommens  

 samlede økonomi samt kende til budgettering og finansiering og vide, hvordan  

 man styrer sin privatøkonomi.
Fagområdet indeholder følgende fag:
Eleven skal selvstændigt kunne planlægge sit videre uddannelsesforløb.  

 Eleven skal kunne vurdere ret og pligt som samfundsborger, samt om  

 arbejdsforhold for både arbejdsleder og medhjælper er i orden.
Fagområdet  

 indeholder følgende fag:
I linjefaget samles og udbygges elevens viden fra de øvrige fagområder ved  

 intense studier inden for en bestemt produktionsgren eller en kombination af  

 produktionsgrene.
Eleven skal herved opnå rutine og specialviden i både  

 konventionelle og økologiske dyrkningsprincipper inden for det eller de  

 valgte linjefag.
Der kan også udbydes linjefag, der ikke hører til en af  

 hovedproduktionsgrenene i danske landbrug i dag, f.eks. frugt og grønt,  

 heste, får eller pelsdyr, eller økologisk jordbrug.
Niveau I svarer i  

 niveau og indhold til et helt linjefag.
Niveau II svarer i niveau og  

 indhold til et halvt linjefag og skal derfor kombineres med et andet fag på  

 niveau II.
Valgfag § 11.  Undervisningen i valgfag omfatter fag, der er  

 egnede til at imødekomme elevernes interesser, og som er af betydning for  

 elevernes videreuddannelse og for adgangen til videregående uddannelser.
 Stk. 2.  For valgfag fra andre ungdomsuddannelser gælder  

 de regler, der er fastsat for det pågældende fag.
 Stk. 3.  I skolemodul 1a skal skolen tilbyde  

 valgfag til de elever, der allerede har bestået færdselslovens køreprøve til  

 traktor eller bil.
Stk. 4.  Valgfagene i skolemodul 1b skal give  

 eleven mulighed for at dygtiggøre sig inden for et område, som eleven selv  

 har valgt.
Endvidere skal der tilbydes valgfag, som giver eleven mulighed for  

 at udbygge folkeskolens afgangsprøve og således kvalificere sig til  

 overbygningsuddannelserne.
Stk. 5.  Valgfagene i skolemodul 2 skal give  

 eleven mulighed for at dygtiggøre sig inden for et område, som eleven selv  

 har valgt.
Endvidere skal der tilbydes valgfag, som giver eleven mulighed for  

 at udbygge folkeskolens afgangsprøve og således kvalificere sig til  

 overbygningsuddannelserne.
Stk. 6.  For elever, der optages i skolemodul 2  

 med henblik på at fortsætte uddannelsen til agrarøkonom, tilrettelægges et  

 valgfag på 2 uger i biokemi med vægt på økologiske sammenhænge.
Eleven  

 skal kunne anvende kemiske tegn og ligninger og være fortrolig med kemiske  

 principper.
Eleven skal kende hovedtrinene i en kemisk analyse samt have  

 prøvet at udføre en sådan.
Eleven skal kende og kunne beskrive eksempler på  

 biokemiske processer i landbrug og natur, herunder planteenzymers og  

 -hormoners funktion.
Praktikuddannelsen § 12.  Praktikuddannelsen varer 29 måneder og skal  

 foregå i mindst 2 virksomheder.
En praktikperiode i en virksomhed varer  

 mindst 3 måneder og højst 20 måneder.
Stk. 2.  Praktikuddannelsen omfatter mindst 1/2 år med  

 hovedvægten på husdyr og mindst 1/2 år med planteavl eller 1 år i en bedrift  

 med en kombination af disse produktionsområder.
På husdyrbedriften skal der  

 arbejdes med moderdyr.
 § 13.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål.
 § 14.  Målet med praktikuddannelsen er at sætte eleven  

 i stand til at udføre de praktiske arbejdsfunktioner, som er en forudsætning  

 for opfyldelsen af den samlede målbeskrivelse.
§ 15.  Eleven skal i praktikuddannelsen udføre normalt  

 forekommende arbejdsopgaver inden for landbrugsområdet.
Samtidig skal disse  

 arbejdsopgaver udføres på en sikkerhedsmæssig og sundhedsmæssig forsvarlig  

 måde.
 Stk. 2.  Praktikuddannelsen i Modul I gennemføres i  

 landbrugsbedrifter, der er godkendt hertil af Landbrugsuddannelsesrådet.  

 Praktikuddannelsen i Modul II kan gennemføres i ikke godkendte virksomheder.
 Stk. 3.  Praktikuddannelsen og skoleundervisningen skal  

 tilrettelægges således, at skoleundervisning og praktikuddannelse supplerer  

 hinanden på en hensigtsmæssig måde og udgør et sammenhængende forløb.
Praktikerklæring § 16.  Virksomheden udsteder efter endt  

 praktikuddannelse i virksomheden en praktikerklæring, der bekræfter elevens  

 uddannelsesperiode, til skolen og eleven.
 Stk. 2.  Praktikerklæringen indeholder en beskrivelse af  

 det produktionsområde, hvori eleven har modtaget oplæring.
 Stk. 3.  Praktikerklæringen indeholder desuden  

 oplysninger om elevens praktiske færdigheder og samarbejdsevner.
Elevernes retlige stilling § 17.  For elever i Modul I skal der være indgået  

 skriftlig uddannelsesaftale, der omfatter praktikperioden og det  

 efterfølgende skoleophold.
 Stk. 2.  For elever i Modul II skal der være indgået en  

 skriftlig uddannelsesaftale, der omfatter praktikuddannelse og skolemodul 2  

 samt eventuel resterende praktikuddannelse efter skolemodul 2.
 Stk. 3.  En uddannelsesaftale skal angive den løn,  

 praktikvirksomheden skal betale til eleven under praktikophold samt under  

 skoleophold, der er omfattet af aftalen.
 Stk. 4.  Uddannelsesaftalens løn- og arbejdsvilkår  

 følger de regler, der er fastsat ved lov eller er praksis inden for  

 uddannelsesområdet.
 Bedømmelse mv.
Skolens bedømmelse § 18.  I forbindelse med undervisningens gennemførelse  

 foretager skolen en løbende bedømmelse af eleven.
Stk. 2.  Formålet med den løbende bedømmelse er at  

 konstatere elevens standpunkt samt at vejlede ved konstateret manglende viden  

 og færdighed.
Bedømmelsen skal give udtryk for, om elevens standpunkt er i  

 overensstemmelse med målene for de enkelte fag.
Bedømmelsen baseres på  

 teoretiske opgaveløsninger, på elevens medvirken i og udbytte af forskellige  

 praktiske opgaver og foretages løbende i alle de fag, der er indeholdt i  

 uddannelsen, for derved at give udtryk for en samlet vurdering af eleven.
Skoleudtalelse § 19.  Ved afslutningen af skolemodulerne 1a og 1b  

 udsteder skolen en skoleudtalelse til eleven og praktikvirksomheden som bevis  

 for den gennemførte undervisning.
Skoleudtalelsen indeholder  

 standpunktskarakterer og karakterer fra vejledende prøver, jf. § 20, stk. 1.
Afsluttende bedømmelse § 20.  Skolen afholder vejledende teoretiske og  

 praktiske prøver i fagområderne husdyr, biologi og natur, planter, teknik  

 samt vejledende teoretisk prøve i økonomi ved afslutningen af skolemodul 1b.  

 Der gives en prøvekarakter for hvert fagområde.
 Stk. 2.  For hvert af fagområderne, der er nævnt i stk.  

 1, gives en standpunktskarakter.
§ 21.  Skolen afholder på skolemodul 2 eksamen i  

 fagområderne biologi og natur , planter, teknik, økonomi, almene fag  

 og linjefag.
Der gives en eksamenskarakter for hvert fagområde.
Hvis der  

 afholdes tværfaglig eksamen, kan der gives en samlet karakter for de  

 fagområder, der indgår i eksamenen.
Denne karakter vægtes med antallet af  

 fagområder, der indgår i den tværfaglige eksamen.
 Stk. 2.  For hvert af fagområderne, der er nævnt i stk.  

 1, gives en standpunktskarakter.
 Stk. 3.  Alle karakterer fra stk. 1 og 2 overføres til  

 uddannelsesbeviset.
 Opgaver mv.
§ 22.  Eksamen følger bekendtgørelse om  

 eksamensordning ved erhvervsskolerne m.v.
Opgaver ved eksamen stilles af den  

 enkelte skole.
Ved bedømmelsen af elevernes præstationer i skolemodul 2  

 medvirker censorer, der udpeges efter eksamensbekendtgørelsen.
 Stk. 2.  Skolen bestemmer prøveform, der kan være en af  

 de prøveformer, som er nævnt i § 14, stk. 1, nr. 1-6, i bekendtgørelse om  

 eksamensordning på erhvervsskolerne mv.
Uddannelsesbevis § 23.  Ved uddannelsens afslutning udsteder skolen et  

 uddannelsesbevis til eleven, når følgende betingelser er opfyldt:
 Stk. 2.  Uddannelsesbeviset følger i øvrigt  

 bekendtgørelse om eksamensordning ved erhvervsskolerne mv. og skal indeholde  

 oplysning om skolens bedømmelse i samtlige obligatoriske fag og valgfag, som  

 er afsluttet med eksamen, og samtlige standpunktskarakterer, jf. stk. 1.  

 Skolen anfører gennemsnitskvotient af eksamenskarakterer og  

 standspunktskarakterer fra skolemodul 2, jf. § 21, med 1 decimal.
 Stk. 3.  Hvis eleven ikke har fuldført uddannelsen,  

 udsteder skolen dokumentation for den gennemførte del af uddannelsen, hvis  

 eleven ønsker det.
Klageadgang Klager over skolens afgørelser § 24.  Klager over skolens afgørelser efter  

 bekendtgørelsen kan indgives til Undervisningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
 Stk. 3.  Skolen skal give ministeriet de nødvendige  

 oplysninger til behandling af sagen.
Klager over Landbrugsuddannelsesrådets afgørelser § 25.  Klager over Landbrugsuddannelsesrådets  

 afgørelser i henhold til denne bekendtgørelse kan, når klagen vedrører  

 retlige spørgsmål, indbringes for Undervisningsministeriet.
Ikrafttrædelses- og overgangsbestemmmelser § 26.  Bekendtgørelsen træder i kraft den 28. juli  

 1997, jf. dog stk. 3.
 Stk. 2.  Samtidig ophæves bekendtgørelse nr. 469 af 31.  

 maj 1994 om uddannelse til faglært landmand, jf. dog stk. 3.
 Stk. 3.  Den i stk. 2 nævnte bekendtgørelse finder dog  

 anvendelse for skolemodul 1b, hvis det pågældende skoleophold er påbegyndt  

 inden den 1. januar 1998.
Undervisningsministeriet, den 9. juli  

 1997 Ole Vig Jensen / Arne Andreasen Bekendtgørelse om uddannelse til faglært landmand, juli 1997 Bilag 1 Oversigt over, hvilke uddannelses- eller beskæftigelsesmæssige  

 forudsætninger der kan begrunde, at skolen efter ansøgning kan fritage eleven  

 for dele af uddannelsen til faglært landmand:
 Noter til skemaet:
 x: Fritagelse.
