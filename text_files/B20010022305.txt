Bekendtgørelse I medfør af § 1, stk. 2, § 6, nr. 1, og § 32, stk. 4, i lov om  

 sikkerhed til søs, jf. lovbekendtgørelse nr. 554 af 21. juni  

 2000, og efter bemyndigelse fra erhvervsministeren fastsættes:
Meldesystem § 1. På strækningen mellem Gabet og  

 Odense Havn er der af sejladssikkerhedsmæssige grunde etableret et  

 positionsmeldesystem, hvis formål er at tilsikre, at skibe på den  

 nævnte strækning informeres om andre skibes bevægelser.  

 Herved kan modgående skibe planlægge en sikker passage af  

 hinanden i den snævre sejlrende, som uanset den etablerede  

 afmærkning kan frembyde vanskeligheder på grund af sejlrendens  

 skarpe drej og tilstødende områder med ringe vanddybder.
 Stk. 2. I meldesystemet er der oprettet følgende  

 meldepunkter:
 1)	Ved passage af 55°  

 33,5  N (ved anduvningsbøjen).
 2)	Lindø-terminalen: 55°  

 28,5 N. 10°  

 32,4 Ø.
 3)	Klintebjerg Havn: 55°  

 28,7 N. 10°  

 27,2 Ø.
 4)	Odense Havn.
 Stk.3. Følgende regler gælder for deltagelse i  

 meldesystemet:
1)	Meldesystemet omfatter alle skibe over 20 meter i længde, som  

 er udstyret med VHF.
Positionsmeldingerne skal udsendes over VHF, kanal 12.
 2)	Skibe i Odense Havn skal holde lyttevagt på VHF, kanal 12, fra  

 30 minutter før afgang, og deltagende skibe skal holde lyttevagt  

 på samme kanal under sejlads mellem anduvningsbøjen og Odense  

 Havn.
3)	Ved passage af anduvningsbøjen for indgående, ved  

 passage af meldepunkterne ved Lindø-terminalen og Klintebjerg Havn og  

 ved afgang fra Odense Havn skal et skib udsende følgende oplysninger:  

 Skibets navn, sejlretning (indgående/udgående), position og  

 dybgang.
Ved afgang fra Odense Havn oplyses tillige kajnummer.
 4)	Når et modgående skib hører en udsendelse afgivet  

 i overensstemmelse med punkt 3) skal det besvare udsendelsen ved at  

 identificere sig selv med navn, sejlretning (indgående/udgående),  

 position og dybgang, således at de to modgående skibe indbyrdes  

 kan aftale en sikker passage.
 5)	Kommunikationssproget skal af hensyn til udenlandske skibes  

 besejling af strækningen i videst muligt omfang være  

 engelsk.
Lodstvangsbestemmelser § 2. Udover de i lodsloven og i forskrifter  

 udstedt i medfør heraf fastsatte bestemmelser for anvendelse af lods  

 gælder de i stk. 2-4 fastsatte lodstvangsbestemmelser.
 Stk. 2. På strækningen mellem Gabet og Odense  

 Havn skal følgende skibe have lods ombord:
1)	Lastede olietankskibe under 1500 tons dødvægt, samt  

 alle sådanne skibe, der har urensede tanke, som ikke er sikrede med  

 inaktiv gas, 2)	skibe på 1500 tons dødvægt eller derover, og 3)	skibe på 100 tons dødvægt eller derover, der ikke  

 er udstyret med VHF.
Stk. 3. Under forudsætning af, at de i stk. 2  

 nævnte skibe er udstyret med brugbar VHF, finder bestemmelsen ikke  

 anvendelse på 1)	tankskibe under 1500 tons dødvægt, hvis fører  

 mindst 5 gange inden for de sidste 3 måneder har anløbet Odense  

 Havn med det pågældende skib, 2)	ikke-tankskibe under 4000 tons dødvægt, hvis  

 fører mindst 5 gange inden for de sidste 6 måneder har  

 anløbet Odense Havn med det pågældende skib, og 3)	ikke-tankskibe under 4000 tons dødvægt, der kun  

 besejler strækningen mellem Gabet og Lindø.
Stk. 4. Under forhaling inden for Odense Havns  

 område, skal ethvert skib, der er let, deltage i det i § 1 omhandlede  

 meldesystem.
Skibe på 2500 tons dødvægt eller derover,  

 skal desuden have lods om bord under forhalingen.
Generelle bestemmelser § 3. For al sejlads i det uddybede og  

 afmærkede løb i Odense Fjord og Odense Kanal, dvs.  

 strækningen mellem Gabet og Odense Havn gælder de af  

 Søfartsstyrelsen i bekendtgørelse om regler for sejlads m.m. i  

 visse danske farvande fastsatte bestemmelser med nedenstående  

 tilføjelser:
 1)	I Kanalen må maskindrevne skibe og fartøjer ikke sejle  

 med en hastighed, der overstiger 6 knob.
 2)	Skibe og fartøjer, som ligger fortøjet eller ligger  

 stoppet, og pramme og flåder, hvad enten de ligger stille eller  

 gør fart, skal af maskindrevne skibe passeres med særlig  

 forsigtighed og om fornødent med stoppet maskine.
 3)	Ved slæbning af pram, flåde eller genstand, hvis  

 længde overstiger 30 m, skal der på strækningen mellem  

 Roholm og Odense Havn foruden det slæbende skib anvendes  

 bugserbåd agter.
 4)	Det er i sejlløbet mellem Espenøre Hage og Odense Havn  

 og i dettes nærhed forbudt at udføre arbejder, som kan  

 medføre fare for, at sejlløbet forurenes af derved  

 løsnet materiale.
 5)	Bjærgning af skib eller fartøj ved hjælp af  

 bjærgningsbåd eller bugserbåd skal straks anmeldes til  

 havnevæsenet i Odense, hvis anvisninger skal følges.
 6)	Under isforhold skal førerne af skibe og fartøjer  

 nøje følge de af havnevæsenet i Odense givne anvisninger  

 for sejladsen i Fjorden og Kanalen samt de i »Efterretninger for  

 Søfarende« offentliggjorte bestemmelser.
 Straf og ikrafttræden m.v.
 § 4. Overtrædelse af denne  

 bekendtgørelse straffes med bøde.
 § 5. Bekendtgørelsen træder i kraft  

 den 1. maj 2001.
 Stk. 2. Søfartsstyrelsens bekendtgørelse nr. 100 af  

 4. februar 1994 om sejlads m.v. på Odense Fjord og Kanal ophæves.
