1. Indledning Denne vejledning har til formål at beskrive de regler i landbrugsloven,  

 der har særlig betydning i forbindelse med opstilling af vindmøller på  

 landbrugsejendomme.
 I tilknytning hertil omtales tillige regler i bekendtgørelser og  

 cirkulærer, der indeholder retningslinier for administrationen.
Administrationen af landbrugsloven varetages af regionale  

 jordbrugskommissioner, der er nedsat for hver amtskommune.
En oversigt over  

 jordbrugskommissionernes adresser er optrykt som bilag 1.
 Vejledningen indeholder tillige en kort orientering om forhold i  

 forbindelse med tinglysning af brugs- og lejeforhold, udstykning samt  

 udarbejdelse af lokalplanforslag m.v.
Det bemærkes, at opførelse af vindmøller tillige kræver tilladelse efter  

 anden lovgivning.
Der kan derfor være situationer, hvor reglerne i  

 landbrugsloven ikke er til hinder for opstilling af en eller flere vindmøller  

 på en landbrugsejendom, men hvor der ikke kan opnås de nødvendige tilladelser  

 efter anden lovgivning.
Pkt. 2 indeholder en generel omtale af fremgangsmåden ved tinglysning af  

 aftaler om brugs- og lejeforhold med henblik på opstilling af vindmøller på  

 landbrugsejendomme.
Langt hovedparten af de bestående vindmøller er opført på  

 grundlag af sådanne aftaler.
 Pkt. 3 omhandler hovedreglerne ved udstykning og ophævelse af  

 landbrugspligt.
 Pkt. 4 beskriver, hvorledes de jordbrugsmæssige interesser varetages i  

 forbindelse med udarbejdelse af lokalplanforslag m.v. med henblik på  

 opstilling af vindmøller.
 Pkt. 5 omhandler særlige regler vedrørende elforsyningsvirksomheders  

 erhvervelse af landbrugsjord til opstilling af vindmøller.
 2. Brugs- og lejeforhold m.v.
2.1. Reglerne i udstykningsloven Reglerne i udstykningsloven giver mulighed for leje af et areal af en  

 samlet fast ejendom i indtil 30 år, uden at det er nødvendigt at foretage  

 udstykning, jf. § 16 i udstykningsloven (lov nr. 137 af 7. marts 1990).
Er der tale om en vindmølle, hvis grundareal udgør 5 m2 eller derunder,  

 kan brugsretten stiftes uden tidsbegrænsning.
Det samme gælder for tekniske  

 indretninger, f.eks. en transformer eller lignende, jf. reglerne i § 4 i  

 bekendtgørelse om udstykningskravet (bekendtgørelse nr. 107 af 25. februar  

 1991).
 Er der tale om opstilling af en eller flere vindmøller, hvor grundarealet  

 overstiger 5 m2, kan der ikke lovligt indgås eller tinglyses aftale  

 vedrørende en del af en samlet fast ejendom for et længere tidsrum end 30 år,  

 jf. § 3 i fornævnte bekendtgørelse om udstykningskravet.
2.2. Reglerne i landbrugsloven Reglerne i landbrugsloven giver ligeledes mulighed for, at der kan indgås  

 aftaler om leje af et areal af en landbrugsejendom med henblik på opstilling  

 af vindmøller, uden at det er nødvendigt at foretage udstykning.
Det er  

 således ikke nødvendigt, at landbrugspligten ophæves efter reglerne i § 4,  

 stk. 1, i landbrugsloven (lovbekendtgørelse nr. 504 af 17. juli 1989).
 Aftaler om opstilling af en vindmølle kræver ikke tilladelse efter  

 bestemmelserne i §§ 7, 7a og 12 i landbrugsloven, hvis der er tale om en  

 brugsret til mindre arealer, der anvendes til opstilling af vindmøller, jf.  

 reglerne i § 19, stk. 2, og § 35, stk. 4, i landbrugslovscirkulæret  

 (cirkulære nr. 38 af 8. marts 1990) og de retningslinier, der omtales  

 nedenfor.
Er der tale om leje eller forpagtning af et større areal, evt. en hel  

 landbrugsejendom, til opstilling af vindmøller, kræver forholdet tilladelse  

 fra jordbrugskommissionen.
Der kan ikke gives tilladelse til leje eller  

 forpagtning for et længere tidsrum end 30 år, jf. lovens § 11, stk. 4 og 5,  

 og § 12, stk. 2.
2.3. Regler om tinglysning af brugs- og lejeaftaler På baggrund af fornævnte regler og i overensstemmelse med hidtil gældende  

 praksis kan aftaler om opstilling af vindmøller på en landbrugsejendom indgås  

 og tinglyses uden tilladelse efter landbrugsloven, hvis Det er en forudsætning at aftaler om vejadgang, placering af jordkabler, underjordiske  

 fundamenter, evt. sikkerhedszone m.v., sikres som servitutrettigheder, og at aftalen ikke gælder for et længere tidsrum end 30 år, når der  

 er tale om en eller flere vindmøller, hvor grundarealet overstiger 5 m2.
 Hvis der er tale om opstilling af en vindmølle, hvis grundareal overstiger  

 25 m2, eller om flere end 5 vindmøller (hver med et grundareal på indtil 25  

 m2) på en landbrugsejendom, kræver forholdet tilladelse fra  

 jordbrugskommissionen, jf. reglerne i §§ 7, 7a og 12 i landbrugsloven.
Tinglysning af aftaler om opstilling af vindmøller på en landbrugsejendom  

 kan efter reglerne i § 3, stk. 1, i bekendtgørelse nr. 553 af 15. august 1989  

 om dokumentation ved tinglysning af dokumenter vedrørende landbrugsejendomme  

 ske, hvis aftalen enten De nævnte regler er en videreførelse af gældende praksis efter  

 landbrugsloven, jf. den tidligere vejledning nr. 96 af 30. august 1988 om  

 aftaler om opstilling af vindmøller, der er ophævet ved § 44 i bekendtgørelse  

 nr. 106 af 25. februar 1991.
Er der tale om opstilling af en eller flere vindmøller, hvor grundarealet  

 overstiger 5 m2 og hvor brugsretten stiftes for et længere tidsrum end 30 år,  

 kan dette kun ske, hvis aftalen vedrører en hel samlet fast ejendom, der ikke  

 er omfattet af landbrugsloven.
I denne situation skal dokumentet før  

 tinglysning være forsynet med vurderingsmyndighedens påtegning om, at arealet  

 ikke er en del af en samlet fast ejendom, jf. § 3 i fornævnte bekendtgørelse  

 om udstykningskravet.
3. Ophævelse af landbrugspligt Ved etablering af en eller flere vindmøller på en landbrugsejendom gælder  

 som en hovedregel, at aftaler om opstilling af vindmøller kan indgås, uden at  

 det er nødvendigt at foretage udstykning, hvorved landbrugspligten ophæves  

 efter reglerne i § 4, stk. 1, i landbrugsloven, jf. ovenfor om brugs- og  

 lejeforhold m.v.
Opstilling af vindmøller på en landbrugsejendom, f.eks. i klynge eller i  

 en vindmøllepark, er i almindelighed ikke til hinder for, at de  

 omkringliggende landbrugsjorder fortsat kan udnyttes jordbrugsmæssigt.
Der er  

 derfor normalt ikke grund til at tillade, at landbrugspligten ophæves efter  

 reglerne i lovens § 4, stk. 1, nr. 1-3. Der kan henvises til reglerne i § 4,  

 stk. 3, og § 8, stk. 1 og 2, i landbrugslovscirkulæret (cirkulære nr. 38 af  

 8. marts 1990).
 Ved elforsyningsvirksomheders erhvervelse af landbrugsjord til etablering  

 af vindmøller gælder dog mere lempelige regler, jf. pkt. 5.
4. Lokalplan og landbrugspligt Ved opstilling af vindmøller, hvor der udarbejdes forslag til lokalplan,  

 gælder reglerne i Landbrugsministeriets cirkulære nr. 36 af 8. marts 1990 om  

 varetagelsen af de jordbrugsmæssige interesser under kommune- og  

 lokalplanlægningen.
 Cirkulærets § 1 indeholder en beskrivelse af de jordbrugsmæssige  

 interesser, der må tilgodeses ved udarbejdelse af lokalplanforslag:
» § 1.  Ved varetagelsen af de jordbrugsmæssige  

 interesser i kommune- og lokalplanlægningen skal der, når der er tale om, at  

 landbrugsjorder skal overgå til ikke-jordbrugsmæssige formål, lægges vægt på, Ved vindmølleparker og -klynger er der normalt kun tale om, at mindre  

 arealer inddrages til opstilling af vindmøller og tekniske anlæg, idet  

 hovedparten af jorderne mellem møllerne fortsat udnyttes jordbrugsmæssigt.
 Lokaliseringen af vindmøller må ske på baggrund af en afvejning mellem en  

 række interesser, herunder såvel en rationel udnyttelse af vindenergien,  

 hensyn til landskabet og de omkringboende som hensynet til de  

 jordbrugsmæssige interesser.
 Kommunalbestyrelsen skal efter reglerne i § 26 i planloven (lov nr. 388 af  

 6. juni 1991) sende et eksemplar af lokalplanforslaget til  

 Jordbrugsdirektoratet og jordbrugskommissionen/amtet, jf. cirkulærets § 8.
 Jordbrugsdirektoratet kan, f.eks. efter indstilling fra  

 jordbrugskommissionen, nedlægge veto mod lokalplanforslaget efter reglerne i  

 § 28 i planloven, når særlige jordbrugsmæssige hensyn taler imod forslaget.
 Når en lokalplan er endelig vedtaget, skal der inden virkeliggørelse af  

 planen ved opstilling af vindmøller m.v. indhentes tilladelse fra  

 jordbrugskommissionen efter bestemmelserne i §§ 4, 7, 7a og 12 i  

 landbrugsloven, medmindre forholdet kan etableres uden tilladelse efter  

 landbrugsloven, jf. ovenfor om brugs- og lejeforhold m.v., eller  

 jordbrugskommissionen har givet de nødvendige tilladelser i forbindelse med  

 behandlingen af lokalplanforslaget.
 Jordbrugskommissionen kan stille betingelser i medfør af §§ 4, 7 og 7a i  

 landbrugsloven, jf. § 9 i fornævnte cirkulære.
5. Elforsyningsvirksomheders erhvervelse af  

 landbrugsjord 5.1. Baggrund for reglerne I forbindelse med energihandlingsplanen »Energi 2000« (april  

 1990) og de overvejelser, der har fundet sted vedrørende udbygning med  

 vindmøller, har der vist sig behov for visse lempelser af fornævnte regler,  

 således at elforsyningsvirksomheder kan erhverve arealer til etablering af  

 vindmølleparker, hvor vindmøllerne ejes af elforsyningsvirksomheden.
Der kan også være behov for, at elforsyningsvirksomheder medvirker ved  

 etablering af vindmølleparker eller vindmølleklynger, hvor der er mulighed  

 for placering af privatejede vindmøller.
Der kan henvises til betænkning I og  

 II fra Vindmølleplaceringsudvalget (1991 og 1992).
 På baggrund heraf finder Jordbrugsdirektoratet, at reglerne i §§ 4 og 8 i  

 landbrugslovscirkulæret ikke bør være til hinder for, at  

 elforsyningsvirksomheder kan erhverve landbrugsjorder til opstilling af  

 vindmøller, når der er tale om etablering af en vindmøllepark eller klynge,  

 hvor de enkelte vindmøller ejes af en elforsyningsvirksomhed, af private  

 lodsejere eller af sammenslutninger.
 De elforsyningsvirksomheder, der omfattes af denne vejledning, fremgår af  

 bilag 2.
5.2. Ophævelse af landbrugspligt Ved vurderingen af, om der kan meddeles tilladelse til ophævelse af  

 landbrugspligten i medfør af reglerne i § 4, stk. 1, nr. 3, i landbrugsloven  

 i forbindelse med elforsyningsvirksomheders erhvervelse af landbrugsjord,  

 skal der lægges vægt på, En tilladelse til ophævelse af landbrugspligten efter § 4, stk. 1, nr. 3,  

 skal normalt betinges af, at der tinglyses deklaration om, Det er en forudsætning, at arealerne forventes anvendt til vindmølleanlæg  

 i nær fremtid, og at der ikke erhverves flere arealer end nødvendigt,  

 herunder at allerede udlagte arealer til vindmølleanlæg udnyttes fuldt ud,  

 før der meddeles tilladelse til yderligere opkøb af landbrugsjord inden for  

 samme kommune.
 Ved bortforpagtning af arealer til landbrugsdrift, bør  

 elforsyningsvirksomhederne være opmærksomme på, om der i området findes  

 nærliggende landbrugsejendomme med en væsentlig husdyrproduktion, som har  

 behov for jorder til udbringning af husdyrgødning efter reglerne i  

 miljølovgivningen, jf. § 24 i Miljøministeriets bekendtgørelse nr. 1121 af  

 15. december 1992 om erhvervsmæssigt dyrehold, husdyrgødning, ensilage m.v.
Sådanne bedrifter bør i videst muligt omfang tilgodeses ved indgåelse af  

 forpagtningsaftaler.
Hvis jorderne bortforpagtes til anden side, f.eks. til  

 en planteavlsbedrift, kan der være tale om, at der ved forpagtningsaftalen  

 bør sikres mulighed for indgåelse af gylleaftaler for bedrifter, der har  

 behov for jord til udbringning af husdyrgødning.
5.3. Erhvervelse af en landbrugsejendom For så vidt angår elforsyningsvirksomheders erhvervelse af hele  

 landbrugsejendomme til etablering af vindmølleparker er der normalt ikke  

 sådanne særlige samfundsmæssige forhold, der kan begrunde, at der meddeles  

 tilladelse til erhvervelse efter reglerne i lovens § 21, jf. reglerne i § 74  

 i landbrugslovscirkulæret.
I særlige tilfælde kan der dog meddeles tilladelse efter reglerne i lovens  

 § 21, stk. 2, nr. 4, til, at en elforsyningsvirksomhed erhverver en  

 landbrugsejendom med henblik på etablering af en vindmøllepark.
Det er en  

 forudsætning, at de arealer, der ikke er nødvendige til vindmølleparken,  

 fraskilles til sammenlægning med en bestående landbrugsejendom, normalt inden  

 1 år efter erhvervelsen, og at der tinglyses deklaration om, at ejendommens jorder ryddes for  

 vindmølleanlæg m.v. og afhændes efter reglerne i landbrugsloven, når  

 anvendelsen til vindmølleanlæg ophører.
 Der kan henvises til reglerne i § 74, stk. 4, i landbrugslovscirkulæret.
 5.4. Inddragelse af jordbrugskommissionen m.m.
Er der tale om et vindmølleanlæg, der søges gennemført ved udarbejdelse af  

lokalplan, varetages de jordbrugsmæssige interesser - som nævnt under  

 pkt. 4 - i forbindelse med lokalplanproceduren.
En lokalplan for en  

 vindmøllepark kan ofte omfatte nærliggende landbrugsjorder omkring selve  

 vindmølleanlægget, f.eks. af hensyn til en regulering af anvendelsen af disse  

 arealer, etablering af sikkerhedszone m.v.
Hvis landbrugspligten søges ophævet, fordi en elforsyningsvirksomhed  

 ønsker at erhverve arealer til etablering af en vindmøllepark, der er  

 omfattet af en lokalplan, skal parcellen med vindmølleanlægget afgrænses i  

 overensstemmelse med de under pkt. 5.2 anførte retningslinier.
Der vil  

 således normalt ikke kunne forventes tilladelse til ophævelse af  

 landbrugspligten på landbrugsjorder, f.eks. en sikkerhedszone, der ligger  

 uden for selve vindmølleanlægget (opstillingsfeltet), uanset at  

 sikkerhedszonen er omfattet af lokalplan.
 Hvis en elforsyningsvirksomhed påtænker at erhverve arealer til etablering  

 af et vindmølleanlæg, f.eks. en klynge af flere end 5 vindmøller, uden at  

 der udarbejdes lokalplanforslag, bør jordbrugskommissionen inddrages  

 allerede ved udarbejdelsen af projektet, således at forholdet til de  

 jordbrugsmæssige interesser afklares analogt med reglerne for  

 lokalplanforslag.
 Ved lokaliseringen skal der tages hensyn til de berørte  

 landbrugsejendommes struktur- og arronderingsforhold i overensstemmelse med  

 reglerne i § 1 i fornævnte cirkulære nr. 36 af 8. marts 1990. Er der tale om  

 etablering af en klynge af vindmøller i tilknytning til en eller flere  

 bestående vindmøller, må lokaliseringen af de nye vindmøller både ske under  

 hensyn til struktur- og arronderingsforhold og til de bestående vindmøller.
 Hvis en elforsyningsvirksomhed ønsker at erhverve arealer til etablering  

 af vindmølleklynger, kan jordbrugskommissionen meddele tilladelse til  

 ophævelse af landbrugspligten efter reglerne i landbrugslovens § 4, stk. 1,  

 nr. 3, på vilkår, der er omtalt ovenfor under pkt. 5.2.
Jordbrugsdirektoratet, den 23. juni 1993 J.
Prieme direktør / Chr.
Jørgensen fuldmægtig Bilag 1 Jordbrugskommissionernes adresser Jordbrugskommissionen for Københavns Amt Teknisk Forvaltning Stationsparken 27 2600 Glostrup Tlf.: 43 22 22 22 Telefax: 43 22 28 99 Jordbrugskommissionen for Frederiksborg Amt Kongens Vænge 2 3400 Hillerød Tlf.: 42 26 66 00 Telefax: 42 26 37 13 Jordbrugskommissionen for Roskilde Amt Køgevej 80 4000 Roskilde Tlf.: 46 32 32 32 Telefax: 42 37 36 18 Jordbrugskommissionen for Vestsjællands Amt Alleen 15 4180 Sorø Tlf.: 53 63 25 33 Telefax: 53 63 40 88 Jordbrugskommissionen for Storstrøms Amt Parkvej 37 4800 Nykøbing F Tlf.: 54 82 32 32 Telefax: 54 85 80 29 Jordbrugskommissionen for Bornholms Amt Teknisk Forvaltning Østre Ringvej 1 3700 Rønne Tlf.: 56 95 21 23 Telefax: 56 95 21 42 Jordbrugskommissionen for Fyns Amt Ørbækvej 100 5220 Odense SØ Tlf.: 66 15 94 00 Telefax: 66 15 91 60 Jordbrugskommissionen for Sønderjyllands Amt Skelbækvej 2 6200 Åbenrå Tlf.: 74 33 50 50 Telefax: 74 33 51 51 Jordbrugskommissionen for Ribe Amt Sorsigvej 35 6760 Ribe Tlf.: 75 42 42 00 Telefax: 75 42 49 11 Jordbrugskommissionen for Vejle Amt Damhaven 12 7100 Vejle Tlf.: 75 83 53 33 Telefax: 75 72 47 75 Jordbrugskommissionen for Ringkøbing Amt Teknik- og Miljøforvaltningen Damstrædet 2 Postboks 154 6950 Ringkøbing Tlf.: 97 32 08 66 Telefax: 97 32 10 47 Jordbrugskommissionen for Århus Amt Lyseng Alle 1 8270 Højbjerg Tlf.: 86 27 30 44 Telefax: 86 27 63 50 Jordbrugskommissionen for Viborg Amt Skottenborg 26 Postboks 21 8800 Viborg Tlf.: 86 62 33 00 Telefax: 86 62 39 33 Jordbrugskommissionen for Nordjyllands Amt Niels Bohrsvej 30 Postboks 8300 9220 Ålborg Ø Tlf.: 98 15 62 22 Telefax: 98 15 20 09 Bilag 2 Oversigt over elforsyningsvirksomheder Nordjylland:
Nordkraft NEFO Han Herred ENV BOE Nordthy Strømforsyning HEF Nr.
Sundby Højspænding ESV Frederikshavn Ålborg Nr.
Sundby Sæby Læsø Midtjylland:
Midtkraft Gudenåcentralen MEF Hammel Kjellerup Brabrand Viby Galten Bjerringbro Arke SFGHH ELRO Århus Randers Skive Viborg Hobro Ebeltoft Grenå Tunø Sydøstjylland:
Skærbækværket Odder Østjysk Elforsyning Hovedgård og omegn Boulstrup og omegn KOH BHHH MES VOH VOS Kolding Horsens Fredericia Vejle Vestjylland:
Vestkraft Morsø Grindsted Ikast Thy Højspænding SAEF NOE RAH Holstebro Esbjerg Herning Ringkøbing Lemvig Struer Varde Skjern Hurup Tarm Videbæk Hvide Sande Vinderup Sønderjylland og Ærø:
Sønderjyllands Højspændingsværk Haderslev og omegn EASV MSE Ærø ESS Sønderborg Fyn:
Fynsværket NEF Langeland Sydfyn Dalum-Hjallese EFFLA Vestfyn Fåborg Nyborg Odense Middelfart København:
Københavns Belysningsvæsen Det nordlige Sjælland:
SK-energi NESA NVE EFFO Frederiksberg Roskilde Kalundborg Hillerød Slagelse Helsingør Frederikssund Nykøbing-Rørvig Sorø Det sydlige Sjælland og Lolland-Falster:
SEAS Nykøbing F.
Nakskov Næstved Maribo Vordingborg Sakskøbing Rødby Korsør Køge Bornholm:
Østkraft Christiansø Oplysning om elforsyningsvirksomhedernes fulde navn, adresse og  

 telefonnummer kan fås ved henvendelse til:
Danske Elværkers Forening Rosenørns Alle 9 1970 Frederiksberg C.
