 Bekendtgørelse om vedtægter for  

 samarbejde mellem menighedsråd om ændring af budgetprocedure  

 m.v.
 I medfør af § 43, stk. 4, i lov om menighedsråd, jf.  

 lovbekendtgørelse nr. 571 af 21. juni 1996, meddeles:
§ 1. Menighedsrådene i Hvidebæk  

 Kommune, Kalundborg Provsti, har besluttet at iværksætte et  

 samarbejde om besluttende budgetsamråd ved brug af den af ministeriet  

 godkendte standardvedtægt.
Vedtægten trådte i kraft 30.  

 marts 1999 og er fremlagt hos de berørte menighedsråds  

 formænd og hos sognepræsterne.
Stk. 2. Menighedsrådene i Aabybro Kommune, Aalborg  

 Nordre Provsti, har besluttet at iværksætte et samarbejde om  

 forberedende budgetsamråd ved brug af den af ministeriet godkendte  

 standardvedtægt.
Vedtægten trådte i kraft 13. oktober 1999  

 og er fremlagt på de berørte sognes kirkegårds- og  

 præstegårdskontorer samt på kommunens biblioteker.
 § 2. Kirkeministeren har godkendt følgende  

 samarbejdsvedtægter:
 1)	For menighedsrådene i Thisted Kommune, Thisted Provsti, om  

 indførelse af en rammeordning og et forberedende  

 budgetsamråd.
 2)	For menighedsrådene i Ejby Kommune, Middelfart Provsti, om  

 forberedende budgetsamråd.
 3)	For menighedsrådene i Nørre Åby Kommune,  

 Middelfart Provsti, om forberedende budgetsamråd.
 4)	For menighedsrådene i Kalundborg Kommune, Kalundborg Provsti,  

 om besluttende budgetsamråd.
 5)	For menighedsrådene i Dianalund Kommune, Kalundborg Provsti,  

 om besluttende budgetsamråd.
 § 3. De i § 2, nr. 1-3, nævnte  

 samarbejdsvedtægter indebærer, at § 17c, stk. 3, i lov om  

 folkekirkens økonomi, jf. lovbekendtgørelse nr. 537 af 24. juni  

 1997, fraviges således, at udgifterne ved ordningen kan afholdes af  

 provstiudvalgskassen.
 Stk. 2. De i § 2, nr. 4-5, nævnte  

 samarbejdsvedtægter indebærer, at § 5, § 6, stk. 1,  

 1.pkt., og § 17c, stk. 3, i lov om folkekirkens økonomi, jf.  

 lovbekendtgørelse nr. 537 af 24. juni 1997, og § 5, stk. 1, og  

 § 5, stk. 2, nr. 3-4, i bekendtgørelse nr. 838 af 20. oktober  

 1993, som ændret ved bekendtgørelse nr. 232 af 22. marts 1996,  

 om provstiudvalgenes virksomhed fraviges således, at de opgaver, som  

 efter disse bestemmelser varetages af provstiudvalget, henlægges til  

 det besluttende budgetsamråd, og således at udgifterne ved  

 ordningen kan afholdes af provstiudvalgskassen.
 § 4. Den i § 2, nr. 1, nævnte vedtægt  

 trådte i kraft 10. juli 1999 og gælder indtil videre.  

 Vedtægten er fremlagt i de berørte sognes våbenhuse og  

 på Thisted Provstikontor.
 Stk. 2. Den i § 2, nr. 2, nævnte vedtægt  

 trådte i kraft 14. september 1999 og gælder indtil videre.  

 Vedtægten er fremlagt på Middelfart Provstikontor.
 Stk. 3. Den i § 2, nr. 3, nævnte vedtægt  

 trådte i kraft 10. september 1999 og gælder indtil videre.  

 Vedtægten er fremlagt på Middelfart Provstikontor.
 Stk. 4. Den i § 2, nr. 4, nævnte vedtægt  

 trådte i kraft 16. februar 1999 og gælder indtil videre.  

 Vedtægten er fremlagt på de berørte sognes  

 kirkekontorer/våbenhuse.
Stk. 5. Den i § 2, nr. 5, nævnte vedtægt trådte i  

 kraft den 29. november 1999 og gælder indtil videre.
Vedtægten er  

 fremlagt i de berørte sognes våbenhuse.
