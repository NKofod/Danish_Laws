Skriftlig fremsættelse (6. december  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om beskatning af medlemmer af  

 kontoførende investeringsforeninger.
(Lovforslag nr.
L 112).
 Lovforslaget er en opfølgning af den  

 nuværende og den tidligere regerings dialog med pensionsbranchen om,  

 hvordan branchen bedst kan være med til at fremme tilførslen af  

 kapital til mindre, innovative virksomheder (udviklingsvirksomheder).  

 Lovforslaget skal ses i sammenhæng med det samtidig hermed fremsatte  

 lovforslag om ændring af forskellige skattelove (Investeringsforeninger  

 med få medlemmer) (L    ).
 Lovforslaget er en genfremsættelse af lovforslag L  

 21, folketingsåret 2001-02, 1. samling.
Der foreslås en fuldstændig gennemskrivning af  

 den gældende lov om beskatning af medlemmer af kontoførende  

 investeringsforeninger.
Den gældende lov er vanskelig  

 tilgængelig, mangelfuld og på nogle punkter også  

 misvisende.
Den nye lov skal skabe større sikkerhed for både  

 investeringsforeninger og skattemyndigheder ved fortolkning af loven.
Forslaget bygger på de samme regler om  

 gennemsigtighed, som også gælder i dag.
Det betyder, at det  

 enkelte medlem beskattes af sin andel af foreningens indtægter og  

 udgifter som om medlemmet ejede foreningens aktiver direkte uden en  

 mellemkommende investeringsforening.
 Det foreslås   i overensstemmelse med de ved  

 høring over lovforslaget fremsatte ønsker   at loven som  

 udgangspunkt skal have virkning fra og med 2003.
 Idet jeg i øvrigt skal henvise til  

 bemærkningerne til lovforslaget, skal jeg anbefale forslaget til  

 Folketingets velvillige behandling.
