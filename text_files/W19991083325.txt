Kendelse fra Pressenævnet i sag nr.  

 124/1999 SGI-Danmark og [K] har klaget til Pressenævnet over  

 en artikel bragt i bladet Virus, nr. 4, september 1999, idet man mener, at  

 god presseskik er tilsidesat.
Der er endvidere klaget over, at bladet ikke  

 har bragt et genmæle.
 Artiklen fra bladet Virus, nr. 4, september 1999 har  

 følgende indledning:
"Mød Soka Gakkai International, det handy,  

 spirituelle svar på SONY, Mazda og Tamagotchi.
Siden 1930 er SGI vokset  

 til 12 millioner medlemmer og tæller blandt andet berømtheder  

 som  Stevie  Wonder,  Herbie  Hancock og  Mariah  Carey.
Deres brugervenlige  

 fortolkning af buddhismen går sin sejrsgang verden over.
I Japan leder  

 SGI landets tredjestørste parti og styrer praktisk talt statens  

 bureaukrati.
På verdensplan er SGI repræsenteret i 128 lande.
I  

 Danmark har SGI drevet en afdeling siden 1990 og den vokser hurtigt.
Det er  

 den hippe religion, som en japansk iagttager siger.
Men SGI har også en  

 mørk side.
Mord, magtmisbrug og svindel er blot nogle af de  

 beskyldninger, som SGI's mange kritikere retter mod dem.
Som for eksempel at  

 SGI var involveret i den fanatiske kult, der spredte giftgas i Tokyos  

 undergrundsbane.
VIRUS har talt med SGI og deres fjender og fortæller  

 her om sekten, der er som skræddersyet til mobiltelefonens kultur".
Klageren har udarbejdet en omfattende liste med  

 korrektioner og kommentarer til artiklens oplysninger, herunder artiklens  

 brug af billedmateriale og kilder.
Klageren har særligt anført,  

 at artiklen indeholder mange påstande og ærekrænkende  

 injurier mod SGI, og at bladet ikke kan dokumentere rigtigheden af  

 oplysningerne.
Ved skrivelse af 15. oktober 1999 har klageren fremsat  

 krav om genmæle over for bladet.
Klagerens forslag til genmæle  

 har følgende ordlyd:
"Dementi Vi beklager meget og tilbyder vores uforbeholdne  

 undskyldning til SGI (Soka Gakkai International).
I september måned bragte vi i bladet en  

 æreskrænkende smædeartikel om den buddhistiske  

 lægorganisation SGI.
Artiklen var fuld af udokumenterede anklager og  

 forkerte oplysninger.
Billedmaterialet havde vi desuden selv konstrueret og  

 det havde ingen relation til SGI.
Vi undskylder specielt for følgende  

 punkter:
- Hentydningen til at SGI myrdede et kritisk  

 byrådsmedlem.
Politiets konklusion var at hun havde begået  

 selvmord, bl.a. fordi hun var i live da man fandt hende og hun intet sagde om  

 mordforsøg.
- Anklagen om at en Nichiren Shoshu præst blev  

 dræbt af et medlem af SGI.
I rettet blev det fastslået at  

 præsten som var gledet over i den modkørende vejbane havde den  

 fulde skyld i sammenstødet som kostede ham livet.
- Anklagen mod SGIs prædisent  Daisaku  Ikeda for  

 voldtægt.
Fru  Nobuhira som var blevet tvunget til at trække sig  

 fra sine ansvarsområdet i SGI pga. pengesvindel har anlagt et civilt  

 søgsmål mod  Ikeda.
Retten i Japan afviste hendes anklager.
- Anklager om at der eksisterer en forbindelse mellem AUM  

 (giftsgassekten) og SGI er helt igennem fabrikeret og udokumenteret.
Virus  

 har i denne sag viderebragt usandheder fra en useriøs kilde i Japan.  

 Den væsentligste kilde er fra  Joyu (AUMs talsmand), som kort efter  

 giftattentatet i Tokyos undergrund forsøgte at skyde skylden på  

  Soka  Gakkai.
Desuden indeholdt vores artikel en lang række  

 æreskrænkende påstande og fordrejninger af sandheden.
Vi  

 beklager blandt andet vores forsøg på at latterliggøre  

  Phillip  Ingstrup  Nielsen som citeres fra SGI-Danmarks medlemsblad." Bladet har anført, at man mener at have behandlet  

 SGI fair i artiklen, og at man til brug for artiklen har brugt mange  

 forskellige kilder, som har virket både seriøse, kompetente og  

 pålidelige, herunder at man også har indhentet oplysninger og  

 kommentarer fra SGI, der således også er kommet til orde i  

 artiklen.
Bladet kommenterer endvidere de enkelte klagepunkter i den  

 omfattende liste og anfører, hvilke kilder man har anvendt til de  

 enkelte punkter.
Bortset fra et par mindre faktuelle fejl, som bladet  

 beklager, mener bladet ikke, at man har handlet i strid med god  

 presseskik.
 Bladet er ikke fremkommet med yderligere kommentarer,  

 heller ikke til klagerens krav om genmæle.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Preben Sørensen.
 Pressenævnet udtaler:
 Indledningsvis bemærkes, at Pressenævnet ikke  

 har mulighed for at foretage en bevismæssig vurdering af, om de  

 oplysninger og vurderinger, bladet har bragt, er korrekte.
De oplysninger, klageren ønsker genmæle over  

 for, er i det væsentlige oplysninger om, at SGI skulle have været  

 involveret i forskellige kriminelle handlinger begået for mange  

 år siden i andre lande.
Oplysningerne bygger på navngivne kilder.  

 Til brug for artiklen har bladet også interviewet medlemmer fra SGI, og  

 deres opfattelse er kommet til udtryk i artiklen på lige fod, hvorfor  

 artiklen ikke kan betragtes som ensidig.
 På denne baggrund finder Pressenævnets ikke,  

 at bladet har handlet i strid med god presseskik.
 Allerede fordi klagernes forslag til genmæle  

 indeholder en række kommentarer og vurderinger, finder  

 Pressenævnet ikke grundlag for at pålægge bladet at bringe  

 genmælet.
 Afsagt den 24. november 1999.
