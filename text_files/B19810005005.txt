 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet:
§ 1.  Ulvsundbroen, der er beliggende mellem Kalvehave  

 på Sjælland og Koster Land på Møn, er en højbro, der hviler på 2 landpiller  

 og 10 strømpiller.
Det midterste buefag, der er gennemsejlingsfag, er  

 kendeligt ved bueoverbygning.
Stk. 2.  Gennemsejlingsåbningen er 120 m bred.
De  

 midterste 80 m har en fri højde på 26 m.
 Stk. 3.  Vedrørende fyrbelysning og tågesignal henvises  

 til søkort og fyrliste.
 § 2.  Følgende bestemmelser gælder for passage af  

 broen:
a.
Gennemsejlingsfaget må kun passeres af et skib ad gangen.
b.
Maskindrevne skibe skal holde tilbage for skibe og fartøjer, der sejler  

 for sejl alene.
c.
Skibe, der kommer fra øst, skal holde tilbage for skibe, der kommer fra  

 vest, jfr. dog punkt b.
 § 3.  Skibe, der har passeret broen, skal give skibe,  

 der skal til at passere denne, rigelig plads til at rette kursen ind mod  

 gennemsejlingen.
 Stk. 2.  Inden for en afstand af 500 m fra broen er  

 sejlads på tværs af farvandet ud for gennemsejlingsfaget forbudt.
§ 4.  Inden for et område, der strækker sig fra 300 m  

 sydvest for og 900 m nordøst for broen, må der kun ankres, når det er strengt  

 nødvendigt, f.eks. for at undgå påsejling af broen.
Inden for området findes  

 kabler.
 Stk. 2.  Inden for samme område er fiskeri med drivende  

 eller slæbende redskab forbudt, og andet fiskeri må kun udøves således, at  

 sejladsen gennem broen ikke vanskeliggøres.
§ 5.  Fortøjning ved bropillerne er forbudt.
Ligeledes  

 er det forbudt at bestige broen fra både og fartøjer.
 § 6.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 7.  Bekendtgørelsen træder i kraft ved  

 bekendtgørelsen i lovtidende.
 Stk. 2.  Bekendtgørelse af 12. juli 1943 angående  

 sejlads m.v. i Ulvsund ved Ulvsundbroen ophæves.
