Betænkning afgivet af Kommunaludvalget  

 den 28. november 2002 Betænkning over Forslag til lov om ændring af lov om  

 beskatning til kommunerne af faste ejendomme og lov om vurdering af landets  

 faste ejendomme (Loft over grundlaget for beregning af kommunal  

 grundskyld) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Ændringsforslag Der er af indenrigs- og sundhedsministeren stillet 1  

 ændringsforslag.
2. Udvalgsarbejdet Lovforslaget blev fremsat den 23. oktober 2002 og var til  

 1. behandling den 31. oktober 2002. Lovforslaget blev efter 1. behandling  

 henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og indenrigs- og sundhedsministeren sendte  

 den 10. september 2002 dette udkast til udvalget, jf. 2001-02, 2. samling,  

 alm. del   bilag 422. Den 25. oktober 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget.
Deputationer Endvidere har Dansk Familielandbrug og Landboforeningerne  

 mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 10 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
Herudover har udvalget stillet 1 spørgsmål til  

 indenrigs- og sundhedsministeren efter betænkningsafgivelsen, som  

 udvalget forventer besvaret inden 2. behandling af lovforslaget.
3. Indstillinger og politiske bemærkninger Et flertal i udvalget (V, DF, KF og Anders  

 Møller (UFG)) indstiller lovforslaget til vedtagelse med det  

 stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling, men vil  

 stemme for det stillede ændringsforslag.
Lovforslaget er efter Socialdemokratiets opfattelse endnu  

 et særegent element i regeringens forsøg på at definere  

 sit skattestop.
Det er et helt nyt element, som ikke tidligere har  

 været med i regeringens egen definition af sit skattestop.
Det blev  

 opfundet, da der i foråret opstod diskussion om, at grundskatterne  

 ville stige ganske markant i visse områder, selv om regeringen havde  

 lovet et skattestop.
At diskussionen opstod, er der ikke noget underligt i.
Den  

 måde, som regeringen selv har defineret sit skattestop på, er  

 ulogisk, usammenhængende og uden principper, der kan sammenlignes.  

 Dermed er det uforståeligt for almindelige mennesker med en sund  

 fornuft og en logisk tankegang.
 Eksempler:
 Indkomstskatten stiger med indkomsten, som den plejer.
 Momsen stiger med priserne, som den plejer.
 Punktafgifter fastlåses i kroner og ører uden hensyn til  

 inflation og lønudvikling.
 Ejendomsværdiskatten fastlåses på 2001-niveau i  

 kroner og ører, men med et tillæg på 5 pct.
 Ejendomsskatterne vil fremover kunne stige hvert år, også  

 i de år, hvor der er en uændret vurdering.
Med vedtagelse af lovforslaget vil ejendomsskatterne  

 (grundskatterne) hvert år kunne stige med det, der svarer til  

 indkomstudviklingen + 3 pct, altså en stigning hvert år på  

 6-8 pct.
Bliver en ejendomsbesidder omfattet af det loft, der er i forslaget,  

 vil man året efter komme til at opleve stigninger i ejendomsskatterne  

 også selv om grundværdierne er uændrede i forhold til  

 forrige år.
 Det er svært at se logikken i regeringens  

 skattestop.
Virkningen af lovforslaget er, at de kommuner og amter,  

 som har den bedste økonomi, vil få de fleste af de ca. 640 mio.  

 kr., som forslaget koster.
Det er en merudgift på 230 mio. kr. i  

 forhold til regeringens eget provenuskøn på 410 mio. kr. ved  

 lovforslagets fremsættelse.
Det er penge, som vi alle sammen skal  

 være med til at betale   også kommuner og de borgere, som bor i  

 områder med store økonomiske problemer, og som er udsat for  

 store besparelser.
 De borgere, som slipper billigere, og som får mest  

 ud af forslaget, vil typisk være folk med meget høje indkomster,  

 der bor i meget dyre huse.
Forslaget fortæller således præcist om  

 virkningen af den måde, som regeringen har indrettet sit skattestop  

 på.
Det tager fra dem, der har mindst, og giver til dem, der har  

 mest.
 Derudover er det noget bureaukratisk makværk.  

 Først skal kommunerne opkræve et forkert beløb af  

 borgerne, som derefter nogle måneder senere skal have pengene tilbage.
Bare for at administrere loven hos de statslige  

 myndigheder, skønner regeringen, at det hvert år vil koste hele  

 10 kvinder og mænds fulde arbejdskraft.
Kommunerne påføres  

 udgifter til edb på l,4 mio. kr., og Kommunernes Landsforening har  

 under udvalgsarbejdet oplyst, at kommunerne alene i 2003 påføres  

 udgifter på over 14 mio. kr. til oplysningsmaterialer, porto og  

 ekstraopgørelser.
 Socialdemokratiet er forundret over, at et lovforslag med  

 det indhold ser ud til at samle flertal i Folketinget.
Det Radikale Venstre er grundlæggende uenigt i  

 regeringens styring af kommuner og amter, her i form af begrænsning af  

 stigningen i grundlaget for beregning af grundskyld til kommuner og  

 amtskommuner.
Det Radikale Venstre er tilhænger af beskatning af  

 værdistigning på fast ejendom.
Regeringens forslag er til  

 størst fordel for de skatteydere, der oplever de største  

 værdistigninger.
Ved begrænsningen tilgodeses de bedst stillede.  

 Det sker i virkeligheden på bekostning af alle skatteydere, eftersom  

 regeringen kompenserer kommuner og amter for de   som følge af  

 begrænsningen   manglende indtægter, der finansieres af  

 statskassen.
Desuden medfører lovforslaget et større  

 bureaukrati, da forskellige ændringer vedrørende den enkelte  

 grund kræver særskilt behandling.
Forslaget er et led i  

 udmøntningen af regeringens såkaldte skattestop, men der er  

 alligevel ikke tale om et skattestop, eftersom skatterne kan stige, og det er  

 denne stigning, der begrænses.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	indenrigs- og sundhedsministeren, tiltrådt af  

udvalget:
Til § 4 1) I stk. 1, 1. pkt., indsættes efter »lov om vurdering af landets faste ejendomme«: »foretagne almindelige  

 vurderinger« .
[Beregningsgrundlag] Bemærkninger Til nr. 1 Der er tale om berigtigelse af en skrivefejl.
Thor Gunnar Kofoed (V)  

  Gudrun Laub (V)  Anders Møller (UFG)  

  Marianne Pedersen (V) nfmd.  

  Jens Vibjerg (V)  Uno Larsson (DF)  

 Poul Nødgaard (DF) fmd.  

  Knud Erik Kirkegaard (KF)  Helle Sjelle (KF)  

  Arne Toft (S)  Inger Bierbaum (S)  

  Jørn Pedersen (S)  Karen J.
Klint (S)  

  Ole Stavad (S)  Kristen Touborg (SF)  

  Marianne Jelved (RV)  Line Barfod (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 39 Bilagsnr.
