Patient med hjerte og maveproblemer overflyttes først sent til  

 specialafdeling og afgår ved døden.
Patientklagenævnet fandt, at overlægerne  

 havde udvist manglende omhu ved hverken at iværksætte et kirurgisk indgreb på  

 et angivet tidspunkt eller ved ikke tidligere at foranledige overførsel til  

 andet sygehus.
5.3.2. Manglende omvisitering af patienter En 62-årig mand indlægges på lokalt sygehus pga. hjertestop et døgn efter  

 at være udskrevet efter indlæggelse pga. hjertinfarkt.
Tilstanden ophæves og  

 der indledes medicinsk behandling.
To døgn senere udvikles tillige  

 mavesmerter.
Røntgenoversigt viser tarmslyng i tyktarmen.
Fornyet  

 undersøgelse 4 dage senere viser mekanisk tarmslyng.
Patienten observeres  

 fortsat på medicinsk afdeling og har kirurgisk tilsyn.
Man foretager  

 colonindhældning, som resulterer i afgang af luft og afføring.
Man tolker  

 tilstanden som omslyngning af tyktarmen (volvolus). Yderligere 4 dage senere  

 forværres tilstanden med udspilet mave og metalliske tarmlyde.
Patienten  

 behandles på grund af nyligt overstået hjerteinfarkt og hjertestop  

 konservativt under fortsat indlæggelse på medicinsk afdeling.
Først 12 dage  

 efter indlæggelsen overflyttes patienten til specialafdeling på regionalt  

 sygehus.
Opereres der efter oprettelse af væske og elektrolyt status.
Man  

 fjerner næsten hele tyktarmen pga. tumor og anlægger ileostomi.
Reoperation 8  

 dage senere gennemføres pga. stress ulcus.
Man finder tillige abscesser i  

 hele bughulen.
Døden indtræder 32 dage efter den primære indlæggelse på  

 lokalt sygehus.
Dødsårsagen er multiorgansvigt.
 Patientens hustru klager over manglende tidlig operation af tarmslyng samt  

 manglende konsultation af regional specialafdeling.
 Til grund for Sundhedsstyrelsens udtalelse er hospitalsjournal samt  

 røntgenbillede, udtalelse fra behandlende læger og Retslægerådet.
Sundhedsstyrelsen udtaler, at patienten med sikkerhed 6 dage efter den  

 primære indlæggelse havde tarmslyng, som ikke kunne ophæves.  

 Sundhedsstyrelsen mener, at et aflastende mindre kirurgisk indgreb på dette  

 tidspunkt burde have været foretaget f.eks. i form af coecostomi.
Det findes  

 at være udtryk for manglende omhu, når et sådant indgreb ikke blev foretaget.  

 Sundhedsstyrelsen finder det yderligere mere korrekt, om patientens tilstand  

 på et tidligt tidspunkt havde været konfereret med specialafdelingen på  

 regionalsygehuset.
 Patientklagenævnet fandt, at de implicereede overlæger havde udvist  

 manglende omhu, jfr. lægelovens § 6, ved hverken at iværksætte et aflastende  

 kirurgisk indgreb på det angivne tidspunkt eller ved ikke på et tidligere  

 tidspunkt at foranledige overførsel til andet sygehus.
