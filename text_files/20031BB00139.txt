Fremsat den 9. marts 2004 af Lotte Bundsgaard (S),  

 Villy Søvndal (SF),  Margrethe Vestager (RV)  

 og Line Barfod (EL) Forslag til folketingsbeslutning om sikring af reel valgfrihed for børnefamilierne gennem  

  

 garanti for pasningstilbud til børn over 6 måneder Folketinget pålægger regeringen inden udgangen af 2004 at  

 fremsætte de nødvendige lovforslag og foretage de nødvendige ændringer i  

 administrative forskrifter, således at der sikres en garanti for  

 pasningstilbud  

 til alle børn over 6 måneder.
Bemærkninger til forslaget Forslagsstillerne mener, at det er afgørende, at forældre  

 sikres reel valgfrihed til selv at beslutte, hvornår de ønsker at genoptage  

 deres arbejde efter endt barselorlov.
For at sikre denne reelle valgfrihed  

 bør  

 der indføres en garanti for pasningstilbud til alle børn over 6 måneder.
Det vil være overraskende, hvis ikke dette udgangspunkt  

 samler bred tilslutning.
Det hedder således i regeringsgrundlaget:
»Regeringen ønsker  

 en ny og bedre familiepolitik.
En familiepolitik, som er indrettet ud fra  

 familiernes behov.
Og en familiepolitik, som skaber bedre muligheder for, at  

 familierne kan kombinere arbejds- og familielivet.  

 « Statsministeren fulgte dette op i sin nytårstale den 1.  

 januar 2004:
»På den ene side er den helt nære udfordring í mange  

 familier at få en fortravlet hverdag til at hænge sammen.
Mange føler med  

 rette, at de har rasende travlt.
Ikke mindst børnefamilierne, der skal have  

 børn og arbejds-, familie- og fritidsliv til at gå op i en højere enhed.« Socialministeren har endvidere i løbet af februar 2004 i  

 flere medier udtalt, at hun mener, at der skal gennemføres en pasningsgaranti  

 for alle børn over 6 måneder.
Skriftlig fremsættelse Lotte Bundsgaard  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sikring af reel valgfrihed for børnefamilierne gennem  

 garanti for pasningstilbud til børn over 6 måneder.
(Beslutningsforslag nr.
B 139).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
