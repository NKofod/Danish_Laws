 I henhold til § 46 i lov om arbejdsskadeforsikring, jfr. lovbekendtgørelse  

 nr. 450 af 25. juni 1987, fastsættes:
OMRÅDE § 1.  De beløb, der forskudsvis udlægges af  

 Sikringsstyrelsen efter lovens § 5, stk. 3, § 44, stk. 4, og § 48, stk. 2 og  

 4, fordeles på samtlige godkendte forsikringsselskaber.
Som  

 forsikringsselskab i relation til fordeling af udgifterne anses ligeledes en  

 arbejdsgiver, der efter lovens § 67 er fritaget for at afgive risikoen efter  

 loven.
 Stk. 2.  De beløb, der forskudsvis udlægges af  

 Sikringsstyrelsen efter lovens § 6, stk. 3, fordeles på de i stk. 1 nævnte  

 forsikringsselskaber og arbejdsgivere samt på Ulykkesforsikringsforbundet for  

 Dansk Søfart, staten og de kommuner, der efter lovens § 41 ikke har afgivet  

 risikoen efter loven.
FORDELING § 2.  For forsikringsselskaberne fordeles  

 forskudsbeløbene i forhold til deres præmieindtægt af arbejdsskadeforsikring  

 i det pågældende år.
På samme måde beregnes det beløb, som  

 Ulykkesforsikringsforbundet for Dansk Søfart skal betale efter lovens § 6,  

 stk. 3.
 Stk. 2.  Kommuner og arbejdsgivere, der ikke har tegnet  

 forsikring, skal efter anmodning give Sikringsstyrelsen oplysning om antallet  

 af beskæftigede personer i det forløbne år, hvorefter Sikringsstyrelsen  

 skønsmæssigt beregner et præmiebeløb svarende til risikoen.
 Stk. 3.  Statens andel af udgifterne efter lovens § 6,  

 stk. 3, beregnes efter princippet i lov om arbejdsmiljø § 68, stk. 4,  

 svarende til den andel, de statsansatte udgør af det samlede antal  

 arbejdstagere.
BEREGNING OG OPKRÆVNING § 3.  I hvert års januar måned beregnes et a conto  

 bidrag på grundlag af de beløb, som Sikringsstyrelsen har udlagt i det  

 forløbne kalenderår.
Fra det beløb, der er udlagt efter lovens § 6, stk. 3,  

 trækkes statens andel, jfr. § 2, stk. 3. Af det resterende beløb fordeles 80  

 pct. på de øvrige, der skal betale, i forhold til deres præmieindtægt eller  

 det beregnede præmiebeløb i året forud for det sidst afsluttede.
 Stk. 2.  Bidragene tillægges et rentebeløb, som beregnes  

 på grundlag af den af Nationalbanken opgjorte dag-til-dag pengemarkedsrente.  

 Renten beregnes som halvdelen af den gennemsnitlige rente i det foregående  

 år.
Stk. 3.  Meddelelse om de udlagte beløb og den enkeltes  

 andel heraf samt det pålagte rentebeløb udsendes inden udgangen af januar  

 måned.
Beløbene skal indbetales senest 14 dage efter meddelelsen.
 § 4.  Beregningen af de endelige bidrag foretages i  

 juli måned på grundlag af præmieindtægten i det år, opgørelsen vedrører.  

 Fordelingen foretages iøvrigt som nævnt i § 3, stk. 1.
Stk. 2.  De endelige bidrag med fradrag af de i januar  

 opkrævede a conto bidrag tillægges et rentebeløb, som beregnes på grundlag af  

 den af Nationalbanken opgjorte dag-til-dag pengemarkedsrente.
Renten beregnes  

 som halvdelen af den gennemsnitlige rente i det foregående år med tillæg af  

 halvdelen af den gennemsnitlige rente i det netop afsluttede halvår.
Stk. 3.  Meddelelse om den endelige bidragsfordeling og  

 det pålagte rentebeløb udsendes inden udgangen af juli måned.
Beløbet skal  

 indbetales senest 14 dage efter meddelelsen.
IKRAFTTRÆDEN § 6.  Bekendtgørelsen har virkning fra den 1. maj  

 1987.
 Stk. 2.  Renten efter § 3, stk. 2, beregnes i januar  

 1988 som en trediedel af den gennemsnitlige rente i månederne maj-december  

 1987.
 Stk. 3.  Renten efter § 4, stk. 2, beregnes i juli 1988  

 som en trediedel af den gennemsnitlige rente i månederne maj-december 1987  

 med tillæg af halvdelen af den gennemsnitlige rente i første halvår 1988.
