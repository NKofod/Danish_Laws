 I Medfør af § 6 i Lov Nr. 152 af 17. Maj 1916 om Værn for Dyr fastsættes  

 herved følgende Bestemmelser angaaende Brug af Halsbaand ved Dressur af  

 Hunde: § 1.
 Ved Dressur af Hunde maa kun benyttes almindelige Halsbaand eller  

 Halsbaand, som paa Indersiden er forsynet med stumpe Metalombøjninger eller  

 Tappe, der ikke maa have større Længde end 8 mm.
 Brugen af Halsbaand, herunder de saakaldte Koralhalsbaand, der paa den  

 indvendige Side er forsynet med skarpe eller spidse Pigge, er forbudt. § 2.
Overtrædelse af Bestemmelserne i nærværende Bekendtgørelse straffes som  

 Overtrædelse af Politivedtægt med Bøder, forsaavidt ikke højere Straf er  

 forskyldt, jfr.
Straffelovens § 196 om Straffen for Dyrplageri.
 Hvilket herved bringes til almindelig Kundskab.
 Justitsministeriet, den 9 juli 1938.
 Steincke.
 /Olafsson.
