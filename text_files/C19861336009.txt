(Til samtlige fabrikanter af foderstoffer) Hoslagt fremsendes landbrugsministeriets bekendtgørelse nr. 598 af 8.  

 september 1986 om ovennævnte emne.
 Formålet med bekendtgørelsens bestemmelser er at sikre, at samtlige de i  

 bekendtgørelsen nævnte foderstoffer undersøgelse for indhold af aflatoxin  

 forinden deres anvendelse som ublandede foderstoffer eller som råvarer i  

 foderblandinger.
 Den foreskrevne prøveudtagning af alle partier af de nævnte varer skal  

 derfor foretages ved eller umiddelbart efter indbringelsen på den pågældende  

 fremstillingsvirksomhed.
Prøven skal straks undersøges for indhold af aflatoxin B1, og kopi af  

 analyseattesten skal indsendes til statens foderstofkontrol.
Attesten skal  

 indeholde følgende oplysninger:
 1. Virksomhedens navn og adresse.
 2. Varens betegnelse, jfr. bekendtgørelsens § 1.
 3. Partiets størrelse.
 4. Varens oprindelsesland.
 5. Dato for udtagning af prøven.
6. Analyseresultatet, og 7. Det undersøgende laboratoriums navn og adresse.
 Oplysningerne skal indsendes hurtigst muligt og mindst en gang ugentligt.
 Statens foderstofkontrol, den 3. oktober  

 1986.
