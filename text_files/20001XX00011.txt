Skriftlig fremsættelse (4. oktober  

 2000) Finansministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til lov om ændring af lov om en  

 tjenestemandsret for Grønlands hjemmestyres og kommunernes  

 tjenestemænd i Grønland.
(Lovforslag nr.
L 6).
 Lovforslaget  

 fremsættes efter anmodning fra Grønlands hjemmestyre.
Forslaget a)	udvider Tjenestemandsretten for Grønlands Hjemmestyres og  

 Kommunernes Tjenestemænd i Grønlands kompetence til også  

 at omfatte behandling af sager om overtrædelse eller fortolkning af  

 hovedaftaler b)	ændrer reglerne om beskikkelse af dommere og  

 stedfortrædere til Tjenestemandsretten for Grønlands  

 Hjemmestyres og Kommunernes Tjenestemænd i Grønland c)	indfører udtrykkelige bestemmelser om dommernes og  

 stedfortrædernes habilitet og mere detaljerede regler om  

 procesmåden ved Tjenestemandsretten for Grønlands Hjemmestyres  

 og Kommunernes Tjenestemænd i Grønland.
 De foreslåede ændringer bringer reglerne i  

 overensstemmelse med reglerne om Tjenestemandsretten og den kommunale  

 tjenestemandsret samt de regler, der foreslås gennemført for  

 tjenestemandsretten i det samtidig fremsatte forslag til ændring af lov  

 om statens tjenestemænd i Grønland.
 Idet jeg i øvrigt henviser til lovforslagets  

 bemærkninger, tillader jeg mig at anbefale lovforslaget til velvillig  

 behandling i det høje Ting.
