 Herved bekendtgøres lov om teknika, jf. lovbekendtgørelse  

 nr. 673 af 29. juli 1992, med de ændringer, der følger af § 6 i lov nr. 316  

 af 24. april 1996.
§ 1.  Teknika (ingeniørhøjskoler) uddanner ingeniører  

 og kan meddele anden undervisning inden for tekniske og dermed beslægtede fagområder efter undervisningsministerens nærmere bestemmelse.
 § 2.  Teknika skal være selvejende institutioner, hvis  

 vedtægter godkendes af undervisningsministeren.
 § 3.  Det er en betingelse for, at oprettelsen af  

 teknika kan godkendes, at de indgår som hensigtsmæssige led i en  

 landsomfattende planlægning til opfyldelse af konstaterede eller forventede  

 behov for sådanne institutioner.
 Stk. 2.  En meddelt godkendelse kan tilbagekaldes, hvis  

 der ikke længere er behov for institutionen, eller hvis denne ikke i øvrigt  

 opfylder vilkår for godkendelse.
 Stk. 3.  En meddelt godkendelse kan endvidere  

 tilbagekaldes, hvis institutionen ikke overholder de af  

 undervisningsministeren fastsatte bestemmelser eller givne pålæg.
 § 3 a.  I tilfælde af institutionens ophør anvendes  

 tiloversbleven formue til undervisnings- og uddannelsesformål efter  

 undervisningsministerens bestemmelse, jf. dog stk. 2.
 Stk. 2.  Hvis der er dækning i den tiloversblevne  

 formue, anvendes institutionens nettoformue opgjort pr. 31. december 1990  

 samt gaver skænket efter 1. januar 1991 i form af løsøre, fast ejendom og  

 anlægstilskud til fast ejendom til de formål, der er fastsat i de til enhver  

 tid gældende vedtægter.
 Stk. 3.  Undervisningsministeren kan fastsætte nærmere  

 regler om opgørelsen af formuen efter stk. 1 og 2.
§ 4.  Udgifterne ved driften af teknika afholdes af  

 statskassen.
Det er en betingelse, at tilvækst i formuen hidrørende fra  

 perioden efter 1. januar 1991, bortset fra de i § 3 a, stk. 2, nævnte gaver,  

 i tilfælde af institutionens ophør anvendes til undervisnings- og  

 uddannelsesformål efter undervisningsministerens bestemmelse.
 Stk. 2.  Undervisningsministeren kan yde institutionerne  

 afdragsfri lån til opførelse, ombygning eller køb af bygninger samt tilskud  

 til indretning af lejede lokaler.
Stk. 3.  Lån efter stk. 2 forrentes med den til enhver  

 tid fastsatte officielle diskonto.
Renten tilskrives en gang om året.
Der  

 sker ingen renteindbetaling, men værditilskrivningen optages i institutionens  

 regnskab som en passivpost og forfalder til betaling sammen med statslånet.  

 Rentetilskrivningen skal dog respektere formueanvendelsen efter § 3 a, stk.  

 2. Undervisningsministeren kan efter forhandling med finansministeren  

 fastsætte nærmere regler om rentetilskrivningen m.v.
 Stk. 4.  Udstyr og lignende til brug for institutionerne  

 stilles til rådighed af staten.
 § 5.  Betegnelserne teknikum/teknika  

 ogingeniørhøjskole(r) og ordsammensætninger, hvori disse betegnelser indgår,  

 må kun anvendes af godkendte institutioner og dimittender herfra.
 § 6.  Undervisningsministeren er øverste  

 forvaltningsmyndighed for teknika og fastsætter bestemmelser om  

 institutionernes drift og virksomhed.
 Stk. 2.  For det ved skolen ansatte personale skal løn-  

 og ansættelsesvilkår følge de af finansministeren aftalte eller fastsatte  

 bestemmelser, herunder vedrørende pensionsforhold.
Stk. 3.  Undervisningsministeren fastsætter i  

 forbindelse hermed nærmere bestemmelser om ansættelsesforhold og kan herunder  

 fastsætte bestemmelser om, at bestemmelserne i lov nr. 291 af 18. juni 1969  

 om tjenestemænd i staten, folkeskolen og folkekirken § 10, stk. 1, og §§  

 19-25 finder anvendelse på personale, der er ansat på tjenestemandslignende  

 vilkår, og at § 21, stk. 4, i den nævnte lov gælder for medlemmer af teknikas  

 bestyrelser.
Beslutning om suspension, iværksættelse af tjenstlig  

 undersøgelse, udpegning af forhørsleder, ikendelse af disciplinærstraf og  

 injuriesøgsmål træffes af teknikums bestyrelse.
 § 6 a.  Undervisningsministeren fastsætter nærmere  

 regler om adgangen til at klage og kan herunder bestemme, at afgørelser inden  

 for nærmere fastsatte områder ikke kan indbringes for ministeren.
 § 7.  (Ikrafttrædelsesbestemmelse).
 Udeladt.
 § 8.  Loven gælder ikke for Færøerne og Grønland.
 Lov nr. 243 af 23. maj 1984, der ophævede lov nr. 146 af 25. august 1962  

 om teknika, trådte i kraft den 1. juli 1984.
 Lov nr. 217 af 23. april 1986, hvis § 28 har medført indsættelse af § 6 a,  

 trådte i kraft den 1. juli 1986.
 Lov nr. 281 af 2. maj 1990, der tilføjer § 3 a, § 4, stk. 1, 2. pkt., samt  

 nyt stk. 3 i § 4 og fjerner ordene »rente- og« i § 4, stk. 2,  

 indeholder i § 6 følgende ikrafttrædelsesbestemmelse:
 » Stk. 1.  Loven træder i kraft den 1. januar 1991.
Stk. 2.  Uanset betingelsen om opdeling af formuen som  

 indsat ved denne lovs § 1, nr. 1, § 2, nr. 4, § 3, nr. 2, § 4, nr. 2, og § 5,  

 nr. 2, kan der ydes driftstilskud til uddannelsesinstitutioner, som inden den  

 1. januar 1992 har iværksat procedure til ændring af institutionernes  

 vedtægter i overensstemmelse med de nævnte bestemmelser.
Dette gælder dog kun  

 indtil 1. januar 1996.« Lov nr. 352 af 14. maj 1992, hvis § 5 ændrede affattelsen af § 6, stk. 2,  

 2. pkt., og § 6 a, trådte i kraft den 15. juni 1992, jf. bekendtgørelse nr.  

 441 af 2. juni 1992.
 Lov nr. 316 af 24. april 1996, hvis § 6 har medført indsættelse af § 6,  

 stk. 2 og ændring af stk. 2 til stk. 3, trådte i kraft den 1. juli 1996.
