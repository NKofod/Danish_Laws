Nr BTL 18 Betænkning over Forslag til lov om ændring af lov om ændring af lov om  

 social bistand   

 Nr L 18 1995-96, 1. samling Afgivet af Socialudvalget Afgivet: 19951130 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal inden for flertallet (Enhedslistens medlem af udvalget)  

 finder, at det nuværende økonomiske grundlag for forældre på  

 børnepasningsorlov er for lavt, men er enig i at gøre kommunernes mulighed  

 for at give tilskud permanent.
Mindretallet finder det forkert, at der er  

 forskel på ydelsen i de enkelte kommuner, men må konstatere, at der ifølge  

 den oprindelige lov er frivillighed for kommunerne.
 Med disse bemærkninger stemmer Enhedslisten for lovforslaget.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Mindretallet ser gerne, at børn får mere tid med deres forældre.
Som  

 forholdene er i dag, er der mange familier, hvor forældrene er dem børnene  

 ser mindst til, hvilket er beklageligt.
 Årsagen til, at forholdene er som beskrevet, er, at skattetrykket i  

 Danmark er så højt, at begge forældre er tvunget til at være på  

 arbejdsmarkedet for at få økonomien til at hænge sammen, og dermed er  

 forældrene tvunget til at lade deres børn passe af andre.
 Der er givet mange familier, hvor alle er tilfredse med de eksisterende  

 forhold, men der er garanteret også mange familier, hvor man gerne ville have  

 mulighed for, at den ene af forældrene kunne være hjemme hos børnene, men det  

 kan som nævnt ikke lade sig gøre på grund af det høje skattetryk.
 Det høje skattetryk skyldes de helt urimeligt høje offentlige udgifter.  

 Udgifter, som er blevet større som følge af orlovsordningerne.
Vejen til mere tilfredshed går gennem skattelettelser, vel at mærke  

 skattelettelser fra bunden.
Ved at hæve den skattefrie bundgrænse, er det de  

 lavest lønnede, som først får gavn af skattelettelserne.
 På den måde vil familierne få råd til selv at vælge, hvilken tilværelse de  

 foretrækker, herunder om den ene af forældrene skal gå hjemme ved børnene i  

 en kortere eller længere periode.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Lene Espersen  

 (KF) Jens Jørgensen (KF) Tom Behnke (FP) nfmd.
Dansk Folkeparti havde  

 ikke medlemmer i udvalget.
