Skriftlig fremsættelse (10. marts 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af retsplejeloven, konkursloven, dødsboskifteloven og skifteloven  

 (Digital kommunikation i retsplejen, kendelser med begrænset  

 sagsfremstilling,  

 regler om vidneforvarede mv.) (Lovforslag nr.
L 180).
 Hovedformålet med lovforslaget er at fjerne de retlige  

 hindringer for digital kommunikation til og fra domstolene med henblik på at  

 lette og fremme anvendelsen af moderne informationsteknologi ved  

 kommunikation  

 med domstolene.
Lovforslaget er en opfølgning for domstolenes vedkommende på  

 regeringens handlingsplan fra 2002 for ministeriernes arbejde med  

 modernisering  

 af formkrav i lovgivningen, der unødigt forhindrer digital kommunikation.  

 Lovforslaget bygger på en redegørelse om digital kommunikation ved  

 domstolene,  

 som er afgivet af en arbejdsgruppe under Domstolsstyrelsen.
Redegørelsen har  

 været forelagt Retsplejerådet, som generelt har tilsluttet sig  

 arbejdsgruppens  

 forslag, og lovforslaget svarer i det væsentlige til arbejdsgruppens  

 lovudkast.
Det foreslås med lovforslaget, at der i retsplejeloven,  

 konkursloven, dødsboskifteloven og skifteloven indsættes generelle  

 bestemmelser, hvorefter formkrav om skriftlighed eller underskrift ikke skal  

 være til hinder for, at meddelelser  

  

 til  

  

 retten kan sendes ved brug af digital kommunikation, f.eks. ved e-mail.
Det  

 vil  

 efter forslaget være op til afsenderen, om kommunikationen med domstolene  

 skal  

 ske digitalt eller på traditionel vis, men forslaget sikrer, at der er  

 mulighed for at vælge digital kommunikation.
Med henblik på at opnå den fornødne sikkerhed for, at en  

 digital meddelelse stammer fra den angivne afsender, og at meddelelsen ikke  

 er  

 blevet ændret undervejs, foreslås det, at meddelelsen skal være forsynet med  

 en  

 digital signatur.
Det foreslås samtidig, at Domstolsstyrelsen kan fastsætte  

 nærmere regler til gennemførelse af digital kommunikation med domstolene,  

 herunder nærmere regler om den digitale signatur, der skal anvendes.
Det foreslås endvidere, at der i loven udtrykkeligt tages  

 stilling til, hvornår en digital meddelelse må anses for modtaget af retten  

 og  

 dermed kan virke fristafbrydende, f.eks. i forhold til frister for sagsanlæg  

 og  

 forældelse.
Efter forslaget anses en digital meddelelse for at være  

 kommet  

 frem, når meddelelsen kan gøres tilgængelig for retten, dvs. når  

 meddelelsen  

 er modtaget på en sådan måde, at den kan behandles af retten.
Dette tidspunkt  

 kan være forskelligt, alt efter hvilken digital kommunikation der anvendes,  

 men  

 det er ikke afgørende, hvornår meddelelsen faktisk gøres tilgængelig for  

 retten, f.eks. hvornår en e-mail læses af en medarbejder ved retten.
Med henblik på at klargøre retsstillingen vedrørende digital  

 kommunikation  

  

 fra  

  

 domstolene foreslås  

 det, at det kommer til at fremgå udtrykkeligt af retsplejeloven mv., at  

 domstolene kan anvende digital kommunikation, hvis modtageren har samtykket  

 heri.
Det foreslås i den forbindelse præciseret, at meddelelser, der  

 indeholder  

 fortrolige oplysninger, skal krypteres eller sikres på anden forsvarlig måde.
 Indførelsen af muligheden for at anvende digital  

 kommunikation inden for retsplejen vil ikke i sig selv indebære ændringer i  

 retsplejelovens regler om domstolenes sagsbehandling mv. eller i, hvilke krav  

 der kan stilles til tilvejebringelse af bevismidler under domstolenes  

 behandling af en konkret sag, f.eks. forevisning af et originalt dokument for  

 retten, eller til udarbejdelse af materiale til brug for behandlingen af en  

 sag, f.eks. en ekstrakt af sagens dokumenter.
Endelig foreslås det, at digital forkyndelse indføres som  

 en ny forkyndelsesform.
Forkyndelse kan herefter ske ved digital fremsendelse  

 af den meddelelse, der skal forkyndes, således at forkyndelsen anses for sket  

 ved modtagerens bekræftelse af at have modtaget meddelelsen.
Under hensyn  

 til,  

 at den digitale forkyndelse kun vil få retsvirkninger, hvis dens modtagelse  

 bekræftes, er forslaget med henblik på at drage fordel af mulighederne for  

 digital kommunikation udformet sådan, at digital forkyndelse kan anvendes,  

 selv  

 om modtageren ikke på forhånd har samtykket i at modtage digitale  

 meddelelser.
 Det foreslås, at denne del af lovforslaget træder i kraft  

 efter justitsministerens nærmere bestemmelse, således at de nye regler kan  

 sættes i kraft sagsområde for sagsområde, efterhånden som der ved domstolene  

 indføres nye edb-sagsbehandlingssystemer, der er indrettet til digital  

 kommunikation.
 Herudover indeholder lovforslaget forskellige andre  

 ændringer af retsplejeloven:
Det foreslås, at der  ligesom for byretsdomme i borgerlige  

 sager  bliver mulighed for at afsige byretskendelser i borgerlige sager  

 med  

 begrænset sagsfremstilling, således at der samtidig gives en udførlig  

 begrundelse for afgørelsen.
Hvis sagen indbringes for landsretten, skal der  

 udarbejdes en supplerende redegørelse for sagen med de afgivne parts- og  

 vidneforklaringer mv.
Bestemmelsen regulerer ikke, hvilke krav der stilles  

 til  

 affattelsen af kendelser i borgerlige sager.
Formålet er alene at give  

 mulighed  

 for at afsige kendelser med begrænset sagsfremstilling i de tilfælde, hvor  

 der  

 i dag stilles krav om en nærmere sagsfremstilling med angivelse af parts- og  

 vidneforklaringer mv., f.eks. visse fogedsager med bevisførelse for  

 fogedretten.
Det foreslås endvidere at ophæve en bestemmelse om, at  

 midlertidig beskikkelse i en dommerstilling i mere end et år  bortset  

 fra  

 tilfælde af sygdom  kun kan ske, hvis dommeren udfører et andet  

 offentligt  

 hverv, og hvis en fast ansat dommer midlertidigt beskikkes i stillingen.  

 Bortset fra tilfælde af sygdom vil midlertidig beskikkelse i en  

 dommerstilling  

 i mere end et år således fremover kunne ske, hvis ganske særlige grunde taler  

 for det, og vedkommende retspræsident mv. har givet sit samtykke.
Baggrunden  

 for dette forslag er bl.a., at der i de kommende år forventes et stigende  

 antal  

 forespørgsler om international bistand fra dommere.
Denne bistand må i en del  

 tilfælde forventes at vare mere end et år og vil ikke altid kunne  

 karakteriseres som offentlige hverv.
 Det foreslås desuden, at der  ligesom for bøder omfattet af  

 straffuldbyrdelsesloven  bliver mulighed for at inddrive disciplinære  

 bøder,  

 som pålægges advokater og advokatselskaber af Advokatnævnet i medfør af  

 retsplejelovens § 147 c, stk. 1, ved udpantning eller ved lønindeholdelse.
Der foreslås indsat nærmere regler i retsplejeloven om,  

 hvordan personer, som er taget i forvaring efter retsplejelovens § 178, stk.  

 1,  

 nr. 5 (vidneforvaring), § 494, stk. 2 og § 497, stk. 2 (forvaring af  

 skyldner),  

 skal behandles.
Baggrunden herfor er, at reglerne i retsplejeloven om  

 varetægtsarrestanter efter retspraksis ikke finder anvendelse i forhold til  

 vidner og skyldnere, som er taget i forvaring efter retsplejelovens regler,  

 ligesom det af straffuldbyrdelsesloven fremgår, at reglerne om behandlingen  

 af  

 strafafsonere ikke finder anvendelse i forhold til disse personer.
 På linje med, hvad der gælder for varetægtsarrestanter,  

 foreslås det, at de nærmere regler for behandlingen af personer i forvaring  

 fastlægges administrativt, men således, at det reguleres direkte i  

 retsplejeloven, i hvilket omfang vidneforvarede mv. kan undergives  

 indskrænkninger i retten til at modtage besøg og breve.
Endvidere foreslås det at forenkle proceduren for frivillig  

 overførsel af varetægtsarrestanter til fuldbyrdelsesinstitutioner under  

 kriminalforsorgen.
Under hensyn til, at det må anses for ubetænkeligt, at  

 overførslen sker uden rettens godkendelse, når samtykke fra arrestanten,  

 anklagemyndigheden og institutionens ledelse foreligger, foreslås  

 retsplejelovens  

 § 777, 1. pkt. ændret, således at kravet om rettens samtykke i disse  

 situationer ophæves.
 Endelig præciseres ordlyden af retsplejelovens § 777, 3.  

 pkt., således at det kommer til at fremgå af bestemmelsen, at en frivilligt  

 overført varetægtsarrestant i institution skal behandles efter de regler, der  

 gælder for personer, der er anbragt i institutionen i henhold til dom, mens  

 en  

 tvangsmæssigt overført arrestant skal behandles efter reglerne om  

 varetægtsarrestanter, i det omfang hensynet til orden og sikkerhed i  

 institutionen gør det muligt.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til det Høje Tings  

 velvillige  

 behandling.
