 I medfør af § 1, stk. 1, §§ 5 og 6 og § 16, stk. 1, 2, 3, 5, 6 og 8, i lov  

 nr. 595 af 22. december 1972 om administration af Det europæiske økonomiske  

 Fællesskabs forordninger om markedsordninger for landbrugsvarer m.v., som  

 senest ændret ved lov nr. 79 af 27. februar 1980, fastsættes:
 § 1.  Bestemmelserne i denne bekendtgørelse vedrører  

 klassificering af slagtekroppe af voksent kvæg og indberetning af  

 markedspriser for slagtekroppe af voksent kvæg i henhold til Det europæiske  

 økonomiske Fællesskabs bestemmelser herom, jfr. forordningerne (EØF) nr.  

 1358/80 af 5. juni 1980, 1208/81 af 28. april 1981, 2930/81 af 12. oktober  

 1981, 563/82 af 10. marts 1982, 1202/82 af 18. maj 1982 og 1557/82 af 17.  

 juni 1982.
 § 2.  Slagtekroppe af voksent kvæg, der slagtes på de  

 af Landbrugsministeriet autoriserede eksportslagterier, skal præsenteres,  

 inddeles i kategorier og klassificeres i overensstemmelse med art. 2, 3 og 4  

 i forordning (EØF) nr. 1208/81, art. 2 i forordning (EØF) nr. 563/82 samt  

 art. 1 i forordning (EØF) nr. 2930/81.
 Stk. 2.  Slagterierne indberetter ugentligt til  

 Kødbranchens Fællesråd priserne på voksent kvæg med oplysning om kategori og  

 klassificering efter stk. 1 samt i overensstemmelse med art. 1, 1. punktum, i  

 forordning (EØF) nr. 563/82, jfr. § 7, stk. 1. I medfør af art. 2, stk. 1, i  

 forordning (EØF) nr. 1557/82 indberetter slagterierne til Kødbranchens  

 Fællesråd vægtene af samtlige slagtekroppe i henhold til kategoriinddeling og  

 klassificering, jfr. § 7, stk. 1.
§ 3.  Administrationen af de i § 2, stk. 1, omhandlede  

 bestemmelser forestås af et udvalg, Klassificeringsudvalget for Oksekød, på 7  

 medlemmer, der udpeges af Landbrugsministeriet.
Medlemmerne udpeges for to år  

 ad gangen efter indstilling fra Kødbranchens Fællesråd fra de i § 2, stk. 1,  

 nævnte slagterier.
Stk. 2.  Udvalget konstituerer sig selv med formand og  

 næstformand.
Udvalget udarbejder en forretningsorden, der godkendes af  

 Landbrugsministeriet.
Sekretær for udvalget er den i § 5, stk. 1, nævnte  

 overinspektør.
Stk. 3.  De med udvalgets arbejde forbundne udgifter  

 afholdes af midler fra Kvægafgiftsfonden i overensstemmelse med de for denne  

 fond gældende bevillingsregler.
Udvalgets budget og regnskab skal godkendes  

 af fondens bestyrelse.
De med klassificeringen forbundne udgifter på de  

 enkelte slagterier afholdes af disse jfr. § 4.
 Stk. 4.  Udvalget forestår uddannelsen af klassificører  

 samt kontrollen med overholdelsen af de i § 2, stk. 1, nævnte bestemmelser og  

 grundlaget for indberetningen af de i § 2, stk. 2, nævnte priser og vægte.  

 Udvalget behandler tvister og uregelmæssigheder i forbindelse med udøvelse af  

 den i 1. punktum nævnte kontrol.
 Stk. 5.  Udvalget udarbejder retningslinier for vejning  

 og klassificering, der godkendes af Landbrugsministeriet.
§ 4.  Klassificeringen i henhold til § 2, stk. 1, skal  

 foretages af personer, der har gennemgået en uddannelse i klassificering, der  

 er godkendt af Landbrugsministeriet efter indstilling fra  

 Klassificeringsudvalget for Oksekød.
Klassificørerne godkendes af udvalget,  

 der kan tilbagekalde godkendelsen.
Udgifterne ved uddannelse samt aflønning  

 af klassificører påhviler de enkelte slagterier.
§ 5.  Kontrol med overholdelsen af de i § 2, stk. 1,  

 nævnte bestemmelser samt grundlaget for indberetningen af de i § 2, stk. 2,  

 nævnte priser og vægte udøves af en overinspektør og et antal inspektører,  

 der ansættes og aflønnes af Klassificeringsudvalget for Oksekød.
Kontrollen  

 udøves ved uanmeldt besøg på slagtestederne.
Stk. 2.  Den i stk. 1 nævnte overinspektør indstiller  

 tvister og uregelmæssigheder til bedømmelse i udvalget.
Ved overtrædelse af  

 bekendtgørelsen træffes der afgørelse af Landbrugsministeriet efter  

 indstilling fra udvalget.
 § 6.  De i § 2, stk. 1, nævnte slagterier skal yde den  

 for kontrollens gennemførelse fornødne bistand.
§ 7.  De i § 2, stk. 1, nævnte slagterier oplyser, i  

 hvilket omfang de i henhold til § 2, stk. 2, indberettede priser og vægte er  

 baseret på anden præsentation end den i art. 2, stk. 1 og 2 i forordning  

 (EØF) nr. 1208/81 omhandlede standardpræsentation for slagtekroppe af voksent  

 kvæg.
Det oplyses endvidere, hvorvidt de indberettede priser og vægte er  

 baseret på varm eller kold vægt af slagtekroppene samt hvilken  

 omregningsfaktor, der er anvendt, såfremt den kolde vægt er beregnet ud fra  

 den konstaterede varme vægt.
Stk. 2.  I henhold til art. 1, stk. 2 a, i forordning  

 (EØF) nr. 1557/82 fastsættes København som noteringscenter for  

 markedspriserne for slagtekroppe af voksent kvæg i Danmark.
På grundlag af de  

 i § 2, stk. 2, nævnte indberetninger foretager Kødbranchens Fællesråd efter  

 en af Landbrugsministeriet godkendt metode en beregning af de i første  

 punktum nævnte markedspriser i overensstemmelse med art. 1 i forordning (EØF)  

 nr. 563/82 og art. 1 i forordning (EØF) nr. 1557/82.
 Stk. 3.  Kødbranchens Fællesråd indberetter resultatet  

 af beregningen af de i stk. 2 omhandlede priser til Kommissionen for Det  

 europæiske økonomiske Fællesskab i overensstemmelse med art. 1 i forordning  

 (EØF) nr. 1557/82.
 § 8.  Overtrædelse af § 2, stk. 1 og 2, § 6 og § 7,  

 stk. 1, straffes med bøde.
 § 9.  Bekendtgørelsen træder i kraft ved  

 bekendtgørelsen i Lovtidende.
