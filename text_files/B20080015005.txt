Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bilag 8 Bilag 9 Bilag 10 Bilag 11 Bekendtgørelse om uddannelserne i den erhvervsfaglige fællesindgang mad til mennesker I medfør af § 4, stk. 1 og 2, i lov om erhvervsuddannelser, jf. lovbekendtgørelse nr. 1244 af 23. oktober 2007 fastsættes:
 § 1. Den erhvervsfaglige fællesindgang mad til mennesker omfatter uddannelser med funktions- og kompetencefællesskaber inden for følgende overordnede beskæftigelsesområde: Fødevareproduktion og madfremstilling og dertil relaterede serviceydelser, herunder salg samt kunde- og gæstebetjening.
 § 2. Følgende erhvervsuddannelser er henført til denne indgang:
 1) Bager og konditor, jf. bilag 1.
 2) Detailslagter, jf. bilag 2.
 3) Ernæringsassistent, jf. bilag 3.
 4) Ferskvareassistent, jf. bilag 4.
 5) Gastronom, jf. bilag 5.
 6) Hotel- og fritidsassistent, jf. bilag 6.
 7) Industrislagter, jf. bilag 7.
 8) Mejerist, jf. bilag 8.
 9) Receptionist, jf. bilag 9.
 10) Tarmrenser, jf. bilag 10.
 11) Tjener, jf. bilag 11.
 Stk. 2. Grundforløbet kan ikke erstattes af grundlæggende praktisk oplæring i en virksomhed (ny mesterlære) i den i stk. 1, nr. 8, nævnte uddannelse.
 § 3. Den vejledende varighed af skoleundervisningen i den obligatoriske del af grundforløbet er 20 uger i de i § 2, nr. 1  6, 9 og 11, nævnte uddannelser.
 Stk. 2. Den vejledende varighed af skoleundervisningen i den obligatoriske del af grundforløbet er 10 uger i de i § 2, nr. 7, 8 og 10, nævnte uddannelser.
 § 4. De fælles kompetencemål, eleverne skal opfylde for at begynde på skoleundervisningen i et hovedforløb inden for fællesindgangen, er, at eleverne kan:
1) vurdere og forarbejde almindelige råvarer til fødevarer under vejledning og 2) under vejledning arbejde i teams omkring løsning af faglige og praktiske arbejdsopgaver i forbindelse med håndtering af fødevarer.
 Stk. 2. For at begynde på skoleundervisningen i et hovedforløb inden for fællesindgangen skal eleverne tillige opfylde målene for følgende grundfag:
 1) Førstehjælp og elementær brandbekæmpelse, 0,5 uge.
 2) Hygiejne, 1 uge.
 3) Informationsteknologi, uden for niveau, 1 uge.
 4) Miljø, 1 uge.
 Stk. 3. De i stk. 2, nr. 1 og 2, nævnte grundfag skal være bestået.
 Stk. 4. Yderligere krav om kompetencemål, der er særlige for overgangen til skoleundervisning i det enkelte hovedforløb, er fastsat i bilagene til bekendtgørelsen.
 § 5. For uddannelserne og undervisningen gælder i øvrigt de regler, der er fastsat for erhvervsuddannelserne i almindelighed.
Ikrafttrædelses- og overgangsbestemmelser § 6. Bekendtgørelsen træder i kraft den 1. juli 2008.
 Stk. 2. Følgende bekendtgørelser ophæves:
1) bekendtgørelse nr. 171 af 17. marts 2004 om ferskvareassistentuddannelsen, 2) bekendtgørelse nr. 305 af 30. april 2004 om uddannelsen til mejerist, 3) bekendtgørelse nr. 453 af 10. juni 2005 om uddannelsen til ernæringsassistent, 4) bekendtgørelse nr. 454 af 10. juni 2005 om uddannelsen til detailslagter, 5) bekendtgørelse nr. 455 af 10. juni 2005 om uddannelsen til receptionist, 6) bekendtgørelse nr. 456 af 10. juni 2005 om uddannelsen til tjener, 7) bekendtgørelse nr. 457 af 10. juni 2005 om uddannelsen til hotel- og fritidsassistent, 8) bekendtgørelse nr. 471 af 14. juni 2005 om uddannelsen til bager og konditor, 9) bekendtgørelse nr. 472 af 14. juni 2005 om uddannelsen til gastronom, 10) bekendtgørelse nr. 703 af 1. juli 2005 om uddannelsen til tarmrenser, og 11) bekendtgørelse nr. 713 af 1. juli 2005 om uddannelse inden for industrislagteri.
 Stk. 3. Følgende vejledninger ophæves:
1) vejledning nr. 9274 af 28. maj 2004 til bekendtgørelse nr. 171 af 17. marts 2004 om ferskvareassistentuddannelsen, 2) vejledning nr. 9524 af 17. august 2005 til bekendtgørelse nr. 305 af 30. april 2004 ændret ved bekendtgørelse nr. 182 af 17. marts 2005 om uddannelsen til mejerist, 3) vejledning nr. 9529 af 17. august 2005 til bekendtgørelse nr. 453 af 10. juni 2005 om uddannelsen til ernæringsassistent, 4) vejledning nr. 9531 af 17. august 2005 til bekendtgørelse nr. 454 af 10. juni 2005 om detailslagteruddannelsen 5) vejledning nr. 9533 af 17. august 2005 til bekendtgørelse nr. 472 af 14. juni 2005 om uddannelsen til gastronom, 6) vejledning nr. 9534 af 17. august 2005 til bekendtgørelse nr. 457 af 10. juni 2005 om uddannelsen til hotel- og fritidsassistent, 7) vejledning nr. 9535 af 17. august 2005 til bekendtgørelse nr. 471 af 14. juni 2005 om uddannelsen til bager og konditor, 8) vejledning nr. 9536 af 17. august 2005 til bekendtgørelse nr. 713 af 1. juli 2005 om uddannelsen inden for industrislagteri, 9) vejledning nr. 9537 af 17. august 2005 til bekendtgørelse nr. 703 af 1. juli 2005 om uddannelsen til tarmrenser, 10) vejledning nr. 9625 af 17. august 2005 til bekendtgørelse nr. 456 af 10. juni 2005 om uddannelsen til tjener og 11) vejledning nr. 9135 af 17. marts 2006 til bekendtgørelse nr. 455 af 10. juni 2005 ændret ved bekendtgørelse nr. 1487 af 22. december 2005 om uddannelsen til receptionist.
 Stk. 4. Elever, der er begyndt på en uddannelses grundforløb eller hovedforløb, kan gennemføre henholdsvis grundforløbet eller hovedforløbet efter de hidtil gældende regler, jf. dog stk. 5.
 Stk. 5. Skolen fastsætter i den lokale undervisningsplan eventuelle overgangsordninger for elever, der er begyndt på uddannelsen efter de hidtil gældende regler.
Undervisningsministeriet, den 4. marts 2008 P.M.V.Søren HansenAfdelingschef / Ilkay Yüksel Aztout Bilag 1 Bager/ Konditor 1. Uddannelsens formål og opdeling 1.1. Uddannelsen til bager/ konditor har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Produktion af et bredt sortiment af madbrød og små brødtyper, rullet bagværk, traditionelle kagetyper og flerdagsbagværk, som indgår i et til en hver tid gældende bagerisortiment, herunder at kvalitetsvurdere og vejlede i forhold til indhold, holdbarhed, opbevaring og salg.
 1.2. Eleverne skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen kan afsluttes med følgende specialer:
 1. Bager.
 1.4. Uddannelsen indeholder følgende trin:
Specialet Bager 1. Brødbager.
Specialet konditor 1. Kagekonditor.
 2. Uddannelsens varighed og struktur m.v.
2.1. Uddannelsens trin 1, brødbager eller kagekonditor, varer 2 år og 1 måned, inklusiv grundforløbet.
Skoleundervisningen i hovedforløbet varer 8 uger.
2.1.1. Trin 2, brødbager med profil eller kagekonditor med profil, varer 9 måneder.
Skoleundervisningen i hovedforløbet varer 5 uger.
2.1.2. Trin 3, bager eller konditor varer 9 måneder.
Skoleundervisningen på hovedforløbet varer 5 uger.
2.2. Skoleundervisningen i hovedforløbet opdeles i mindst 2 skoleperioder med mellemliggende praktikperiode for elever på trin 1. Skoleundervisningen på hovedforløbet for uddannelsens trin 2 og trin 3 opdeles i et antal skoleperioder med mellemliggende praktikperioder.
Varigheden af skoleperioderne bestemmes af skolen i samråd med det lokale uddannelsesudvalg, således at de bedst mulige faglige omstændigheder for uddannelsen tilgodeses og vekseluddannelsesprincippet fastholdes.
 2.3. Elever, der er faguddannede som henholdsvis bager eller konditor, og som ønsker begge uddannelser, kan gennemføre den resterende uddannelse på 2 år.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde på uddannelsens hovedforløb, er, at eleverne kan:
1. præsentere fødevarer og betjene kunder/gæster i forskellige service- og salgssituationer under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.7., er, at eleverne kan:
1. arbejde i teams samt bidrage til løsning af produktionsmæssige opgaver, 4.2. Kompetencemålene i afsnit 4.1., nr. 1  7, gælder for alle trin i bageruddannelsen.
 4.3. Kompetencemålene i afsnit 4.1., nr. 8 og 13, er gældende for brødbager med profil, dog gælder der for elever på dette trin tillige to af de i nr. 9  12, nævnte valgfri kompetencemål.
4.4. Kompetencemålene i afsnit 4.1., nr. 14  18, er gældende for det afsluttende trin i uddannelsen til bager.
Elever på dette trin skal samtidig opnå de i nr. 9  12, nævnte øvrige kompetencemål, som eleven ikke har opnået på uddannelsens trin 2.
 4.5. Kompetencemålene i afsnit 4.1., nr. 1  4, 7, 19 og 20, gælder for alle trin i konditoruddannelsen.
 4.6. Kompetence målene i afsnit 4.1., nr. 8 og 13, er gældende for kagekonditor med profil, dog gælder der for elever på dette trin tillige to af de i nr. 21  24, nævnte valgfri kompetencemål.
4.7. Kompetence målene i afsnit 4.1., nr. 14, 15, 18, 25 og 26, er gældende for det afsluttende trin i uddannelsen til konditor.
Elever på dette trin skal samtidig opnå de i nr. 21  24, nævnte øvrige kompetencemål, som eleven ikke har opnået på uddannelsens trin 2.
 5. Tilrettelæggelse af skoleundervisningen og praktikuddannelsen.
 5.1. Samspillet mellem skole og praktikvirksomhed beskrives i uddannelsesordningen for den enkelte uddannelse inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Uddannelsens enkelte trin afsluttes med en fagprøve.
Prøven efter et trin, som ikke er uddannelsens sidste trin, skal kun aflægges af elever, der afslutter med det pågældende trin.
6.1.1. Som del af den sidste skoleperiode i uddannelsens trin 1, brødbager eller kagekonditor, og uddannelsens trin 2, brødbager med profil eller kagekonditor med profil, afholder skolen en afsluttende prøve, der består af et praktisk orienteret projekt og en mundtlig eksamination.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.1.2. Det afsluttende projekt tilrettelægges af skolen i samråd med det lokale uddannelsesudvalg.
Projektets formål er at vise elevens tilegnelse af de erhvervsfaglige, almene og personlige kompetencemål for uddannelsens trin 1 eller 2.
 6.1.3. Projektet tager udgangspunkt i område- og specialefag og løses inden for en varighed af 0,5 uge, heraf afsættes én dag til den praktiske del af projektet.
6.1.4. Den mundtlige eksamination har en varighed af 20 minutter inklusiv votering.
Der medvirker en censor, som udpeges af skolen.
 6.1.5. Elevens præstation bedømmes med én karakter, der er udtryk for en samlet vurdering af projektet og den mundtlige eksamination.
6.2. Som del af den sidste skoleperiode i trin 3, bager eller konditor, afholder skolen en afsluttende skriftlig, teoretisk prøve.
Prøven tager udgangspunkt i områdefag og specialefag.
Reglerne i bekendtgørelse om prøver og eksamen i de erhvervsrettede uddannelser finder anvendelse.
 6.2.1. Prøven tilrettelægges af skolen i samråd med det faglige udvalg.
 6.2.2. Prøven løses inden for en varighed af 2 timer og løses selvstændigt uden brug af hjælpemidler.
6.2.3. Der stilles krav om, at den teoretiske prøve skal være bestået.
Skolen skal tilbyde elever, der ikke består den skriftlige prøve, en ny prøve, eventuelt efter supplerende skoleundervisning.
 6.2.4. Efter afslutning af den sidste skoleperiode i trin 3, bager eller konditor, afholder det faglige udvalg en afsluttende prøve i form af en svendeprøve.
6.2.5. Svendeprøven tager udgangspunkt i en praktisk opgave og består af en dags produktion samt en mundtlig redegørelse for produktionen.
Svendeprøven løses inden for en varighed af 7 timer.
6.2.6. Det faglige udvalg udarbejder den praktiske opgave med udgangspunkt i produktområder inden for område- og specialefag.
Eleven udtrækker opgaven 7 dage inden svendeprøven.
Som led i opgaven skal eleven udarbejde en produktionsredegørelse med produktionsvejledninger, recepter og kalkulation.
6.2.7. Den enkelte elevs svendeprøve bedømmes af 2 skuemestre, en fra arbejdsgiverside og en fra arbejdstagerside udpeget af det faglige udvalg.
Hver skuemester giver en karakter.
6.2.8. Den endelige karakter for svendeprøven er gennemsnittet af skuemestrenes karakterer.
Karakteren afrundes til den nærmeste karakter på karakterskalaen.
 6.2.9. Hvis eleven ikke består svendeprøven, skal det faglige udvalg tilbyde en ny svendeprøve, eventuelt efter supplerende praktik- eller skoleophold.
 6.3. For at der kan udstedes skolebevis, skal eleven have opnået beståkarakter som gennemsnit af alle områdefag og specialefag i hovedforløbet. Øvrige fag skal være gennemført efter reglerne om faget.
 6.4. For elever, der afslutter uddannelsen med trin 1, brødbager eller kagekonditor, eller trin 2, brødbager med profil eller kagekonditor med profil, skal den afsluttende prøve være bestået.
 6.5. For elever, der afslutter uddannelsen med trin 3, bager eller konditor, skal svendeprøven være bestået.
 6.6. Ved uddannelsens afslutning, herunder afslutning med trin 1 eller trin 2, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.7. Det faglige udvalg kan påtegne uddannelsesbeviset (svendebrevet) om tildelt udmærkelse med betegnelserne: bestået, bestået med ros, bronze-, sølv- eller guldmedalje.
6.8. Klager i forbindelse med en svendeprøve kan indgives til det faglige udvalg inden 2 uger efter, at karakteren på sædvanlig måde er meddelt den pågældende.
Det faglige udvalg beslutter, om der skal ske ombedømmelse eller gives tilbud om omprøve.
Eleven skal orienteres om klagefristen.
Bilag 2 Detailslagter 1. Uddannelsens formål og opdeling 1.1. Uddannelsen til detailslagter har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Behandling af kød.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Detailslagteraspirant.
 1.4. Uddannelsen kan afsluttes med følgende specialer:
 1. Butik.
 2. Uddannelsens varighed og struktur m.v.
2.1. Uddannelsens trin 1, detailslageraspirant, varer 2 år, inklusiv grundforløbet.
Skoleundervisningen i hovedforløbet varer 9 uger.
Trin 2 varer 1 år og 6 måneder.
Skoleundervisningen i hovedforløbets trin 2 varer 6 uger.
 2.2. Skoleundervisningen i hovedforløbet opdeles i mindst 2 skoleperioder med mellemliggende praktikperiode for elever på trin 1, og i mindst 2 skoleperioder med mellemliggende praktikperioder for elever på trin 2.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at begynde på uddannelsens hovedforløb, er, at eleverne kan:
1. præsenterer fødevarer og betjene kunder/ gæster i forskellige service- og salgssituationer under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.5., er, at eleverne kan:
1. detailopskære og kvalitetsvurdere almindeligt forekommende detailslagterprodukter og anvende disse til produktion og salg af måltidsløsninger, 4.2. Kompetencemålene i afsnit 4.1., nr. 1  6, gælder for alle trin og specialer i uddannelsen.
 4.3. Kompetencemålene i afsnit 4.1., nr. 7, gælder for alle specialer på uddannelsens trin 2.
 4.4. Kompetencemålene i afsnit 4.1., nr. 8  11, gælder for uddannelsens specialer butik, delikatesse samt fisk og vildt.
 4.5. Kompetencemålene i afsnit 4.1, nr. 10 og 12, gælder for uddannelsens speciale slagtning.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
5.2. Mellem skoleperioderne i hovedforløbet sender skolen skriftlige opgaver (brancheopgaver) til eleven.
Opgaverne besvares af eleven, inden eleven begynder på den efterfølgende skoleperiode.
 6. Bedømmelse og beviser mv.
6.1 Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin, skal kun aflægges af elever, der afslutter med det pågældende trin.
6.2. Som en del af sidste skoleperiode i uddannelsen på trin 1, detailslagteraspirant, afholder skolen en afsluttende prøve.
Bekendtgørelse om prøver og eksamen i erhvervsrettede uddannelser finder anvendelse.
Der medvirker en censor, som udpeges af skolen.
 6.2.1. Prøvens formål er at vise elevens tilegnelse af de erhvervsfaglige, almene og personlige kompetencemål i uddannelsens trin 1.
6.2.2. Prøven består af et praktisk orienteret projekt, der indgår som eksaminations- og delvist bedømmelsesgrundlag i en afsluttende mundtlig eksamen.
Prøvens indhold tilrettelægges af skolen efter samråd med det faglige udvalg.
Projektet varer 0,5 uge med normal arbejdstid, mens den mundtlige eksamen har en varighed af 20 minutter pr. elev.
 6.2.3. Elevens præstation bedømmes med én karakter, der er udtryk for en samlet vurdering af projektet og den mundtlige præstation.
6.2.4. Som en del af sidste skoleperiode i uddannelsens trin 2, detailslagter, afholder skolen en skriftlig eksamen.
Opgaven udarbejdes af skolen og tager udgangspunkt i målene for skoleundervisningen.
Prøven har en varighed af 2 klokketimer.
Der medvirker en censor, som udpeges af skolen.
 6.2.5. Efter afslutning af den sidste skoleperiode i uddannelsen på trin 2, detailslagter, afholder det faglige udvalg en afsluttende prøve i form af en svendeprøve.
6.2.6. Svendeprøven består af forskellige discipliner inden for uddannelsens mål og løses inden for en varighed af 14 arbejdstimer.
Svendeprøven er en praktisk orienteret prøve, hvori der indgår mundtlig overhøring.
Elevens svendeprøve bedømmes af 2 skuemestre, en fra arbejdsgiverside og en fra arbejdstagerside udpeget af det faglige udvalg.
6.2.7. Hver skuemester giver én karakter for hver disciplin.
Karakteren for en disciplin er gennemsnittet af de to skuemestres karakterer.
Karakteren for svendeprøven er gennemsnittet for karaktererne for de enkelte discipliner.
For at bestå svendeprøven skal eleven have bestået hver enkelt disciplin.
6.3. For at der kan udstedes skolebevis, skal eleven have opnået beståkarakter som gennemsnit af karaktererne for alle grundfag og områdefag i hovedforløbet.
For elever, der gennemfører trin 2, skal hvert enkelt specialefag og den skriftlige eksamen, nævnt i afsnit 6.2.4. være bestået.
Eventuelle fag, hvor der ikke gives karakter, skal være gennemført efter reglerne for faget.
Eleven skal have besvaret de skriftlige opgaver, der er nævnt i afsnit 5.2. og opgavebesvarelserne skal være godkendt af skolen.
 6.4. For elever, der afslutter uddannelsen med trin 1, detailslagteraspirant, skal prøven som fastsat i afsnit 6.2. være bestået.
 6.5. For elever, der afslutter uddannelsen med trin 2, detailslagter med speciale, skal prøven som fastsat i afsnit 6.2.6. være bestået.
 6.5.1. Hvis eleven ikke består svendeprøven, skal det faglige udvalg tilbyde eleven en ny svendeprøve, eventuelt efter supplerende praktik- eller skoleophold, eller såfremt eleven kan godtgøre, at vedkommende på grund af sygdom eller af anden gyldig grund ikke har kunnet møde eller gennemføre opgaverne til svendeprøven.
 6.6. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.6.1. Karakteren for den afsluttende prøve fremgår af uddannelsesbeviset.
6.7. Eleven kan indgive klage til det faglige udvalg inden to uger efter, at karakteren på sædvanlig måde er meddelt den pågældende.
Det faglige udvalg træffer afgørelse, om der skal ske ombedømmelse eller gives tilbud om omprøve, eller om klagen ikke kan tages til følge.
Bilag 3 Ernæringsassistent 1. Uddannelsens formål og opdeling 1.1 Uddannelsen til ernæringsassistent har som overordnet formål, at eleven gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Sammensætning og tilberedning af velsmagende og ernæringsmæssig korrekt mad i et køkken på f.eks. sygehus, plejehjem, ældrecenter, kantiner/cafeer, skoler (højskoler, efterskoler, landbrugsskoler, folkeskoler), dag- og døgninstitutioner, leve- og bomiljøer, modtagekøkkener, kaserner, fængsler, kursuscentre og selvstændig virksomhed.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Ernæringshjælper.
 1.4. Uddannelsen afsluttes med specialet: Ernæringsassistent.
 2. Uddannelsens varighed og struktur m.v.
2.1. Uddannelsens trin 1, ernæringshjælper, varer 1 år og 6 måneder, inklusiv grundforløbet.
Skoleundervisningen i hovedforløbet varer 10 uger.
Trin 2 varer 1 år og 6 måneder.
Skoleundervisningen på hovedforløbets trin 2 varer 20 uger.
 2.2. Skoleundervisningen i hovedforløbet opdeles i 1 skoleperiode med omkringliggende praktikperioder for elever på trin 1, og i mindst 2 skoleperioder med mellemliggende praktikperioder for elever på trin 2.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at begynde på uddannelsens hovedforløb, er, at eleverne kan:
1. præsentere fødevarer og betjene kunder/gæster i forskellige service- og salgssituationer under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.3., er, at eleverne kan:
1. tilberede velsmagende og ernæringsmæssig korrekt mad med begyndende rutine og udføre de praktiske funktioner, der er forbundet med tilberedning, anretning og servering af mad, 4.2. Kompetencemålene i afsnit 4.1., nr. 1  6, gælder for alle trin og specialer i uddannelsen 4.3. Kompetencemålene i afsnit 4.1., nr. 7  15, gælder for uddannelsens trin 2.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen for den enkelte uddannelse inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin, skal kun aflægges af elever, der afslutter med det pågældende trin.
6.2. Som en del af den sidste skoleperiode i uddannelsens trin 1, ernæringshjælper, afholder skolen mod slutningen af skoleundervisningen en prøve, som består af en praktisk orienteret prøve og en mundtlig prøve.
Reglerne i eksamensbekendtgørelsen finder anvendelse.
Skolen tilrettelægger prøvens form og indhold i samråd med det lokale uddannelsesudvalg.
6.2.1. Prøvens formål er at vise elevens tilegnelse af de erhvervsfaglige og personlige kompetencer i uddannelsen.
Prøven tager udgangspunkt i grundfag og områdefag.
6.2.2. Prøvens omfang udgør 0,5 uge med normal arbejdstid, mens den mundtlige prøve har en varighed af 20 minutter, inklusiv votering.
Der medvirker en censor, som udpeges af skolen.
6.3. Som en del af den sidste skoleperiode i uddannelsens trin 2, ernæringsassistent, afholder skolen mod slutningen af skoleundervisningen en afsluttende prøve.
Prøven udgør en svendeprøve.
Ved bedømmelse af svendeprøven medvirker eksaminator og én censor (skuemester), der udpeges af fagligt udvalg.
6.3.1. Svendeprøvens formål er at vise elevens tilegnelse af de erhvervsfaglige, almene og personlige kompetencer og tager udgangspunkt i kompetencemålene for hele uddannelsen.
Svendeprøven består af én praktisk prøve og én mundtlig prøve.
Den praktiske prøve består af en selvvalgt opgave og en bunden opgave.
Den mundtlige prøve består af en skriftlig besvarelse og en mundtlig eksamination.
6.3.2. Svendeprøven begynder med udlevering af en skriftlig opgave i 4. sidste skoleuge.
Den skriftlige besvarelse skal afleveres senest 7 skoledage efter udlevering og indholdet tilrettelægges af skolen i samråd med en opgavekommission nedsat af det faglige udvalg.
6.3.3. I den sidste skoleuge, afsættes to dage til den praktiske og den mundtlige prøve.
Den mundtlige prøve afholdes dagen efter den praktiske prøve.
Den praktiske prøve har en varighed af 4 timer, eksklusiv rengøring og inklusiv votering.
Den mundtlige prøve gennemføres individuelt og har en varighed af 20 minutter, inklusiv votering.
6.3.4. I forbindelse med svendeprøven udarbejder eleven en skriftlig besvarelse.
Den skriftlige besvarelse udarbejdes med afsæt i en helhedsorienteret opgave, der tager udgangspunkt i områdefag og bundne specialefag.
Eleven kan desuden inddrage grundfag og valgfri specialefag.
Ved besvarelsen skal eleven vise evne til at kombinere teori og praktik.
Den skriftlige besvarelse indgår som eksaminationsgrundlag og delvist bedømmelsesgrundlag til den mundtlige prøve.
Den skriftlige besvarelse skal indeholde elevens materiale og dokumentation til den praktiske prøve.
6.3.5. Den praktiske prøve består af en selvvalgt opgave, som eleven har indarbejdet i den skriftlige besvarelse.
Den selvvalgte opgave består af tilberedning og anretning af en ernæringsrigtig menu.
Derudover består den praktiske prøve af en bunden opgave som eksaminator og censor udvælger fra elevens skriftlige besvarelse.
Den bundne opgave udleveres til eleven ved prøvens start.
 6.3.6. Den mundtlige prøve består af supplerende uddybning af elementer fra den skriftlige besvarelse.
6.4. For at der kan udstedes skolebevis, skal eleven have opnået beståkarakter som gennemsnit af karakterer for alle grundfag og områdefag i hovedforløbet.
Eleven skal tillige have opnået beståkarakter i hvert enkelt specialefag.
Eventuelle fag, hvor der ikke gives karakter, skal være gennemført efter reglerne om faget.
6.5. For elever, der afslutter uddannelsen med trin 1, ernæringshjælper, skal prøven være bestået.
Der gives én karakter for prøven.
6.6. For elever, der afslutter uddannelsen med trin 2, ernæringsassistent, skal svendeprøven være bestået.
Der gives én karakter for den selvvalgte praktiske opgave, den bundne praktiske opgave og den mundtlige prøve.
6.6.1. Eleven får én karakter for hver af prøverne.
Eleven skal have opnået beståkarakter som gennemsnit af alle prøverne.
Den mundtlige prøve skal være bestået.
På uddannelsesbeviset påføres karaktererne for den selvvalgte praktiske opgave, den bundne praktiske opgave og den mundtlige prøve, samt gennemsnittet af den selvvalgte praktiske opgave og den bundne praktiske opgave.
6.7. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
Uddannelsesbeviset påføres resultatet af den afsluttende prøve.
For elever, der afslutter med trin 1, ernæringshjælper, påføres karakteren efter afsnit 6.5. på uddannelsesbeviset.
For elever, der afslutter med trin 2, ernæringsassistent, påføres karaktererne for bestået svendeprøve efter afsnit 6.6. på uddannelsesbeviset.
 6.8. Det faglige udvalg kan påtegne uddannelsesbeviset (svendebrevet) om tildelt udmærkelse med betegnelsen: sølvmedalje.
Bilag 4 Ferskvareassistent 1. Uddannelsens formål og opdeling 1.1. Uddannelsen til ferskvareassistent har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområde: Rådgivning og vejledning af kunder om måltidsløsninger på tværs af ferskvareområder inden for dagligvarehandlen.
 1.2. Eleverne skal nå de fastsatte uddannelsesmål inden for uddannelsen.
1.3. Uddannelsen afsluttes med specialet.
Ferskvareassistent.
 2. Uddannelsens varighed og struktur m.v.
2.1. Uddannelsen varer 2 år og 6 måneder, inklusiv grundforløbet.
Skoleundervisningen i hovedforløbet varer 8 uger.
 2.2. Skolen fastlægger antallet af skoleperioder og fagenes fordeling på skoleperioderne.
 2.3. Elever, der har opnået grundforløbsbevis fra indgangen mad til mennesker med kompetencer til at gå videre til hovedforløb, bager og konditor, detailslagter, ernæringsassistent, gastronom, hotel- og fritidsassistent, receptionist og tjener, kan påbegynde hovedforløbet uden supplerende undervisning.
 2.4. Elever, der har bestået studentereksamen, htx, hf eller anden uddannelse, der kan sidestilles hermed, realkompetencevurderes i forhold til de fælles kompetencemål i § 4 og særlige kompetencemål, der er nævnt i afsnit 3.1, og der fastlægges et individuelt forløb for eleven, hvor den obligatoriske del kan vare op til 10 uger.
3. Særlige kompetencemål forud for skoleundervisningen i hovedforløbet 3.1. De særlige kompetencemål, som eleverne skal opfylde for at påbegynde uddannelsens hovedforløb, er, at eleverne kan:
1. under vejledning præsentere fødevarer og betjene kunder/gæster i forskellige service- og salgssituationer, forholde sig til kundeadfærd, kulturelle normer og værdier samt betydningen af personlig fremtræden i salgssituationen, 4. Kompetencemål for hovedforløbet 4.1. Kompetencemålene for hovedforløbet, er, at eleverne kan:
1. udføre en række produktionsmæssige opgaver i overensstemmelse med gældende lovgivning om kvalitet og fødevaresikkerhed, 5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og uddannelsesbeviser mv.
6.1. Som en del af den sidste skoleperiode afholder skolen en afsluttende praktisk prøve, der afspejler de kompetencer som eleven har erhvervet i hovedforløbet.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.1.1. Den afsluttende praktiske prøve består af en virkelighedsnær vejledningsopgave i en dagligvarebutik og en mundtlig eksamination på baggrund af denne.
Den praktiske prøve skal løses individuelt.
Opgaven og den mundtlige eksamination kan efter aftale mellem skolen, eleven og praktikvirksomheden gennemføres i praktikvirksomheden.
6.1.2. På prøvedagen udtrækker eleven et opgavekort til den virkelighedsnære vejledningsopgave.
Opgavekortet tager udgangspunkt i den caseopgave, som eleven har udarbejdet i det bundne specialefag Rådgivning om måltidsløsninger.
Eleven får to arbejdstimer til forberedelse og klargøring af opgaven.
I forberedelsestiden må eleven anvende personlige notater, udleverede undervisningsmaterialer samt det udstyr og de materialer, der stilles til rådighed af skolen eller stilles til rådighed af praktikvirksomheden efter aftale med skolen.
Den mundtlige eksamination har en varighed af 20 minutter, inklusiv votering.
Censor udpeges af skolen.
 6.1.3. Elevens præstation bedømmes med én karakter, der er udtryk for en samlet vurdering af den virkelighedsnære vejledningsopgave og den mundtlige præstation.
6.2. For at skolen kan udstede skolebevis, skal eleven have opnået beståkarakter som gennemsnit af karaktererne for alle områdefag og specialefag i hovedforløbet.
Eleven skal desuden have opnået beståkarakter i den afsluttende prøve, jf. afsnit 6.1.
 6.3. Ved uddannelsens afslutning udsteder skolen et uddannelsesbevis til eleven som dokumentation for, at eleven har opnået kompetence inden for uddannelsen.
Bilag 5 Gastronom 1. Uddannelsens formål og opdeling 1.1. Uddannelsen til gastronom har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Madfremstilling i køkkener, selvbetjeningsrestauranter, kantiner, cafeer, hotel- og restauranter og diner transportable.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Gastronomassistent.
 1.4. Uddannelsens trin 2 afsluttes med et af følgende specialer:
 1. Kok.
 2. Uddannelsens varighed og struktur m.v.
2.1. Uddannelsens trin 1, gastronomassistent, varer 1 år og 6 måneder, inklusiv grundforløbet.
Skoleundervisningen i hovedforløbet varer 10 uger.
Trin 2 for specialet kok varer 2 år og 3 måneder, for specialet smørrebrødsjomfru 1 år og 6 måneder og for specialet cater 1 år og 4 måneder.
Skoleundervisningen i trin 2 for specialet kok varer 17 uger, for specialet smørrebrødsjomfru 14 uger og for specialet cater 12 uger.
 2.2. Skoleundervisningen i hovedforløbet på trin 2 opdeles i 2 skoleperioder med mellemliggende praktikperioder, således at specialet kok har en varighed af 1 x 10 uger og 1 x 7 uger, specialet smørrebrødsjomfru har en varighed af 2 x 7 uger samt specialet cater har en varighed af 2 x 6 uger.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde på uddannelsens hovedforløb, er, at eleverne kan:
1. præsentere fødevarer og betjene kunder/gæster i forskellige service- og salgssituationer under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.7., er, at eleverne kan:
1. vurdere råvarer, 4.2. Kompetencemålene i afsnit 4.1., nr. 1  12, gælder for alle trin og specialer i uddannelsen.
 4.3. Kompetencemålet i afsnit 4.1., nr. 13, gælder for uddannelsens trin 2, alle tre specialer.
 4.4. Kompetencemålet i afsnit 4.1., nr. 14, gælder alene for uddannelsens trin 2, specialerne kok og smørrebrødsjomfru.
 4.5. Kompetencemålene i afsnit 4.1., nr. 15  19, gælder for uddannelsens trin 2, specialet cater.
 4.6. Kompetencemålene i afsnit 4.1., nr. 20  23, gælder for uddannelsens trin 2, specialet kok.
 4.7. Kompetencemålene i afsnit 4.1., nr. 24  26, gælder for uddannelsens trin 2, specialet smørrebrødsjomfru.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin, skal kun aflægges af elever, der afslutter med det pågældende trin.
6.1.1. Som en del af den sidste skoleperiode i uddannelsens trin 1, gastronomassistent, afholder skolen en afsluttende prøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.1.2. Eleven udarbejder et praktisk orienteret projekt, hvis formål er at vise elevens tilegnelse af de erhvervsfaglige og personlige kompetencer i uddannelsen.
Projektet tager udgangspunkt i grundfag og områdefag.
6.1.3. Skolen tilrettelægger forløbet af projektet i samråd med det lokale uddannelsesudvalg.
Projektet løses indenfor en varighed af 0,5 uge med normal arbejdstid, mens den mundtlige eksamination varer 20 minutter pr. elev.
Der medvirker en censor, som udpeges af skolen.
6.1.4. Elevens præstation bedømmes med én karakter, der er udtryk for en samlet vurdering af projektet og den mundtlige præstation.
Prøven skal være bestået.
 6.1.5. Skolen orienterer det faglige udvalg om resultatet af de gennemførte prøver.
6.2. Som del af den sidste skoleperiode i gastronomuddannelsen med specialet kok, specialet smørrebrødsjomfru eller specialet cater, afholder skolen en afsluttende prøve.
Prøven udgør en svendeprøve.
Bekendtgørelse om prøver og eksamen i erhvervsrettede uddannelser finder anvendelse.
6.2.1. Svendeprøven består af en praktisk del og en mundtlig del.
Opgavernes indhold tilrettelægges af skolen efter samråd med en opgavekommission nedsat af det faglige udvalg.
6.2.2. I specialerne kok og smørrebrødsjomfru begynder svendeprøven med udlevering af et opgavekort i sidste skoleuge, dagen før afviklingen af prøven.
Med udleveringen af opgavekortet afsættes der 4 timer til forberedelse af den praktiske del og den mundtlige del af prøven, som afvikles dagen efter.
Under forberedelsen udarbejder eleven materiale, der skal indgå i den praktiske del og den mundtlige del af prøven.
Forberedelsen foregår på skolen og der afsættes én dag til afvikling af prøven.
Den mundtlige del af prøven afholdes umiddelbart efter den praktiske del.
6.2.3. I specialet cater begynder svendeprøven med, at eleven trækker opgavekortet dagen før afviklingen af prøven.
Når opgavekortet er trukket, afsættes der 4 timer til forberedelse af den praktiske del og den mundtlige del af prøven, som afvikles dagen efter.
Under forberedelsen fremstiller eleven en række materialer, herunder markedsføringsmateriale, der skal indgå i den praktiske del og den mundtlige del af prøven.
Forberedelsen foregår på skolen.
Der afsættes én dag til afvikling af prøven.
Den mundtlige del af prøven afholdes umiddelbart efter den praktiske del.
6.2.4. Den praktiske del af prøven i specialerne kok og smørrebrødsjomfru består af 2 opgaver i køkkenproduktion, en bunden opgave og en delvis fri opgave.
Prøven har en varighed af 3 timer og 30 minutter.
Opgaverne tager udgangspunkt i en udleveret råvarekurv.
6.2.5. Den praktiske del af prøven i specialet cater består af 2 opgaver i køkkenproduktion, en bunden opgave og en delvis fri opgave.
Prøven har en varighed af 2 timer og 45 minutter.
Opgaverne tager udgangspunkt i en udleveret råvarekurv.
6.2.6. Den mundtlige del af prøven i specialerne kok og smørrebrødsjomfru består af spørgsmål og dialog med udgangspunkt i råvarekurvens indhold og den praktiske opgaveløsning samt en dialog om emner fra områdefag og bundne specialefag.
Den mundtlige del af prøven i specialerne kok og smørrebrødsjomfru har en varighed af 20 minutter.
6.2.7. Den mundtlige del af prøven i specialet cater består af spørgsmål og dialog med udgangspunkt i råvarekurvens indhold og den praktiske opgaveløsning samt en dialog om emner fra områdefag, bundne specialefag og markedsføringsmaterialet.
Den mundtlige prøve i specialet cater har en varighed af 30 minutter.
6.2.8. Elevens præstation bedømmes med én karakter, der er udtryk for en samlet vurdering af såvel den praktiske del som den mundtlige del af prøven.
Den praktiske del vægter med 75 %, den mundtlige del med 25 %. Der gives én karakter for den samlede præstation, som meddeles eleven umiddelbart efter prøvens afslutning.
6.3. For at der kan udstedes skolebevis, skal eleven have opnået beståkarakter som gennemsnit af karaktererne for alle fag i hovedforløbet.
Eventuelle fag, hvor der ikke gives karakter, skal være gennemført efter reglerne om faget.
 6.4. For elever, der afslutter uddannelsen med trin 1, gastronomassistent, skal den afsluttende prøve være bestået.
 6.5. For elever, der afslutter gastronomuddannelsens trin 2 med specialet kok, specialet smørrebrødsjomfru eller specialet cater, skal svendeprøven være bestået.
 6.6. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
6.6.1. For elever, der afslutter med trin 1, påføres resultatet af den afsluttende prøve.
For elever, der afslutter med trin 2, påføres resultatet af svendeprøven.
 6.6.2. Det faglige udvalg kan påtegne uddannelsesbeviset om tildelt udmærkelse med betegnelserne: bestået, bestået med ros, bronze eller sølv.
Bilag 6 Hotel- og fritidsassistent 1. Uddannelsens formål og opdeling 1.1. Uddannelsen til hotel- og fritidsassistent har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Varetagelse af almindelige servicefunktioner inden for hotel-, turistvirksomheder og fritidsområdet.
 1.2. Eleverne skal nå de fastsatte uddannelsesmål inden for uddannelsen.
 1.3. Uddannelsen afsluttes med specialet: Hotel- og fritidsassistent.
 2. Uddannelsens varighed og struktur m.v.
2.1. Uddannelsen varer 2 år og 6 måneder, inklusiv grundforløbet.
Skoleundervisningen i hoved-forløbet varer 20 uger.
 2.2. Skoleundervisningen i hovedforløbet opdeles i 4 skoleperioder af 5 ugers varighed med mellemliggende praktikperioder.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb, er, eleverne kan:
1. præsentere fødevarer og betjene kunder/gæster i forskellige service- og salgssituationer under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet er, at eleverne kan:
1. varetage almindeligt servicearbejde inden for overnatnings-, bespisnings- og turistvirksomheder, 5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Som del af den sidste skoleperiode i hotel- og fritidsassistentuddannelsen afholder skolen en afsluttende prøve.
Prøven udgør en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.1.1. Svendeprøven består af en skriftlig projektopgave, en praktisk prøve og en mundtlig prøve.
Prøvens indhold tilrettelægges af skolen efter samråd med en opgavekommission nedsat af det faglige udvalg.
Den praktiske prøve og den mundtlige prøve afholdes i sidste skoleuge.
6.1.2. Svendeprøven begynder med udlevering af en projektopgave i den 4. sidste skoleuge i hovedforløbet.
Hver elev trækker et emne til projektopgaven, som løses inden for en varighed af 7 skoledage efter udleveringen.
6.1.3. Projektopgaven besvares skriftligt ved anvendelse af IT og udarbejdes med afsæt i et helhedsorienteret projekt, der tager udgangspunkt i områdefag og bundne specialefag.
Eleven skal ved besvarelsen vise evne til at kombinere teori og praksis.
 6.1.4. Den praktiske prøve har en varighed af 15 minutter og består af forberedelse og gennemførelse af en i projektopgaven stillet arbejdsopgave.
 6.1.5. Den mundtlige prøve har en varighed af 30 minutter og består af fremlæggelse af og dialog om projektopgaven samt spørgsmål inden for områdefag og bundne specialefag.
6.1.6. Ved bedømmelse af svendeprøven gives en samlet karakter for projektopgaven og den praktiske prøve og en karakter for den mundtlige prøve.
Karaktererne meddeles eleven umiddelbart efter prøvens afslutning.
For at bestå svendeprøven skal hver af de opnåede karakterer være beståkarakterer.
6.2. For at der kan udstedes skolebevis, skal eleven have opnået beståkarakter som gennemsnit af karaktererne for alle fag i hovedforløbet.
Eventuelle fag, hvor der ikke gives karakter, skal være gennemført efter reglerne om faget.
 6.3. For elever, der afslutter hotel- og fritidsassistentuddannelsen, skal svendeprøven være bestået.
6.3.1. Hvis eleven ikke består dele af svendeprøven, skal kun disse dele tages om.
Eleven skal dog have mulighed for at udarbejde en ny projektopgave og tage hele svendeprøven om, hvis skolen, efter samråd med eleven og dennes arbejdsgiver træffer beslutning herom.
 6.4. Ved uddannelsens afslutning udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.4.1. Det faglige udvalg kan påtegne uddannelsesbeviset (svendebrevet) om tildelt udmærkelse med betegnelserne: bestået, bestået med ros, bronze eller sølv.
Bilag 7 Industrislagter 1. Uddannelsens formål og opdeling 1.1. Uddannelsen til industrislagter har som overordnet formål, at eleven gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Producering af kødprodukter fra råvarens modtagelse til produkternes færdigemballering og forsendelse.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Industrislagter.
 1.4. Uddannelsen kan afsluttes med følgende specialer:
 1. Forædler.
 2. Uddannelsens varighed og struktur m.v.
2.1. Uddannelsens trin 1 varer 2 år, inklusiv grundforløbet.
Skoleundervisningen i hovedforløbets trin 1 varer 14 uger.
Trin 2 varer 1 år.
Skoleundervisningen i hovedforløbets trin 2 varer 10 uger.
 2.2. Skoleundervisningen i hovedforløbet opdeles i mindst 4 skoleperioder med mellemliggende praktikperiode for elever på trin 1, og i mindst 3 skoleperioder med mellemliggende praktikperioder for elever på trin 2.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at begynde på uddannelsens hovedforløb, er, at eleverne kan:
1. redegøre for slagteribranchens branchestruktur samt branchens samfundsmæssige betydning herunder eksport, produktionsforhold og ledelsesprincipper under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.5., er, at eleverne kan:
 1. udbene alle delstykker af svin efter arbejdsbeskrivelse samt overholde sikkerheds- og hygiejnekrav.
 4.2. Kompetencemålene i afsnit 4.1., nr. 1  4, gælder for alle trin og specialer i uddannelsen.
 4.3. Kompetencemålene i afsnit 4.1., nr. 5  8, gælder for uddannelsens speciale forædler.
 4.4. Kompetencemålene i afsnit 4.1., nr. 9  15, gælder for uddannelsens speciale svineslagter.
 4.5. Kompetencemålene i afsnit 4.1., nr. 16  22, gælder for uddannelsens speciale kreaturslagter.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
5.2. Mellem skoleperioderne i hovedforløbet sender skolen skriftlige opgaver (brancheopgaver) til eleven.
Opgaverne besvares af eleven, inden eleven begynder på den efterfølgende skoleperiode.
 6. Bedømmelse og beviser mv.
6.1 Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin, skal kun aflægges af elever, der afslutter med det pågældende trin.
6.2 Som del af den sidste skoleperiode i uddannelsen på trin 1, industrislagter, afholder det faglige udvalg en afsluttende prøve i form af en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.2.1. Som del af den sidste skoleperiode i uddannelsens trin 2, forædler, svineslagter eller kreaturslagter, afholder det faglige udvalg en afsluttende prøve i form af en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.2.2. Svendeprøven på begge trin består af forskellige discipliner inden for uddannelsens mål, herunder en skriftlig teoriopgave, en mundtlig teoriopgave og en række praktiske opgaver.
Svendeprøven løses inden for en varighed af 14 arbejdstimer.
6.2.3 Svendeprøven bedømmes af 2 skuemestre, en fra arbejdsgiverside og en fra arbejdstagerside, udpeget af det faglige udvalg.
Hver skuemester giver én karakter for hver disciplin.
Karakteren for en disciplin er gennemsnittet af de to skuemestres karakterer.
Karakteren for svendeprøven er gennemsnittet for karaktererne for de enkelte discipliner.
 6.2.4. For at bestå svendeprøven skal eleven have bestået hver enkelt disciplin.
6.3. For at der kan udstedes skolebevis, skal eleven have opnået beståkarakter som gennemsnit af karaktererne for alle grundfag og områdefag i hovedforløbet.
For elever, der gennemfører uddannelsens trin 2, skal hvert enkelt specialefag være bestået.
Eventuelle fag, hvor der ikke gives karakter, skal være gennemført efter reglerne for faget.
Eleven skal have besvaret de skriftlige opgaver, der er nævnt i afsnit 5.2., og opgavebesvarelserne skal være godkendt af skolen.
 6.4. For elever, der afslutter uddannelsen med trin 1, industrislagter, skal svendeprøven være bestået.
 6.5. For elever, der afslutter uddannelsen med trin 2, forædler, svineslagter eller kreaturslagter, skal svendeprøven være bestået.
 6.6. Hvis eleven ikke består svendeprøven, skal det faglige udvalg tilbyde eleven en ny svendeprøve, eventuelt efter supplerende praktik- eller skoleophold eller såfremt eleven kan godtgøre, at vedkommende på grund af sygdom eller af anden gyldig grund ikke har kunnet møde eller gennemføre opgaverne til svendeprøven.
 6.7. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.7.1. Karakteren for svendeprøven fremgår af uddannelsesbeviset.
6.8. Eleven kan indgive klage til det faglige udvalg inden to uger efter, at karakteren på sædvanlig måde er meddelt den pågældende.
Det faglige udvalg træffer afgørelse, om der skal ske ombedømmelse eller gives tilbud om omprøve, eller om klagen ikke kan tages til følge.
Bilag 8 Mejerist 1. Uddannelsens formål og opdeling 1.1. Uddannelsen til mejerist har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Produktion af mejeriprodukter fra råvarens modtagelse til produkternes færdigemballering og ekspedition.
 1.2. Eleverne skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Mejerioperatør.
 1.4. Uddannelsen afsluttes med specialet: Mejerist.
 2. Uddannelsens varighed og struktur m.v.
2.1. Uddannelsens trin 1 varer 1 år og 6 måneder, inklusiv grundforløbet.
Skoleundervisningen i hovedforløbet varer 22 uger.
Trin 2 varer 1 år og 6 måneder.
Skoleundervisningen i hovedforløbets trin 2 varer 18 uger.
 2.2. Skoleundervisningen i hovedforløbet opdeles i mindst 2 skoleperioder med mellemliggende praktikperioder for elever på trin 1, og i mindst 2 skoleperioder med mellemliggende praktikperioder for elever på trin 2.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb, er, at eleverne kan:
1. inddrage viden om mælkens sammensætning, behandling, produktteknologi og produktionshygiejne og dermed under vejledning arbejde med enkle fremstillingsteknikker ved produktion af mejeriprodukter, 4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.3., er, at eleverne kan:
1. inddrage viden om de forskellige mælkebestanddeles betydning for mejeriprodukters smag, konsistens og ernæringsforhold ved fremstilling af mejeriprodukter, svarende til grundfaget Kemi, niveau F, 4.2. Kompetencemålene i afsnit 4.1., nr. 1  12, gælder for alle trin i uddannelsen.
 4.3. Kompetencemålene i afsnit 4.1., nr. 13  15, gælder for uddannelsens trin 2.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Uddannelsens enkelte trin afsluttes med en prøve.
Prøven efter trin 1, som ikke er uddannelsens sidste trin, skal kun aflægges af elever, der afslutter med det pågældende trin.
6.2. Som del af den sidste skoleperiode i trin 1 og 2 afholder skolen en afsluttende prøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
 6.2.1. Prøvens formål er at vise elevens tilegnelse af de erhvervsfaglige, almene og personlige kompetencemål for henholdsvis uddannelsens trin 1 og trin 2.
6.2.2. Prøven består af en skriftlig opgave i trin 1 og af en projektopgave og en mundtlig prøve i trin 2. I trin 1 må eleverne medbringe bøger og notater til den skriftlige opgave.
I trin 2 udarbejder eleven individuelt eller som gruppearbejde et praktisk orienteret projekt i den sidste skoleperiode, og projektet indgår som en del af bedømmelsesgrundlaget for den mundtlige prøve.
 6.2.3. Den skriftlige opgave i trin 1 varer 3 timer, og den mundtlige prøve i trin 2 varer 30 minutter, inklusiv tid til votering.
6.3. For at der kan udstedes skolebevis, skal eleven have opnået beståkarakter som gennemsnit af afgivne afsluttende karakterer i hovedforløbet.
Hvis faget afsluttes med en eksamen, er den afsluttende karakter eksamenskarakteren; ellers er det en standpunktskarakter.
Herudover skal eleven mindst have opnået beståkarakter ved den afsluttende prøve, jf. henholdsvis afsnit 6.4. og afsnit 6.5.
 6.4. For elever, der afslutter uddannelsen med trin 1, mejerioperatør, skal den afsluttende prøve være bestået.
6.5. For elever, der afslutter uddannelsen med trin 2, mejerist, skal den afsluttende prøve være bestået.
Karakteren er udtryk for en samlet vurdering af projektet og den mundtlige præsentation.
Ved gruppearbejde skal den enkeltes bidrag til projektrapporten kunne identificeres, og eleven skal eksamineres og bedømmes individuelt.
 6.6. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
Bilag 9 Receptionist 1. Uddannelsens formål og opdeling 1.1. Uddannelsen til receptionist har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Varetagelse af alle funktioner i en reception, herunder intern og ekstern kommunikation, samt betjening af de almindelige hjælpemidler i en reception med selvstændighed og begyndende rutine på hoteller, konference- og feriecentre.
 1.2. Eleverne skal nå de fastsatte uddannelsesmål inden for uddannelsen.
 1.3. Uddannelsen afsluttes med specialet: Receptionist.
 2. Uddannelsens varighed og struktur m.v.
2.1. Uddannelsens varer 2 år og 4 måneder, inklusiv grundforløbet.
Skoleundervisningen i hovedforløbet varer 20 uger.
 2.2. Skoleundervisningen i hovedforløbet opdeles i 2 skoleperioder med mellemliggende praktikperioder.
2.3. For elever med bestået gymnasial uddannelse tilrettelægger skolen et undervisningsforløb med kompetencemål efter § 4 stk. 2, nr. 1  2 og nr. 4, samt efter afsnit 3.1., punkt 8 og 9, der således samlet udgør et grundforløb, der kan gennemføres på 5,5 uger.
Elever med gymnasial uddannelse kan således gennemføre uddannelsen på 2 år med et hovedforløb på 1 år og 10 måneder.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb er, at eleverne kan:
1. præsentere fødevarer og betjene kunder/gæster i forskellige service- og salgssituationer under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet er, at eleverne kan:
1. udføre de daglige opgaver i en reception med nødvendig rutine og hurtighed og anvende de tekniske hjælpemidler, der almindeligvis er i receptioner, hvor der dagligt forekommer gæste- og kundebetjening, fjernkommunikation, modtagelse og afrejse, 5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Som del af den sidste skoleperiode afholder skolen en afsluttende prøve.
Prøven udgør en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.1.1. Svendeprøven består af en projektopgave, en skriftlig prøve og en mundtlig prøve.
Opgavernes indhold tilrettelægges af skolen efter samråd med en opgavekommission, der er nedsat af det faglige udvalg.
6.1.2. Ved bedømmelsen af svendeprøven gives en karakter for projektopgaven, en karakter for den skriftlige prøve og en karakter for den mundtlige prøve.
Karaktererne meddeles eleven umiddelbart efter den mundtlige prøves afslutning.
6.1.3. Svendeprøven begynder, når hver elev udtrækker et emne til projektopgaven i den 13. skoleuge i hovedforløbet.
Projektopgaven afleveres senest 10 skoledage før den mundtlige prøve og senest 28 skoledage efter udlevering.
6.1.4. Projektopgaven er et helhedsorienteret projekt, der tager udgangspunkt i områdefag og bundne specialefag.
Eleven skal i projektopgaven vise evne til at kombinere teori og praksis.
Projektopgaven besvares skriftligt i form af en IT-baseret projektrapport.
I bedømmelsen af projektopgaven indgår en mundtlig fremlæggelse af og dialog om projektopgaven.
6.1.5. Den skriftlige prøve afholdes i 2. sidste skoleuge, og består af ét skriftligt opgavesæt, der har spørgsmål med udgangspunkt i områdefag og bundne specialefag.
Opgavesættet besvares skriftligt.
Den skriftlige prøve varer 2 timer og 30 minutter.
6.1.6. Den mundtlige prøve afholdes i sidste skoleuge og består af skriftlige opgavekort, som hver elev trækker under prøven.
Spørgsmålene tager udgangspunkt i områdefag og bundne specialefag.
Spørgsmålene i opgavekortene besvares mundtligt.
I tilknytning til den mundtlige prøve gennemføres fremlæggelse af og dialog om projektopgaven.
Den mundtlige prøve og fremlæggelse af og dialog om projektopgaven varer tilsammen 45 minutter.
6.2. For at der kan udstedes skolebevis, skal eleven have opnået beståkarakter som gennemsnit af karaktererne for alle fag i hovedforløbet.
Eventuelle fag, hvor der ikke gives karakter, skal være gennemført efter reglerne om faget.
6.3. For elever, der afslutter uddannelsen, skal svendeprøven være bestået.
For at bestå svendeprøven skal hver af de opnåede karakterer være beståkarakterer.
6.3.1. Bestås dele af svendeprøven ikke, skal kun disse dele tages om.
Eleven skal dog have mulighed for at udarbejde en ny projektopgave og tage hele svendeprøven om, hvis skolen, efter samråd med eleven og dennes arbejdsgiver, træffer beslutning herom.
 6.4. Ved uddannelsens afslutning udsteder det faglige udvalg et uddannelsesbevis (svendebrev) til eleven som dokumentation for, at eleven har opnået kompetence inden for uddannelsen.
 6.5. Det faglige udvalg kan påtegne uddannelsesbeviset (svendebrevet) om tildelt udmærkelse for udført svendeprøve med betegnelserne: Bestået, bestået med ros, bronze eller sølv.
Bilag 10 Tarmrenser 1. Uddannelsens formål og opdeling 1.1. Uddannelsen til tarmrenser har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Producering af tarmprodukter fra råvarens modtagelse til produkternes færdigemballering og forsendelse.
 1.2. Eleven skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Industritarmrenser.
 1.4. Uddannelsen afsluttes med specialet: Tarmrenser.
 2. Uddannelsens varighed og struktur m.v.
2.1. Uddannelsens trin 1 varer 1 år og 6 måneder, inklusiv grundforløbet.
Skoleundervisningen i hovedforløbets trin 1 varer 14 uger.
Trin 2 varer 1 år.
Skoleundervisningen i hovedforløbets trin 2 varer 10 uger.
 2.2. Skoleundervisningen i hovedforløbet opdeles i mindst 3 skoleperioder med mellemliggende praktikperiode for elever på trin 1, og i mindst 2 skoleperioder med mellemliggende praktikperioder for elever på trin 2.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb, er, at eleverne kan:
1. grundbehandle svinemaver under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.3., er, at eleverne kan:
1. behandle og efterbehandle svinemaver samt overholde sikkerheds- og hygiejnekrav, 4.2. Kompetencemålene i afsnit 4.1., nr. 1  5, gælder for alle trin og specialer i uddannelsen.
 4.3. Kompetencemålene i afsnit 4.1., nr. 6  9, gælder for uddannelsens trin 2.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
5.2. Mellem skoleperioderne i hovedforløbet sender skolen skriftlige opgaver (brancheopgaver) til eleven.
Opgaverne besvares af eleven, inden eleven begynder på den efterfølgende skoleperiode.
 6. Bedømmelse og beviser mv.
6.1. Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin, skal kun aflægges af elver, der afslutter med det pågældende trin.
6.2. Som del af den sidste skoleperiode i uddannelsen på trin 1, industritarmrenser, afholder det faglige udvalg en afsluttende prøve i form af en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.2.1. Efter afslutning af den sidste skoleperiode i uddannelsens trin 2, tarmrenser, afholder det faglige udvalg en afsluttende prøve i form af en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
 6.2.2. Svendeprøven på begge trin består af forskellige discipliner inden for uddannelsens mål og af flere faglige discipliner, herunder en skriftlig teoriopgave, en mundtlig teoriopgave og en række praktiske opgaver.
6.2.3. Svendeprøven løses inden for en varighed af 14 arbejdstimer 6.2.4. Den enkelte elevs svendeprøve bedømmes af 2 skuemestre, en fra arbejdsgiverside og en fra arbejdstagerside udpeget af det faglige udvalg.
6.2.5. Hver skuemester giver én karakter for hver disciplin.
Karakteren for en disciplin er gennemsnittet af de to skuemestres karakterer.
Karakteren for svendeprøven er gennemsnittet for karaktererne for de enkelte discipliner.
 6.2.6. For at bestå svendeprøven skal eleven have bestået hver enkelt disciplin.
6.3. For at der kan udstedes skolebevis, skal eleven have opnået beståkarakter som gennemsnit af karaktererne for alle grundfag og områdefag i hovedforløbet.
For elever, der gennemfører uddannelsens trin 2, skal hvert enkelt specialefag være bestået.
Eventuelle fag, hvor der ikke gives karakter, skal være gennemført efter reglerne for faget.
Eleven skal have besvaret de skriftlige opgaver, der er nævnt i afsnit 5.2., og opgavebesvarelserne skal være godkendt af skolen.
 6.4. For elever, der afslutter uddannelsen med trin 1, industritarmrenser, skal svendeprøven være bestået.
 6.5. For elever, der afslutter uddannelsen med trin 2, tarmrenser, skal svendeprøven være bestået.
 6.6. Hvis eleven ikke består svendeprøven, skal det faglige udvalg tilbyde eleven en ny svendeprøve, eventuelt efter supplerende praktik- eller skoleophold, eller såfremt eleven kan godtgøre, at vedkommende på grund af sygdom eller af anden gyldig grund ikke har kunnet møde eller gennemføre opgaverne til svendeprøven.
 6.7. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.7.1. Karakteren for svendeprøven fremgår af uddannelsesbeviset.
6.8. Eleven kan indgive klage til det faglige udvalg inden to uger efter, at karakteren på sædvanlig måde er meddelt den pågældende.
Det faglige udvalg træffer afgørelse om der skal ske ombedømmelse eller gives tilbud om omprøve.
Bilag 11 Tjener 1. Uddannelsens formål og opdeling 1.1. Uddannelsen til tjener har som overordnet formål, at eleverne gennem skoleundervisning og praktikuddannelse opnår viden og færdigheder inden for følgende overordnede kompetenceområder:
 1. Tjenerarbejde, servicering, vejledning og betjening af gæster på hoteller, konferencecentre, cafeer, kroer, restauranter, selskabslokaler, barer, feriecentre m.v.
 1.2. Eleverne skal nå de fastsatte uddannelsesmål inden for et eller flere af uddannelsens trin og specialer.
 1.3. Uddannelsen indeholder følgende trin:
 1. Konference- og selskabstjener.
 1.4. Uddannelsen afsluttes med specialet: Tjener.
 2. Uddannelsens varighed og struktur m.v.
2.1. Uddannelsens trin 1 varer 1 år og 8 måneder, inklusiv grundforløbet.
Skoleundervisningen i hovedforløbet på trin 1 varer 10 uger.
Trin 2 varer 1 år og 8 måneder.
Skoleundervisningen i hovedforløbet på trin 2 varer 10 uger.
3. Særlige kompetencemål forud for skoleundervisningen i hovedforløbet 3.1. De særlige kompetencemål, eleverne skal opfylde for at påbegynde uddannelsens hovedforløb er, at eleverne kan:
1. præsentere fødevarer og betjene kunder/gæster i forskellige service- og salgssituationer under vejledning, 3.2. Den afsluttende prøve på grundforløbet skal være bestået.
4. Kompetencemål for hovedforløbet 4.1. Kompetencemålene for hovedforløbet, jf. dog afsnit 4.2.  4.3., er, at eleverne kan:
1. anvende de korrekte materialer, arbejdsmetoder, værktøj og udstyr i forhold til en given opgave, 4.2. Kompetencemålene i afsnit 4.1., nr. 1  13, gælder for begge trin i uddannelsen.
 4.3. Kompetencemålene i afsnit 4.1., nr. 14  17, gælder alene for trin 2.
5. Tilrettelæggelse af skoleundervisningen og praktikuddannelsen 5.1. Samspillet mellem skole og praktikvirksomhed beskrives i uddannelsesordningen inden for de overordnede rammer, som er fastsat i bekendtgørelse om erhvervsuddannelser.
 6. Bedømmelse og beviser mv.
6.1. Uddannelsens enkelte trin afsluttes med en prøve.
Prøven efter et trin, som ikke er uddannelsens sidste trin skal kun aflægges af elever, der afslutter med det pågældende trin.
6.1.1. Uddannelsens trin 1, konference- og selskabstjener, afsluttes med en prøve.
Reglerne i bekendtgørelsen om prøver og eksamen i erhvervsrettede uddannelser finder anvendelse.
6.1.2. Eleven udarbejder et praktisk orienteret projekt, der indgår som eksaminationsgrundlag og delvist bedømmelsesgrundlag i denne eksamen.
Projektets formål er at vise elevens tilegnelse af de erhvervsfaglige og personlige kompetencer i trin 1. Projektet tager udgangspunkt i områdefag og bundne specialefag i trin 1.
6.1.3. Skolen tilrettelægger forløbet af projektet i samråd med det lokale uddannelsesudvalg.
Projektet varer 0,5 uge med normal arbejdstid.
6.1.4. Den mundtlige eksamination varer 20 minutter inklusiv votering.
Der medvirker en censor, der er udpeget af skolen.
6.1.5. Elevens præstation bedømmes med én karakter, der er udtryk for en samlet vurdering af projektet og den mundtlige præstation.
Prøven skal være bestået.
Skolen orienterer det faglige udvalg om resultatet af de gennemførte prøver.
6.2. Som del af den sidste skoleperiode i uddannelsens trin 2, tjener, afholder skolen en afsluttende prøve.
Prøven udgør en svendeprøve.
Reglerne i bekendtgørelse om prøver og eksamen i erhvervsrettede uddannelser finder anvendelse.
6.2.1. Svendeprøven består af en projektopgave, en praktisk prøve og en mundtlig prøve.
Den praktiske prøve udgøres af en praktisk opgave A, der består af 2 delopgaver, og en praktisk opgave B.
Opgavernes indhold tilrettelægges af skolen efter samråd med en opgavekommission nedsat af det faglige udvalg.
6.2.2. Svendeprøven begynder i 2. sidste skoleuge i hovedforløbet med lodtrækning om og udførelsen af første delopgave af opgave A, en menu- og drikkevaresammensætningsopgave.
Opgaven varer 1 time og besvares skriftligt.
Derefter udleveres projektopgaven.
6.2.3. Projektopgaven er et helhedsorienteret projekt, der tager udgangspunkt i områdefag og bundne specialefag.
Opgaven udføres delvis som gruppeopgave.
Grupperne kan maksimalt bestå af fire elever.
Eleverne skal ved besvarelsen vise evne til at indgå i et team og til at kombinere teori og praksis.
Senest 4 skoledage efter udleveringen afleverer hver elev sin individuelle besvarelse i form af en skriftlig IT-baseret projektrapport.
 6.2.4. I sidste skoleuge afsættes en dag til anden delopgave af opgave A, opgave B og den mundtlige prøve.
6.2.5. Anden delopgave af opgave A er en opgave i borddækning.
Opgaven varer 2 timer og 15 minutter og udføres med baggrund i besvarelsen af første delopgave af opgave A.
Derefter trækkes der lod om den praktiske opgave B, som er en serveringsopgave.
Opgaven varer cirka 15 minutter og udføres ved enten servering af ost, åbning af vin eller mixning af drinks.
6.2.6. Den mundtlige prøve, som normalt afholdes efter de praktiske opgaver, består af 2 delprøver.
Delprøverne varer tilsammen 20 minutter.
Den 1. delprøve udføres ved fremlæggelse af projektrapporten og den 2. delprøve udføres ved dialog om projektrapporten.
6.2.7. Ved bedømmelsen af svendeprøven gives 1 karakter for den skriftlige projektrapport, 1 karakter for den praktiske opgave A, 1 karakter for den praktiske opgave B og 1 karakter for hver af de mundtlige delprøver.
For at bestå svendeprøven skal eleven opnå beståkarakter som gennemsnit af alle karakterer i svendeprøven, dog skal eleven opnå beståkarakter som gennemsnit af karaktererne for de to praktiske opgaver.
6.2.8. Karaktererne meddeles umiddelbart efter eksaminationen i hver prøve/ opgave.
Karakteren for den skriftlige projektrapport og karaktererne for de to mundtlige delprøver meddeles eleven umiddelbart efter eksaminationen i 2. delprøve, dialogen om projektrapporten.
6.3. For at der kan udstedes skolebevis, skal eleven have opnået beståkarakter som gennemsnit af karaktererne for alle fag i hovedforløbet.
Eventuelle fag, hvor der ikke gives karakter, skal være gennemført efter reglerne om faget 6.4. For elever, der afslutter uddannelsen med trin 1, konference- og selskabstjener, skal den afsluttende prøve være bestået.
 6.5. For elever, der afslutter uddannelsen med trin 2, tjener, skal svendeprøven være bestået.
6.5.1. Bestås dele af svendeprøven ikke, skal kun disse dele tages om.
Eleven skal dog have mulighed for at udarbejde en ny projektopgave og tage hele svendeprøven om, hvis skolen, efter samråd med eleven og dennes arbejdsgiver, træffer beslutning herom.
 6.6. Ved uddannelsens afslutning, herunder afslutning med trin 1, udsteder det faglige udvalg et uddannelsesbevis til eleven som dokumentation for, at eleven har opnået kompetence inden for uddannelsen.
 6.7. Det faglige udvalg kan påtegne uddannelsesbeviset (svendebrevet) om tildelt udmærkelse med betegnelserne: bestået, bestået med ros, bronze eller sølv.
