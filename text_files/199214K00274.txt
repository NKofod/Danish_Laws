Nr BTL 274 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Arbejdskravet, dagpengeperiode m.v.)   

 Nr L 274 1992-93, 1. samling Afgivet af Arbejdsmarkedsudvalget Afgivet: 19930617 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
Nogle af udvalgets spørgsmål og arbejdsministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Arbejdsløshedskassernes Samvirke, Det Tværfaglige Ledighedsudvalg, En gruppe arbejdsløse, SiD, Brønderslev, Ledernes Hovedorganisation, Malernes Fagforening, Storkøbenhavn og Murerarbejdsmændenes Fagforening.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de stillede  

 ændringsforslag.
Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet betragter regeringens samlede økonomiske udspil som en helhed.  

 Da Det Konservative Folkeparti og Venstre er modstandere af regeringens  

 samlede plan, vil de to partier stemme imod alle regeringens lovforslag  

 uanset, at partierne ville kunne støtte enkelte af lovforslagene, hvis de  

 ikke indgik i den fremlagte helhed.
Nogle af forslagene har partierne ved  

 tidligere lejligheder selv fremsat, men i helt andre sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se forslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
Mindretallet stemmer imod regeringens såkaldte arbejdsmarkedsreform, da  

 der ikke er tale om nogen reform.
Det er en videreførelse af en  

 arbejdsmarkedspolitik, som har bidraget stærkt til at skabe de strukturelle  

 problemer på det danske arbejdsmarked, der er en medvirkende årsag til, at  

 ledigheden permanent har været helt uacceptabelt høj i en årrække.
 Regeringens udspil trækker i den helt forkerte retning: Dagpengeniveauet  

 er alt for højt, og varigheden på over 9 år med mulighed for forlængelse er  

 helt uacceptabel.
 Uafhængige eksperter har gentagne gange påpeget, at dagpengeydelserne og  

 den lange dagpengeperiode skal ændres for at nedbringe strukturledigheden.
Mindretallet er enig med den nye vismand, professor Torben Andersen, der i  

 Arbejdsgiveren 8. juni 1993 skriver: »På ydelsessiden indebærer de  

 fremlagte lovforslag så godt som ingen realitetsændringer i forhold til det  

 hidtil gældende system.
Med uændrede dagpengeydelser videreføres således de  

 impulser, der udgår fra dagpengesystemet til sammenpresning af lønstrukturen.  

 Dette har negative konsekvenser for beskæftigelsen og for fordelingen af  

 denne«.
 Sådan som bruttoskatten er udformet, er det blevet en generel ekstraskat,  

 som mindretallet på enhver måde må tage afstand fra.
 Mindretallet beklager også, at tanken om en decentral  

 arbejdsmarkedspolitik reelt er indholdsløs, når op imod 10 af de 12  

 milliarder kr. bruges centralt.
Selv om regeringen har taget nogle elementer fra KV-regeringens planer til  

 en reform af arbejdsmarkedet, har den desværre gjort dette ved at sætte dem  

 ind i en sammenhæng, som ikke skaber den nødvendige dynamik, der er  

 forudsætningen for varig fremgang i beskæftigelsen.
I værste fald kan dens  

 kortsigtede løsninger stille sig i vejen for den langsigtede forbedring og  

 dermed gøre ondt værre.
 Mindretallet frygter, at flere af regeringens elementer vil bidrage til at  

 forlænge den eksisterende arbejdsløshedskø.
 Mindretallet vil derfor stemme imod regeringens forslag og i stedet  

 arbejde videre for en egentlig reform af arbejdsmarkedet og fortsat tage de  

 nødvendige initiativer til en langsigtet forbedring.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.  

 Mindretallet kan dog stemme for de under nr. 1, 3, 4, 7-14, 16, 18-27 og  

 30-33 stillede ændringsforslag.
 Mindretallet finder ikke, at dette lovforslag opfylder de intentioner, SF  

 har for en aktiv arbejdsmarkedspolitik.
 I lovforslaget er der for få rettigheder for de arbejdsløse.
Der er intet til hinder for, at den ene rettighed, de arbejdsløse har i  

 delperiode 1 til 1 års aktivering efter en handlingsplan, kan udstrækkes til  

 at gå over 3 år med korte kurser nogle uger ad gangen.
Det frygter SF vil  

 ske, fordi der sammen med rettigheden ikke er fastlagt klare retningslinier  

 for, at pengene til opfyldelse af rettigheden er til stede.
 SF finder det ligeledes urimeligt, at de ledige kan sendes ud i job af en  

 varighed på 20 timer om ugen til job, der ikke er på overenskomstlønninger.
Det vil også betyde, at der kommer en gøgeungeeffekt i områder, hvor  

 ufaglærte og korttidsuddannede i forvejen har stor ledighed, fordi der er  

 mange LO-organisationer, der ikke har deltid i deres overenskomster.
Det  

 betyder, at mange ikke kan komme i job i deres eget fag.
Det værste er dog, at mange unge nu ikke mere har mulighed for at komme i  

 a-kasse efter et støttet arbejde.
End ikke en bestemmelse for  

 førstegangsoptagelse for unge har regeringen villet være med til.
Det er  

 ungdomsfjendsk, når det ses i sammenhæng med, at unge under 25 år heller ikke  

 mere kan få lov at uddanne sig på dagpenge i 2 år.
Det er lykkedes at redde de mange 50- til 59-årige, der ellers ville have  

 fortabt deres muligheder for at komme på efterløn, når de fylder 60 år.
De  

 kan nu komme enten på overgangsydelse eller delperiode 2. Dette indebærer  

 desværre, at mange vil starte deres efterlønstilværelse på 82 pct.-satsen.  

 Det er ikke lykkedes at få rettet op herpå.
 SF har intet imod, at dagpengemodtagere får muligheder for at tjene lidt  

 ved siden af dagpengene.
 SF mener, at det her er lykkedes at lave et forslag, der betyder endnu  

 flere regler og derved større administrationsvanskeligheder.
 Således opereres der med både 80 pct.- og 82 pct.-satser, i stedet for at  

 forenkle og sige 82 pct. over hele linien.
 At det bliver sådan, at to mennesker kan komme til at stå på samme  

 arbejdsplads, den ene på overenskomstløn med ret til at optjene til dagpenge,  

 den anden på dagpengesats plus 15 pct. eller på 81 kr. i timen uden at kunne  

 optjene ret til dagpenge, det er uforståeligt for folk.
Med hensyn til styringen af dette nye system er SF af den mening, at det  

 skulle være lagt ud til kommunerne.
I stedet lægges nu hele planlægningen af,  

 hvad der er råd til at sætte i gang over for både de ledige på dagpenge og  

 for kontanthjælpsmodtagere, over i et tungt partssystem, som indtil dato ikke  

 har været det mest fantasifulde forum til den slags.
Det beklager SF.
Det er  

 ude i lokalsamfundet, man kender hinanden.
Både i fagbevægelse,  

 Arbejdsformidling og erhvervslivet har man et godt samarbejde med kommunerne.
 På baggrund af ovenstående indstiller mindretallet lovforslaget til  

 forkastelse, men stemmer for de ændringsforslag, der forbedrer lovforslaget.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Fra et overordnet perspektiv forekommer det, at nærværende lovforslag ikke  

 sigter på at reducere ledigheden, men snarere på at fordele den og cementere  

 det offentlige engagement i dagpengesystemet.
Det er nødvendigt at føre en arbejdsmarkedspolitik, der indebærer en  

 større andel af privat finansiering.
Dette vil sikre, at dagpengesystemet  

 ikke af sig selv skaber ledighed.
Fremskridtspartiet mener, at der er tale om planøkonomi, når man politisk  

 søger at afgøre, i hvilke sektorer ny beskæftigelse skal forekomme.
I stedet  

 for politisk at tage stiling til, i hvilke sektorer ny beskæftigelse skal  

 fremkomme, ville det være rigtigere og økonomisk optimalt, om beskæftigelsen  

 kunne fremkomme i sektorer, der efterspørges, og hvor det kan betale sig at  

 udbyde sin arbejdskraft.
Det fremgår af lovforslaget, at regeringen forestiller sig, at sort  

 arbejde kan afskaffes, hvis arbejdsløse kan udføre arbejde, der ellers  

 udføres sort eller slet ikke udføres.
Dette opfatter Fremskridtspartiet som  

 en udpræget planøkonomisk tankegang.
Først etableres et ekstremt  

 beskatningsniveau, der fortrænger arbejde i enormt omfang til sort arbejde,  

 dernæst skal ledige ifølge forslagene sættes til at udføre arbejde, der  

 ellers ville være udført sort.
En undersøgelse har vurderet, at mængden af  

 det sorte arbejde i 1985 svarede til 150.000 fuldtidsstillinger.
Det  

 offentlige skal betale for udførelsen af det arbejde, der er fortrængt fra  

 det lovlige arbejdsmarked.
Fremskridtspartiet mener, at det ud fra  

 menneskelige, sociale og økonomiske grunde ville være mere hensigtsmæssigt at  

 løse det grundliggende problem, nemlig at reducere de skatter, der fortrænger  

 arbejde fra det legale arbejdsmarked.
 L 272 cementerer de løntilskudsordninger, der virker ledighedsskabende.  

 Løntilskudsordningerne fortrænger lønmodtagere, der er beskæftiget på normale  

 vilkår, uden offentligt tilskud.
Af bemærkningerne til lovforslaget fremgår det, at udbetalingen af  

 løntilskud skal standses i tilfælde, hvor jobtræningen giver anledning til  

 konkurrenceforvridning.
Dette giver efter Fremskridtspartiets opfattelse  

 meget lidt mening, idet løntilskud i sig selv er konkurrenceforvridende over  

 for lønmodtagere ansat på normale vilkår, over for arbejdsløse, der ikke kan  

 opnå løntilskud og over for potentielle private produktioner i  

 løntilskudsområdet.
Af bemærkningerne til L 274 fremgår det, at regeringen mener, at såfremt  

 de ledige udarbejder en såkaldt individuel handlingsplan, kan deres  

 muligheder for at opnå beskæftigelse på det almindelige arbejdsmarked  

 forbedres.
Dette forekommer meget tænkt.
Ledigheden skyldes ikke, at de  

 ledige ikke oprindeligt har udarbejdet planer for mulige beskæftigelser.
L 274 indeholder en række tiltag til reduktion og fordeling af  

 arbejdsstyrken, herunder at de ledige i en periode på 12 måneder skal have  

 lov til at tjene 27.500 kr. årligt, hvis de accepterer, at deres dagpenge  

 reduceres til 80 pct.
Videre indeholder forslaget tilbud om sabbat, orlov,  

 uddannelse og tidligere tilbagetrækning fra arbejdsmarkedet.
Tiltag, der  

 reducerer arbejdsstyrken, skaber ikke mere beskæftigelse og kan efter al  

 erfaring ikke reducere arbejdsløsheden.
Det er ikke første gang, at ledigheden søges reduceret gennem reduktion af  

 arbejdsstyrken.
Indførelsen af efterlønsordningen, 371/2-timers-ugen,  

 barselorloven, førtidspensionen m.m. var alle forsøg på at reducere  

 arbejdsløsheden ved at reducere arbejdsstyrken.
Imidlertid steg ledigheden  

 blot i den periode, hvor disse tiltag blev gennemført.
Derfor giver intet i  

 lovforslagene tillid til, at fornyede og forøgede reduktioner kan reducere  

 arbejdsløsheden.
Derimod tyder samtlige prognoser, analyser og undersøgelser  

 på, at ledigheden til stadighed forøges.
Derfor eksisterer der kun een  

 mulighed med hensyn til reduktion af ledigheden: erhvervslivet må sikres så  

 gode udfoldelsesmuligheder, at beskæftigelsen reelt kan forøges i den private  

 sektor.
Vurderingerne i lovforslaget af de økonomiske og administrative  

 konsekvenser virker lidet overbevisende, specielt set i lyset af de  

 forskellige vurderinger, regeringen og forskellige kompetente institutioner  

 som f.eks.
Kommunernes Landsforening har anlagt.
Dertil kommer, at intet i  

 lovforslagene viser, at regeringen er opmærksom på, at arbejdsløsheden uden  

 tvivl fortsat vil vokse, hvilket afgørende vil ændre de økonomiske  

 konsekvenser af lovforslagene.
 Fremskridtspartiet mener, at lovforslagene ikke vil reducere ledigheden og  

 ikke bidrager til det altafgørende problem i sammenhængen, nemlig at forøge  

 beskæftigelsen.
Ændringsforslag Til § 1Af arbejdsministeren , tiltrådt af et flertal (S, SF,  

 CD, RV og KRF):
 1) Efter nr. 3 indsættes som nyt nummer:
 »01. I § 41, stk. 1, nr. 3, litra g, indsættes efter  

 »regeringen«: », eller«, og efter litra g indsættes som  

 nyt litra:
»h) har gennemført en erhvervsgrunduddannelse efter lov om  

 erhvervsgrunduddannelse, når begæring om optagelse fremsættes inden 2 uger  

 efter uddannelsens afslutning.«» Af arbejdsministeren , tiltrådt af et flertal (S, CD, RV og  

 KRF):
 2) Nr. 4 affattes således:
 »4. I § 41 indsættes efter stk. 4 som nyt stykke:
»Stk. 5. Beskæftigelse, hvortil der ydes offentligt tilskud  

 til lønnen, og beskæftigelse ved selvstændig virksomhed, hvortil der ydes  

 offentligt tilskud til etablering og drift, medregnes ikke til  

 beskæftigelseskravet i stk. 1, nr. 3.« Stk. 5 og 6 bliver herefter stk. 6 og 7.' Af arbejdsministeren , tiltrådt af et flertal (S, SF, CD, RV  

 og KRF):
 3) Efter nr. 5 indsættes som nyt nummer:
 »02. I § 41, stk. 8, ændres »stk. 1 og 2«  

 til: »stk. 1, 2 og 5«.
 4) Efter nr. 6 indsættes som nyt nummer:
»03. I § 51, stk. 2, § 75 d, stk. 7, og § 75 e,  

 stk. 6, ændres »80 pct.« til: »82 pct.«.' Af arbejdsministeren , tiltrådt af et flertal (S, CD, RV og  

 KRF):
 5) I den under nr. 7 foreslåede affattelse af § 53  

 affattes stk. 3 således:
»Stk. 3. Kun arbejde i medlemsperioder medregnes ved  

 opgørelse af arbejdskravet i stk. 2 og 5. Beskæftigelse, hvortil der ydes  

 offentligt tilskud til lønnen, og beskæftigelse ved selvstændig virksomhed,  

 hvortil der ydes offentligt tilskud til etablering og drift, medregnes  

 ikke.« 6) I den under nr. 7 foreslåede affattelse af § 53, stk.  

 6, ændres »stk. 2 og 5« til: »stk. 2, 3 og 5«.
 Af arbejdsministeren , tiltrådt af et flertal (S, SF, CD, RV  

 og KRF):
 7) Efter nr. 7 indsættes som nyt nummer:
 »04. I § 54 indsættes efter 1. pkt. som nyt punktum.:
»Tilsvarende gælder for den, som har gennemført en  

 erhvervsgrunduddannelse af den i § 41, stk. 1, nr. 3, litra h, nævnte  

 art.«» 8) I den under nr. 8 foreslåede affattelse af § 55, stk.  

 3, ændres »§ 59« til: »§ 58 og § 59«, og efter 3.  

 pkt. indsættes som nyt punktum:
»Medlemmet er i 12-måneders-perioden ikke omfattet af  

 rådighedsforpligtelsen, jf. § 62 og § 63.« 9) I den under nr. 8 foreslåede affattelse af § 55  

 affattes stk. 4 således:
»Stk. 4. Et medlem, der ved udløbet af perioden efter stk. 2  

 er fyldt 50 år, og som ved fortsat medlemskab ville kunne opfylde  

 anciennitetskravet for at kunne gå på efterløn ved det fyldte 60. år, bevarer  

 retten til en ydelse efter stk. 2 indtil det fyldte 60. år.« 10) I den under nr. 8 foreslåede affattelse af § 55,  

 stk. 6, ændres »12 måneder« til: »12 måneder inden for de  

 seneste 15 måneder« og »§ 59« til: »§ 58 og § 59«,  

 og efter 4. pkt. indsættes som nyt punktum:
»Medlemmet er i 12-måneders-perioden ikke omfattet af  

 rådighedsforpligtelsen, jf. § 62 og § 63.« 11) I den under nr. 8 foreslåede affattelse af § 55,  

 stk. 8, indsættes efter 1. pkt. som nyt punktum:
»Tilsvarende gælder for perioder med støtte efter lov om social  

 bistand til pasning af handicappet barn og pasning af nærtstående, der ønsker  

 at dø i eget hjem.« 12) I den under nr. 8 foreslåede affattelse af § 55  

 affattes stk. 10 således:
»Stk. 10. Direktøren for Arbejdsløshedsforsikringen  

 fastsætter efter forhandling med Landsarbejdsrådet nærmere regler for  

 anvendelsen af stk. 1-8. Der kan herunder fastsættes særlige regler for  

 anvendelsen af stk. 3 og 6 for de tilfælde, hvor arbejdsindtægten hidrører  

 fra bibeskæftigelse ved selvstændig virksomhed, samt regler om periodernes  

 varighed og beregning efter stk. 7 og 8.« 13) Nr. 9 affattes således:
»9. I § 56 ændres i stk. 1 »§ 55«  

 til: »§ 53, stk. 2 og 3,», efter »nævnte art« indsættes:  

 »eller en uddannelse af den i § 41, stk. 1, nr. 3, litra h, nævnte  

 art«, og stk. 2 ophæves.' 14) I den under nr. 10 foreslåede affattelse af § 57,  

 stk. 5, ændres »fremmøde« til: »kontakt til  

 arbejdsformidlingen«.
 Af arbejdsministeren , tiltrådt af et flertal (S, CD, RV og  

 KRF):
 15) Det under nr. 12 foreslåede § 63, stk. 1, nr. 4,  

 affattes således:
»4) at medlemmet uden fyldestgørende grund afslår at medvirke til  

 udarbejdelse af en handlingsplan eller afslår eller afbryder et tilbud i  

 henhold til en individuel handlingsplan efter lov om en aktiv  

 arbejdsmarkedspolitik.« Af arbejdsministeren , tiltrådt af et flertal (S, SF, CD, RV  

 og KRF):
 16) Nr. 13 affattes således:
 »13. § 64 affattes således:
 § 64. For et medlem, som modtager pension efter lov om social  

 pension eller tilsvarende udenlandsk lovgivning, begrænses retten til  

 dagpenge efter § 55 til en periode på sammenlagt 12 måneder inden for de  

 seneste 18 måneder.
 Stk. 2. Ret til ny dagpengeperiode efter stk. 1 er betinget af, at  

 medlemmet på ny har haft beskæftigelse i det omfang, der er nævnt i § 53,  

 stk. 5.
 Stk. 3. For et medlem, der ansøger om pension, men som fortsat  

 opfylder betingelserne for at være medlem af kassen, gælder reglerne i stk. 1  

 og 2 allerede fra ansøgningstidspunktet, jf. dog stk. 4. Afslås  

 pensionsansøgningen, efterbetales der medlemmet de dagpenge, der er  

 bortfaldet i henhold til 1. pkt.
Stk. 4. For et medlem, der ansøger om eller modtager social  

 pension efter § 14, stk. 3, nr. 2 og 3, i lov om social pension, og hvor  

 pensionen udelukkende er begrundet i sociale forhold, gælder stk. 1 og 2  

 først fra det tidspunkt, hvor pensionen får virkning.«» Af arbejdsministeren , tiltrådt af et flertal (S, CD, RV og  

 KRF):
 17) Nr. 17 affattes således:
 »17. § 67, stk. 4, affattes således:
»Stk. 4. Beskæftigelse, hvortil der ydes offentligt tilskud  

 til lønnen, og beskæftigelse ved selvstændig virksomhed, hvortil der ydes  

 offentligt tilskud til etablering og drift, medregnes ikke til  

 beskæftigelseskravet i stk. 1, nr. 1 og nr. 2.«» Af arbejdsministeren , tiltrådt af et flertal (S, SF, CD, RV  

 og KRF):
 18) Efter nr. 18 indsættes som nyt nummer:
 »05. § 75 b, stk. 1, nr. 3, affattes således:
»3) som ved overgang til efterløn opfylder betingelserne for ret til  

 dagpenge, modtager dagpenge efter § 55, stk. 4, eller modtager  

 overgangsydelse, og«.' 19) Nr. 20 affattes således:
»20. I § 75 c, stk. 4, ændres »§ 55 og § 72«  

 til: »§ 53, stk. 2 og 5«.' 20) Efter nr. 20 indsættes som nyt nummer:
»06. I § 75 c, stk. 5, nr. 1, indsættes efter  

 »stk. 1«: »og 2«.' 21) Nr. 21 affattes således:
 »21. § 75 d, stk. 3, 1. pkt., ophæves, og i stedet  

 indsættes:
»Efterløn med det i stk. 1 nævnte beløb kan længst modtages i  

 sammenlagt 30 måneder.
I denne periode medregnes perioder, hvori medlemmet  

 inden for de sidste 30 måneder før overgangen til efterløn har modtaget  

 dagpenge, overgangsydelse, orlovsydelse til sabbat efter lov om orlov eller  

 ydelser efter lov om en aktiv arbejdsmarkedspolitik.
Efterlønnen kan herefter  

 højst udgøre 82 pct. af højeste dagpengebeløb efter § 47.«» 22) I den i nr. 23 foreslåede affattelse af § 75 d, stk.  

 6, der bliver stk. 5, og den i nr. 27 foreslåede affattelse af  

§ 75 e, stk. 5, der bliver stk. 4, ændres »80 pct.« til:  

 »82 pct.« 23) Nr. 24 affattes således:
 »24. § 75 e, stk. 2, 1. pkt., ophæves, og i stedet  

 indsættes:
»Efterløn med det i stk. 1 nævnte beløb kan længst modtages i  

 sammenlagt 30 måneder.
I denne periode medregnes perioder, hvori medlemmet  

 inden for de sidste 30 måneder før overgangen til efterløn har modtaget  

 dagpenge, overgangsydelse, orlovsydelse til sabbat efter lov om orlov eller  

 ydelser efter lov om en aktiv arbejdsmarkedspolitik.
Efterlønnen kan herefter  

 højst udgøre 82 pct. af højeste dagpengebeløb efter § 70.«» 24) Nr. 25 affattes således:
»25. I § 75 e, stk. 3, ændres »§ 72, stk.  

 1,» til: »§ 55, stk. 1,».« 25) I den under nr. 28 foreslåede affattelse af § 75  

 i indsættes efter stk. 1 som nyt stykke:
»Stk. 2. Som en forsøgsordning indtil udgangen af 1996  

 nedsættes aldersgrænsen for at kunne gå på overgangsydelse til 50 år.« Stk. 2-5 bliver herefter stk. 3-6.
 26) I den under nr. 28 foreslåede affattelse af § 75  

 i ændres i stk. 3 , der bliver stk. 4, »80 pct.« til:  

 »82 pct.«.
 27) Efter nr. 28 indsættes som nyt nummer:
 »07. I § 75 j indsættes efter stk. 2 som nyt stykke:
»Stk. 3. Som en forsøgsordning indtil udgangen af 1996 har et  

 fuldtidsforsikret medlem, der modtager overgangsydelse, ret til at have en  

 indtægt svarende til det i § 55, stk. 3 og 6, nævnte beløb.«» Af arbejdsministeren , tiltrådt af et flertal (S, CD, RV og  

 KRF):
 28) Nr. 30 affattes således:
 »30. § 86, stk. 13, 1. pkt., affattes således:
»Stk. 1-12 finder tilsvarende anvendelse på andre ydelser, som er  

 udbetalt af en kasse, bortset fra kursusgodtgørelse, og som er udbetalt med  

 urette.«» 29) Nr. 35 affattes således:
 »35. § 98, stk. 1, ophæves.
Stk. 2-4 bliver herefter stk. 1-3.« Af arbejdsministeren , tiltrådt af et flertal (S, SF, CD, RV  

 og KRF):
 30) Nr. 36 affattes således:
»36. I § 98, stk. 2, der bliver stk. 1, indsættes  

 efter »ret til efterløn«: »samt afgørelser vedrørende ydelser  

 efter lov om orlov«, og efter »eller efterløn« indsættes:  

 »samt ydelser efter lov om orlov«.' 31) I nr. 37 ændres » stk. 5, der bliver stk.  

 4,» til: » stk. 4, der bliver stk. 3,», og »  

Stk. 4. » ændres til: » Stk. 3. » 32) Efter § 1 indsættes som ny paragraf:
 »§ 01 I lov nr. 178 af 14. april 1993 om ændring af lov om  

 arbejdsformidling og arbejdsløshedsforsikring m.v. (Orlovsydelse til ledige,  

 til selvstændige og under frivilligt, ulønnet arbejde i udlandet) foretages  

 følgende ændring:
 I  § 3 indsættes efter stk. 1 som nyt stykke:
»Stk. 2. Bestemmelsen i § 97 g gælder for perioder med  

 aktivitetsydelse, der er påbegyndt senest den 31. december 1995.«» Til § 2 33) Paragraffen affattes således:
»§ 2 Arbejdsministeren fastsætter tidspunktet for lovens  

 ikrafttræden, dog træder § 01 i kraft den 1. januar 1994.« Af  arbejdsministeren , tiltrådt af et flertal (S, CD, RV og  

 KRF):
 Til § 3 34) Paragraffen affattes således:
»§ 3 Stk. 1. For medlemmer, for hvem arbejdskravet  

 efter den hidtidige lovs § 55, stk. 1, eller § 72, stk. 1, ved lovens  

 ikrafttræden helt eller delvis er opfyldt ved beskæftigelse i et  

 arbejdstilbud efter lov om arbejdstilbud til ledige, medregnes  

 ledighedsperioder, der ligger forud for disse beskæftigelser, ved beregning  

 af perioder efter § 1, nr. 8. Ved beregningen fastsættes hver  

 ledighedsperiode forud for et arbejdstilbud til 24 måneder.
Hertil lægges den  

 faktiske ledighed efter arbejdstilbudet.
Den faktiske ledighed efter 1.  

 arbejdstilbud kan dog højst medregnes med 24 måneder.
Stk. 2. For medlemmer, for hvem arbejdskravet efter den hidtidige  

 lovs § 55, stk. 1, eller § 72, stk. 1, ved lovens ikrafttræden helt eller  

 delvis er opfyldt ved beskæftigelse i et arbejdstilbud efter lov om  

 arbejdstilbud til ledige, og som ikke er fyldt 25 år, medregnes alene  

 ledighedsperioden efter arbejdstilbudet.
Tilsvarende gælder for medlemmer,  

 som ved lovens ikrafttræden er fyldt 50 år, og som opfylder betingelserne for  

 gentagne arbejdstilbud efter lov om arbejdstilbud til ledige.  

 Ledighedsperioden kan dog højst medregnes med 24 måneder.
Bestemmelserne i 2.  

 og 3. pkt. gælder ikke for medlemmer, der opfylder betingelserne for at  

 bevare retten til en ydelse efter § 55, stk. 4, jf. § 1, nr. 8.
 Stk. 3. Medlemmer, for hvem arbejdskravet helt eller delvis er  

 opfyldt ved beskæftigelse i et 2. arbejdstilbud efter lov om arbejdstilbud  

 til ledige, har, uanset om dagpengeretten efter § 55, stk. 2, jf. § 1, nr. 8,  

 er opbrugt, ret til at modtage dagpenge indtil udgangen af juni 1995.
 Stk. 4. Beskæftigelse, hvortil der ydes offentligt tilskud,  

 medregnes efter de hidtil gældende regler, hvis beskæftigelsen ligger forud  

 for ikrafttrædelsen eller er påbegyndt før lovens vedtagelse.
 Stk. 5. Ved opgørelse af et medlems dagpengeret efter § 1, nr. 7,  

 anvendes de hidtil gældende regler for beregning af arbejdsperioder, der  

 ligger forud for lovens ikrafttræden.
Stk. 6. Arbejdsministeren fastsætter nærmere regler om anvendelse  

 af bestemmelserne i stk. 1-5.« Bemærkninger Til nr. 1, 7 og 13 Forslagene betyder, at unge, som har gennemført en  

 erhvervsgrunduddannelse efter lov om erhvervsgrunduddannelse, kan opnå  

 dimittendrettigheder i en arbejdsløshedskasse.
 Til nr. 2, 5 og 17 Med forslagene tydeliggøres, at beskæftigelseskravet i  

 forbindelse med optagelse og opnåelse af dagpengeret ikke kan opfyldes ved  

 selvstændig virksomhed, hvortil der ydes offentligt tilskud til etablering og  

 drift.
 Til nr. 3 Med ændringsforslaget får direktøren for  

 Arbejdsløshedsforsikringen bemyndigelse til efter forhandling med  

 Landsarbejdsrådet at fastsætte nærmere regler for anvendelsen af den  

 foreslåede § 41, stk. 5, vedrørende beskæftigelse med offentligt tilskud.
 Til nr. 4 Ved den foreslåede ændring af satsen tages der højde for, at  

 skatteomlægningen ikke stiller nyuddannede på dimittendsats og  

 efterlønsmodtagere på efterlønnens 2. trin dårligere.
 Til nr. 6 Med ændringen præciseres, at beskæftigelse, hvortil der ydes  

 offentligt tilskud, ikke kan danne grundlag for generhvervelse af  

 dagpengeret.
Til nr. 8 og 10 Det foreslås, at medlemmer, der vælger muligheden for i en  

 12-måneders-periode at afstå fra tilbud i henhold til lov om en aktiv  

 arbejdsmarkedspolitik og modtage henholdsvis 80 pct. af hidtidige dagpenge  

 (delperiode 1) og 80 pct. af højeste dagpenge (delperiode 2) med mulighed for  

 indtægt ved arbejde på op til 27.500 kr. årligt uden fradrag i ydelsen, ikke  

 skal være omfattet af rådighedsforpligtelsen.
De pågældende fritages således  

 både for pligten til at overtage formidlet arbejde og pligten til at være  

 aktivt arbejdssøgende.
 Samtidig præciseres, at bestemmelsen om fradrag for arbejdsindtægt, der  

 overstiger 27.500 kr. også omfatter indtægt af selvstændig virksomhed som  

 bibeskæftigelse.
 Ved indsættelsen af en refenceperiode på 15 måneder, bringes bestemmelsen  

 i den foreslåede § 55, stk. 6, i overensstemmelse med § 32 i L 272.
 Til nr. 9 Den gældende lovgivning indebærer, at medlemmer i alderen 50-59  

 år har ret til gentagne arbejdstilbud, og således er sikret  

 dagpengerettigheder og mulighed for de 60-årige for at gå på efterløn.
 Denne særordning for aldersgruppen skal ses på baggrund af  

 ledighedssituationen og de særlige vanskeligheder for ældre ledige ved at  

 opnå beskæftigelse.
 For at imødegå forringelser for ældre ledige og i lyset af den fortsat  

 vanskelige beskæftigelsessituation foreslås det, at give medlemmer, der ved  

 udløbet af delperiode 2 er fyldt 50 år, og som ved et fortsat medlemskab af  

 kassen ville kunne opfylde anciennitetskravet for at kunne gå på efterløn ved  

 det fyldte 60. år, ret til at blive i delperiode 2 indtil det fyldte 60. år.
 Særordningen for denne aldersgruppe kan tages op til vurdering, når der  

 sker en markant forbedring af beskæftigelsessituationen generelt, herunder  

 med hensyn til efterspørgslen af arbejdskraft.
 Deres rettigheder og pligter svarer i hele denne periode til rettighederne  

 (indkomstgarantien svarende til højeste dagpenge) og pligterne (herunder  

 rådighedforpligtelsen) for øvrige ledige i delperiode 2.
 Til nr. 11 Det foreslås, at der ud over perioder med orlov til uddannelse  

 og til børnepasning efter lov om orlov og perioder med sygdom, barsel eller  

 uarbejdsdygtighed, bortses fra perioder med støtte efter lov om social  

 bistand til pasning af handicappet barn og døende nærtstående ved beregningen  

 af de perioder, inden for hvilke ydelsesperioderne skal ligge.
Til nr. 12 Det foreslås, at direktøren for Arbejdsløshedforsikringen får  

 bemyndigelse til efter forhandling med Landsarbejdsrådet at fastsætte særlige  

 regler for de tilfælde, hvor arbejdsindtægten hidrører fra bibeskæftigelse  

 ved selvstændig virksomhed.
Bemyndigelsen vil bl.a. kunne anvendes til at  

 fastsætte regler om, at fradrag for arbejdsindtægter ud over de 27.500 kr.  

 kan ske ved omregning af indtægten til arbejdstimer ved hjælp af den til  

 enhver tid gældende omregningssats.
Der er herudover tale om rent  

 redaktionelle ændringer.
 Til nr. 14 Ændringen er en konsekvens af, at fremmødereglerne blev ændret  

 i 1990.
 Til nr. 15 Med ændringen præciseres, at rådighedsforpligtelsen omfatter  

 alle tilbud, der ligger inden for rammerne af den individuelle handlingsplan,  

 og således ikke kun tilbud om jobtræning.
 Til nr. 16 Ved forslaget tages der højde for, at afgørelser om højeste og  

 mellemste førtidspension får virkning fra den 1. i måneden efter  

 ansøgningstidspunktet (med mulighed for forskud) mens afgørelser om  

 almindelig forhøjet førtidspension får virkning fra afgørelsestidspunktet  

 (uden mulighed for forskud).
 Der vil i forbindelse med revisionen af de administrativt fastsatte  

 rådighedsregler blive fastsat regler om rådighed for medlemmer, der modtager  

 social pension, med henblik på at sikre, at der sker en individuel  

 rådighedsvurdering.
 Til nr. 18 Der sker en præcisering af, at der ved udløbet af delperiode 2  

 i henhold til § 55, stk. 4, umiddelbart kan ske overgang til efterløn.
 Til nr. 19 og 24 Ændringerne er redaktionelle.
 Til nr. 20 Det findes hensigtsmæsssigt, at direktøren for  

 Arbejdsløshedsforsikringen i ganske særlige tilfælde kan dispensere fra  

 lovens § 75 c, stk. 2, således at en efterlønsmodtager, der i ubetydeligt  

 omfang har drevet selvstændig virksomhed i efterlønsperioden, kan forblive i  

 efterlønsordningen mod at indtægten fra den selvstændige virksomhed fuldt ud  

 fradrages i efterlønnen.
 Til nr. 21 og 23 Ændringerne fastslår, at alle ydelser, der er udbetalt  

 inden for de sidste 30 måneder før overgangen til efterløn, bortset fra  

 ydelser, der udbetales i perioder med orlov til uddannelse eller børnepasning  

 efter lov om orlov, påvirker satsskiftetidspunktet.
 Til nr. 22 Ved den foreslåede ændring af satsen tages der højde for, at  

 skatteomlægningen ikke stiller efterlønsmodtagere på efterlønnens 2. trin  

 dårligere, jf. også bemærkningerne til nr. 4.
 Til nr. 25 Ordningen med overgangsydelse, der indebærer, at langtidsledige  

 medlemmer kan give afkald på aktiveringstilbud og blive fritaget for  

 rådighedsforpligtelsen, foreslås som en 3-årig forsøgsordning udvidet til at  

 omfatte medlemmer, der er fyldt 50 år.
Til nr. 26 Overgangsydelsen er hidtil udbetalt med en fast sats på 80 pct.  

 af højeste dagpenge.
Ved den foreslåede ændring af satsen tages der højde  

 for, at skatteomlægningen ikke stiller modtagere af ydelsen dårligere.
 Til nr. 27 Langtidsledige har såvel i delperiode 1 som delperiode 2  

 mulighed for at vælge en ordning, der giver adgang til at tjene 27.500 kr.  

 årligt uden fradrag, jf. § 55, stk. 3 og 6.
 Det foreslås som en 3-årig forsøgsordning at give modtagere af  

 overgangsydelse en tilsvarende adgang til en fradragsfri indtægt.
 Til nr. 28 og 29 Der er tale om tekniske ændringer som følge af  

 vedtagelsen af L 218, som træder i kraft den 1. juli 1993.
 Til nr. 30 og 31 Ændringerne er redaktionelle.
 Til nr. 32 Den midlertidige ordning med aktivitetsydelse i forbindelse med  

 humanitært og kirkeligt arbejde i udlandet blev indført i forbindelse med  

 justeringen af forliget af 8. maj 1992. Tidsrammen for justeringen var  

 udgangen af 1993. Ordningen trådte i kraft den 16. april 1993 og gælder for  

 perioder med aktivitetsydelser, der påbegyndes inden den 31. december 1993.
 Det forekommer naturligt at give denne midlertidige ordning samme  

 tidsramme som de forslag til orlovsordninger, der afløser hovedelementerne i  

 8. maj-aftalen, det vil sige orlovsordninger efter L 273, lov om orlov, hvor  

 tidsrammen er udgangen af 1995.
 Det foreslås derfor, at bestemmelsen om aktivitetsydelse under frivilligt,  

 ulønnet humanitært og kirkeligt arbejde i udlandet gælder indtil udgangen af  

 1996, såfremt aftale herom er indgået inden 31. december 1995.
Til nr. 33 Forslaget til ændring af den foreslåede  

 ikrafttrædelsesbestemmelse bringer forslaget i overensstemmelse med den  

 foreslåede ikrafttrædelsesbestemmelse i § 66 i L 272, forslag til lov om en  

 aktiv arbejdsmarkedspolitik.
Baggrunden for ændringsforslaget er den tætte  

 sammenhæng mellem de 2 lovforslag, der bevirker, at det vil være  

 uhensigtsmæssigt, hvis de 2 love træder i kraft på forskellige tidspunkter.
Til nr. 34 I lovforslagets almindelige bemærkninger er der henvist til, at  

 evt. forringelser i lediges dagpengerettigheder som følge af den lange række  

 af ændringer af bestemmelserne, lovforslaget indeholder, vil blive imødegået,  

 og at der i forslaget til overgangsbestemmelsen i § 3 indføres en garanti  

 for, at de hidtidige rettigheder bevares indtil 1. juli 1995. Der findes at  

 være behov for at klargøre forslaget til overgangsbestemmelsen i  

 overensstemmelse med baggrunden for bestemmelsen og dens sammenhæng med de  

 overgangsbestemmelser, der skal fastsættes efter lovforslaget om en aktiv  

 arbejdsmarkedspolitik, også hvad angår de konkrete områder, hvor der kan  

 blive tale om, at ledige kan få en forringet retsstilling.
Da der er tale om  

 omfattende ændringer i overgangsbestemmelsen i det fremsatte lovforslag,  

 indeholder ændringsforslaget en helt ny affattelse af overgangsbestemmelsen.
Stk. 1 fastsætter reglerne for indplacering af ledige dagpengemodtagere,  

 som modtager dagpenge efter eet eller flere ATB, i den foreslåede faste  

 dagpengeperiode.
Det kan i denne forbindelse bemærkes, at øvrige  

 dagpengemodtagere vil blive indplaceret i den faste dagpengeperiode på  

 baggrund af ledighedsperioder, efter arbejdskravets opfyldelse, forud for  

 lovens ikrafttræden.
Stk. 2 fastsætter særreglerne for de unge under 25 år og for medlemmer,  

 der er fyldt 50 år,og som opfylder betingelserne for gentagne arbejdstilbud  

 efter lov om arbejdstilbud til ledige, jf. bemærkningerne til § 66 i L 272.  

 Begge grupper vil uden overgangsbestemmelser kunne få en væsentligt forringet  

 stilling som følge af, at de gentagne ATB afskaffes.
De vil derfor blive  

 stillet, som om de ikke har haft et ATB.
Der er dog ikke fundet behov for  

 særlige overgangsordninger for de over 50-årige, der vil opnå ret til fortsat  

 at kunne modtage dagpenge i delperiode 2 efter bestemmelserne i  

 ændringsforslagets ny affattelse af forslag til § 55, stk. 4, jf. nr. 9.
 Stk. 3 fastsætter regler om personer, der har haft et 2. ATB, og som ved  

 fortsat ledighed uden en overgangsordning vil miste dagpengeretten inden 1.  

 juli 1995. Ved overgangsordningen forlænges delperiode 2 for den gruppe med  

 eet år til 4 år.
 Stk. 4 fastsætter regler, der omhandler den gruppe af personer, der før  

 lovens ikrafttræden har haft eller før lovens vedtagelse har påbegyndt  

 beskæftigelse med offentligt tilskud i berettiget forventning om, at det vil  

 give dagpengemæssige rettigheder.
Stk. 5 fastsætter regler, der tager højde for de overgangsproblemer, der  

 kan opstå som følge af, at reglerne om »død periode« afskaffes set  

 i relation til reglen om erhvervelse af dagpengeret, dvs. kravet om 26 ugers  

 beskæftigelse inden for 3 år.
Reglerne vil indebære, at der ved beregning af  

 26-ugers-reglen tages hensyn til »døde perioder« før lovens  

 ikrafttræden i henhold til de hidtidige regler.
Stk. 6 fastsætter en bemyndigelsesbestemmelse for arbejdsministeren til at  

 fastsætte nærmere regler om overgangsbestemmelsens anvendelse.
Bestemmelsen  

 svarer til stk. 3 i det fremsatte lovforslags overgangsbestemmelse, jf. at L  

 272 indeholder en bemyndigelse for arbejdsministeren til at fastsætte nærmere  

 regler om overgangsordninger for ledige på denne lovs område.
Dette kan  

 medføre et behov for at udstede konsekvensbestemmelser på  

 arbejdsløshedsforsikringsområdet.
Bakholt (S) Ole Vagn Christensen (S) Poul Erik Dyrlund (S) Hans Jørgen  

 Jensen (S) fmd.
Lone Møller (S) Klaus Hækkerup (S) Lilli Gyldenkilde  

 (SF) nfmd.
Aage Frandsen (SF) Svend Aage Jensen (CD) Per Stig Møller  

 (KF) Kai Dige Bach (KF) Charlotte Antonsen (V) Helge Sander (V) Bertel  

 Haarder (V) Poul Nødgaard (FP) Inger Marie Bruun-Vierø (RV) Glønborg  

 (KRF) Bilag Nogle af udvalgets spørgsmål til arbejdsministeren og dennes besvarelse  

 heraf Spørgsmål 8:
»I bemærkningerne hedder det » . . . de administrativt fastsatte  

 regler om rådighed (vil) blive taget op til overvejelse med det sigte i  

 højere grad at tilpasse rådighedsforpligtelsen, navnlig pligten til aktiv  

 arbejdssøgning, til den enkeltes situation.« (s. 7, sp. 1 nederst). Det  

 bedes nærmere beskrevet hvordan, herunder om det tiltænkes at skærpe  

 rådighedsforpligtelsen.' Svar:
Det vil fortsat være et grundlæggende princip, at arbejdsløshedsdagpenge  

 er forbeholdt ledige arbejdsløshedskassemedlemmer, der står til rådighed for  

 arbejdsmarkedet, og retten til dagpenge vil således også fremover være  

 betinget af, at den ledige både er i stand til at overtage arbejde og selv er  

 aktivt arbejdssøgende.
I lyset af reformen af den arbejdsmarkedspolitiske  

 indsats findes der at være behov for en revision af de administrativt  

 fastsatte rådighedsregler (»rådighedsbekendtgørelsen«), som på  

 visse punkter forekommer for ufleksible.
Sigtet med revisionen vil ikke være  

 en skærpelse af rådighedsforpligtelsen, men en smidiggørelse af reglerne,  

 herunder specielt reglerne om aktiv arbejdssøgning, således at  

 rådighedsforpligtelsen i højere grad kan tilpasses den enkeltes forhold og  

 lokale forhold.
Herudover vil handlingsplanen også spille en rolle i forhold  

 til rådigheden.
 Arbejdsministerens besvarelse af spørgsmål nr. 34 af 9. juni 1993 fra  

 Folketingets Arbejdsmarkedsudvalg (L 274 - bilag 14).
 Spørgsmål nr. 34:
»Den faste dagpengeperiode på 7 år kan ifølge forslaget forlænges med  

 to år ved orlov til uddannelse.
Er det korrekt, at orlov til børnepasning kan  

 forlænge dagpengeperioden ud over de 7-9 år?» Svar:
Perioder med orlov til uddannelse og orlov til børnepasning efter lov om  

 orlov medregnes ikke i den faste dagpengeperiode på samlet 7 år.
Ledige kan  

 dog højst anvende orlov til uddannelse i 2 år.
Derimod begrænses orlov til  

 børnepasning ikke af udnyttelse af andre orlovsordninger.
Spørgsmålet kan  

 således besvares bekræftende.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Arbejdsministeren har henvist til, at der ikke længere findes behov for at  

 opretholde det nugældende beskæftigelseskrav i forbindelse med optagelse i en  

 arbejdsløshedskasse (300 timer inden for 10 uger). Retten til dagpenge ved  

 ledighed er under alle omstændigheder afhængig af, at medlemmet efter  

 medlemskab har arbejde i et sådant omfang, at arbejdskravet, 26 uger inden  

 for 3 år, er opfyldt, og der således er erhvervet dagpengeret.
 Regeringen vil derfor i begyndelsen af det kommende folketingsår fremsætte  

 lovforslag om ophævelse af beskæftigelseskravet m.v. (lovens § 41, stk. 1,  

 nr. 3).
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de stillede  

 ændringsforslag.
 Et mindretal (Venstres, Det Konservative Folkepartis, Socialistisk  

 Folkepartis og Fremskridtspartiets medlemmer af udvalget) indstiller  

 lovforslaget til forkastelse.
 ÆndringsforslagAf arbejdsministeren , tiltrådt af et flertal  

 (S, CD, RV og KRF):
 Til § 1 1) I den under nr. 12 foreslåede affattelse af §  

 55 affattes stk. 10 således:
»Stk. 10. Direktøren for Arbejdsløshedsforsikringen  

 fastsætter efter forhandling med Landsarbejdsrådet nærmere regler for  

 anvendelsen af stk. 1-8, herunder regler om periodernes varighed og beregning  

 efter stk. 7 og 8.« 2) Efter nr. 22 indsættes som nyt nummer:
»01. § 74 ophæves.« 3) Nr. 27 affattes således:
 »27. § 75 d, stk. 3, 1. pkt., ophæves, og i stedet  

 indsættes som nye punktummer:
»Efterløn med det i stk. 1 nævnte beløb kan højst modtages i  

 sammenlagt 30 måneder.
I denne periode medregnes perioder, hvori medlemmet  

 efter den senest erhvervede dagpengeperiode, jf. § 53, inden for de sidste 30  

 måneder før overgangen til efterløn har modtaget dagpenge, orlovsydelse til  

 sabbat efter lov om orlov eller ydelser efter lov om en aktiv  

 arbejdsmarkedspolitik.
Efterlønnen kan herefter højst udgøre 82 pct. af  

 højeste dagpengebeløb efter § 47.«» 4) Nr. 30 affattes således:
 »30. § 75 e, stk. 2, 1. pkt., ophæves, og i stedet  

 indsættes som nye punktummer:
»Efterløn med det i stk. 1 nævnte beløb kan højst modtages i  

 sammenlagt 30 måneder.
I denne periode medregnes perioder, hvori medlemmet  

 efter den senest erhvervede dagpengeperiode, jf. § 53, inden for de sidste 30  

 måneder før overgangen til efterløn har modtaget dagpenge, orlovsydelse til  

 sabbat efter lov om orlov eller ydelser efter lov om en aktiv  

 arbejdsmarkedspolitik.
Efterlønnen kan herefter højst udgøre 82 pct. af  

 højeste dagpengebeløb efter § 70.«» Til § 3 5) Efter »træder« indsættes: »§ 1, nr. 3 og  

 8, i kraft den 1. september 1993 og«.
Bemærkninger Til nr. 1 Ændringsforslaget er redaktionelt.
 Baggrunden for ændringsforslaget er, at direktøren for  

 Arbejdsløshedsforsikringen efter den gældende lovs § 58 allerede har  

 bemyndigelse til at fastsætte de nærmere regler om retten til dagpenge for  

 medlemmer, der under ledighed har bibeskæftigelse ved selvstændig virksomhed.
 Arbejdsindtægter fra bibeskæftigelse ved selvstændig virksomhed vil som  

 altovervejende hovedregel ikke som for lønindtægter kunne opgøres løbende  

 blandt andet på grund af de særlige skatteregler, der gælder for sådanne  

 indtægter.
 De administrative foreskrifter for anvendelse af reglen i § 55, stk. 3 og  

 6, foreslås for så vidt angår arbejdsindtægter fra sådan bibeskæftigelse ved  

 selvstændig virksomhed fastsat i de regler, direktøren for  

 Arbejdsløshedsforsikringen udsteder efter § 58, således at der bliver en  

 lempelse i reglerne for fradrag i dagpengene for sådanne arbejdsindtægter,  

 svarende til den indtægt på 27.500 kr., en dagpengemodtager kan have fra  

 lønarbejde uden fradrag i dagpengene.
 Til nr. 2 Ved den foreslåede ændrede affattelse af § 64, jf. nr. 17,  

 overflødiggøres bestemmelsen.
 Ændringsforslaget er således af teknisk karakter.
 Til nr. 3 og 4 Da der fra flere sider er rejst tvivl om forståelsen af  

 bestemmelsen, præciseres det ved ændringsforslaget, at det alene er perioder  

 med dagpenge, orlovsydelse til sabbat efter lov om orlov eller ydelser efter  

 lov om en aktiv arbejdsmarkedspolitik i den seneste erhvervede  

 dagpengeperiode, der påvirker satsskiftetidspunktet.
 Herudover udgår henvisningen til overgangsydelse, der skyldtes en teknisk  

 fejl.
 Efterløn til medlemmer, der overgår fra overgangsydelse, ydes altid med et  

 fast beløb på 82 pct. af højeste dagpenge, jf. nr. 29 og nr. 33.
 Til nr. 5 Ændringsforslaget er en konsekvens af, at kapitel 4 om styring  

 af den aktive arbejdsmarkedspolitik i forslag til lov om en aktiv  

 arbejdsmarkedspolitik (L 272) foreslås at træde i kraft den 1. september  

 1993. I dette kapitel foreslås Landsarbejdsnævnet erstattet af  

 Landsarbejdsrådet den 1. september 1993.
