Fremsat den 17. februar 2004 af  

 Morten Homann (SF), Margrete Auken (SF),  

 Aage Frandsen (SF) og Jørn Jespersen (SF) Forslag til folketingsbeslutning om en grundig belysning af mindre naturskadelige alternativer  

 til den planlagte fase 1 af Frederikssundmotorvejen Folketinget opfordrer regeringen til at belyse mindre  

 naturskadelige alternativer til den planlagte fase 1 af  

 Frederikssundmotorvejen  

 ved   

 	  

    

 at udarbejde en seriøs  

 og grundig VVM-undersøgelse af forslagene til alternativ linjeføring fremlagt  

 af henholdsvis Kulturøkologisk Forening i Albertslund, foreningen Grøn Trafik  

 i  

 Bycirklen og Glostrup Kommune, »Williamløsningen«, og   

 	  

    

 at anlægget af 1.  

 etape af Frederikssundmotorvejen stilles i bero, indtil disse undersøgelser  

 samt de planlagte undersøgelser af det videre forløb af  

 Frederikssundmotorvejen  

 er gennemført.
Bemærkninger til forslaget Den danske natur er trængt og på tilbagetog.
Der forsvinder  

 mange naturområder, fordi presset fra byudvikling, fra trafikanlæg og fra  

 landbrugets arealanvendelse og produktion gør indhug i naturområderne.
Hermed  

 forsvinder en lang række levesteder  med en nedgang i antallet af dyre-  

 og  

 plantearter til følge.
En lang række særlige naturtyper er også trængt og  

 risikerer at forsvinde.
Således berøres 27 værdifulde naturområder i det område,  

 hvor Frederikssundmotorvejen kan komme til at ligge.
Af dem bliver de 18  

 karakteriseret som vigtige eller uhyre vigtige.
Etablering af motorveje i  

 sådanne områder er udtryk for manglende naturhensyn og kortsigtet  

 planlægning.
Naturbeskyttelseslovens § 20 fastslår, at offentlige anlæg  

 skal tage hensyn til landskab og natur.
De store trafikanlægs fragmentering  

 af  

 landskabet har stor negativ betydning for dyrs og planters mulighed for at  

 bevæge sig rundt i landskabet for at søge føde, finde ly eller formere sig.  

 Det  

 danske vejnet isolerer allerede i dag visse dyrebestande genetisk.
Det er  

 derfor afgørende for muligheden for at etablere det økologiske netværk af  

 habitater, at kompetencen og viljen til at sikre, at veje, jernbaner m.m.  

 ikke  

 kommer på tværs af habitater, grønne netværk og korridorer, er til stede.  

 Danmark er også forpligtet hertil i medfør af Natura 2000-direktiverne.
Ophævelse af fredningsbestemmelser bringer efter  

 forslagsstillernes vurdering Danmark i konflikt med såvel dansk lovgivning  

 som  

 EU-bestemmelser om beskyttet natur.
Det er derfor af afgørende betydning, at  

 regeringen og Folketinget respekterer fredninger og proceduren for eventuel  

 ophævelse af fredningsbestemmelser frem for at gennemføre f.eks. vejprojekter  

 gennem fredede områder ved hjælp af en anlægslov.
Fase 1 af anlægget af Frederikssundmotorvejen Regeringen, Dansk Folkeparti, Det Radikale Venstre og  

 Kristendemokraterne har som en del af trafikaftalen af 5. november 2003  

 (omdelt  

 i Trafikudvalget på alm. del  bilag 181) besluttet at anlægge første  

 fase af  

 en motorvej mellem Ballerup og Frederikssund.
Det trafikale behov for en sådan motorvej er tvivlsomt,  

 hvilket bl.a. foreningen Grøn Trafik i Bycirklen grundigt har dokumenteret  

 (se  

 f.eks.
Trafikudvalget, alm. del  bilag 29).
Men forligspartierne har tilmed valgt en linjeføring af  

 denne motorvej, der gennemskærer Vestskoven.
Dermed ødelægges det vigtigste  

 naturområde for et meget stort antal mennesker i den vestlige del af  

 hovedstadsområdet.
Det er et meget stort ansvar, forligspartierne har taget  

 på  

 deres skuldre  ikke mindst i lyset af, at der findes andre, langt mere  

 skånsomme alternativer.
 Det er en helt igennem unødvendig og uklog beslutning, som  

 øjeblikkeligt bør stilles i bero, mens andre og bedre alternativer bliver  

 undersøgt.
Alternative forslag En ny VVM-vurdering må efter forslagsstillernes opfattelse  

 undersøge konsekvenserne for de berørte naturværdier i regionen.
Det er  

 vigtigt, at der kan findes en løsning, som respekterer de værdifulde  

 naturområder.
Derfor bør der gennemføres undersøgelser af i hvert fald tre  

 alternative linjeføringer, der modsat forligspartiernes model undgår at  

 ødelægge det vigtige rekreative område, som Vestskoven udgør.
 For det første bør den model, som Kulturøkologisk Forening  

 i Albertslund har fremlagt for Folketinget (se Trafikudvalget, alm. del  

  bilag  

 313), undersøges.
 For det andet bør den linjeføring, som bl.a. foreningen  

 Grøn Trafik i Bycirklen beskriver i sin henvendelse til Folketinget (se  

 Trafikudvalget, alm. del  bilag 558), undersøges grundigt.
 For det tredje bør den såkaldte Williamløsning (omtales i  

 Trafikudvalget alm. del  bilag 654), som bl.a. er påpeget af Glostrup  

 Kommune,  

 undersøges.
 Med disse modeller vil indgrebet i Vestskoven mellem Ring 3  

 og Motorring 3 blive begrænset til et minimum, samtidig med at løsningerne  

 helt  

 lever op til de samme trafikale forudsætninger, som ligger til grund for  

 trafikforliget.
Skriftlig fremsættelse Morten Homann  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en grundig belysning af mindre naturskadelige  

 alternativer til den planlagte fase 1 af Frederikssundmotorvejen.
(Beslutningsforslag nr.
B 124).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
