§ 1 I bekendtgørelse nr. 289 af 4. maj 1993 om flymekanikeruddannelsen  

 foretages følgende ændringer:
 1. Efter § 4 indsættes:
 »§ 4 a.  Personer over 25 år kan indgå  

 uddannelsesaftale med afkortning af uddannelsestiden med normalt indtil 2/3  

 af den tid, den pågældende forud for indgåelse af uddannelsesaftalen har  

 gennemgået relevant uddannelse eller har været beskæftiget med arbejde, som i  

 det væsentlige er sammenfaldende med det, som er fastsat for  

 praktikuddannelsen i uddannelsen, jf. bilag 1. Det faglige udvalg træffer  

 afgørelse efter indhentning af udtalelse fra skolen, jf. stk. 3.  

 Uddannelsestiden skal mindst udgøre længden af det afsluttende skoleophold.  

 Kursus i henhold til erhvervsuddannelseslovens § 16 kan være omfattet af  

 uddannelsesaftale, jf. lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen inden for den fastsatte  

 uddannelsestid, eventuelt efter fritagelse for dele af undervisningen, jf.  

 stk. 5.
Stk. 4.  For elever med uddannelsesaftale efter stk. 1  

 kan skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelt kursus efter erhvervsuddannelseslovens § 16, må ikke overstige  

 varigheden af den skoleundervisning, som er anført i § 5. Det faglige udvalg  

 skal godkende fastsættelsen af praktikperioder.
Skolen tilrettelægger  

 undervisningen efter elevens forudsætninger og behov, idet den vejledende  

 uddannelsestid og den fastsatte fordeling af undervisningen på skoleperioder  

 ifølge §§ 9-15 fraviges i fornødent omfang under respekt af de angivne mål.  

 Undervisningen skal omfatte valgfag.
Praktikuddannelsen efter den enkelte  

 skoleperiode skal så vidt muligt omfatte de deljob og arbejdsdiscipliner, som  

 har været omfattet af skoleundervisningen, idet §§ 17-21 fraviges med hensyn  

 til praktikuddannelsens fordeling på skoleperioder.
 Stk. 5.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 6.  Afgørelser efter denne paragraf skal så vidt  

 muligt træffes inden indgåelse af uddannelsesaftalen.«.
 2. I § 9, stk. 1, affattes skemaet for GRUNDFAG således:
 3. I § 30 ophæves stk. 6.
 4. § 31, stk. 1, sidste pkt., affattes således:
 »Til besvarelsen benyttes i alt 15 klokketimer, der er fordelt over  

 uddannelsesforløbet.«.
 5. § 32, stk. 1, affattes således:
 »Bedømmelsen af opgavebesvarelserne ved den skriftlige prøve følger  

 de regler, som er nævnt i § 31, stk. 1.«.
 6. § 32, stk. 3, affattes således:
»Stk. 3.  Eksamenskarakteren  

 (svendeprøvekarakteren) for den afsluttende eksamen fremkommer som et  

 gennemsnit af karaktererne for den praktiske prøve.
For at bestå eksamen  

 kræves, at eksamenskarakteren mindst har talværdien 6, og at de skriftlige  

 prøver er bestået i henhold til de regler, som er nævnt i § 31, stk.  

 1.«.
§ 2 Stk. 1.  Bekendtgørelsen træder i kraft den 1. marts  

 1995.
 Stk. 2.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
