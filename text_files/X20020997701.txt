Klageren  

 påstår indklagede tilpligtet at anerkende, at klager har krav på en  

 merbetaling  

 i relation til skema-B-udgifter på 1.416.160 kr.
Endvidere påstås indklagede  

 tilpligtet at anerkende, at klager har krav på merbetaling for  

 byggepladsomkostninger på 553.988,16 kr.
Indklagede tilpligtes endelig at  

 anerkende, at indklagedes krav på forholdmæssigt afslag i relation til  

 varmetrådsproblematikken  

 skal fastsættes til et beløb, der ikke overstiger 750.000,00 kr.
Indklagede  

 påstår frifindelse for klagerens påstande.
Indklagede har nedlagt  

 selvstændige  

 påstande.
Indklagede påstår klager tilpligtet at anerkende, at klagers krav  

 mod  

 indklagede vedrørende udenomsarealer og drift af byggeplads udgør 1.207.785  

 kr.  

 Endvidere tilpligtes klager at anerkende, at indklagedes krav mod klager  

 vedrørende manglende el-varmetæpper udgør 1.675.000 kr. ud over det af klager  

 anerkendte krav på 750.000 kr.
Derudover skal klager i konsekvens af  

 indklagedes tre første påstande, samt i konsekvens af at klager anerkender  

 mangelskrav for 3.386.280 kr., til indklagede betale 3.853.495 kr.,  

 subsidiært  

 et mindre beløb efter rettens skøn.
Klager tilpligtes yderligere at  

 anerkende,  

 at banken til delvis dækning af indklagedes krav mod klager, til indklagede  

 udbetaler hele det garanterede beløb.
Endelig skal klager betale alle sagens  

 omkostninger.
Voldgiftsretten  

 udtaler, at indklagede frifindes for klagerens påstande.
Med hensyn til  

 indklagedes 2. påstand vedrørende udenomsarealer og drift af byggeplads,  

 udtaler voldgiftsretten, at klager ikke har krav på merbetaling for  

 byggepladsomkostninger.
Resultatet vedrørende indklagedes 2. påstand er  

 således, at klager skal anerkende, at klagers krav mod indklagede vedrørende  

 udenomsarealer og drift af byggeplads udgør 1.495.615,21 kr.
Indklagedes 3.  

 påstand tages til følge og dennes 4. påstand tages subsidiært til følge med  

 3.582.415,79 kr.
Indklagedes 5. påstand vedrørende sagsomkostninger tages i  

 det  

 hele til følge.
Herefter frifindes indklagede for de af klageren nedlagte 3  

 påstande.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører ABT 93, mangler og § 22, stk. 8 og 9.
 I.  

  

 Indledning.
 Sagen vedrører  

 opførelsen af et nyt domicil for indklagede i forbindelse med, at denne og en  

 række andre virksomheder skulle fraflytte deres hidtidige domicil og etablere  

 et nyt domicil.
 Byggeriets første fase  

 omfattende indklagedes nye domicil på ca. 4000 m² skulle stå færdig den 1.  

 januar 1999.
 Klager skulle som  

 totalentreprenør for indklagede forestå opførelsen af indklagedes bygning.  

 Der  

 var som udgangspunkt tale om en fast pris for totalentreprisen på 34 mio.  

 kr.,  

 men der var efter totalentreprisekontraktens § 3 nærmere angivne muligheder  

 for  

 regulering af prisen, i hvert fald for arbejder vedrørende  

 Grundudgifter og  

 udenomsarealer i skema B, revideret 21. januar 1998.
Under arbejdet opstod  

 der problemer  også af økonomisk karakter  og totalentreprenøren,  

 der gik  

 konkurs, og bygherren strides om en lang række større og mindre krav.
Kravene  

 drejer sig om erstatning for mangler m.v., herunder om bygherrens ret til at  

 søge dækning gennem den af banken stillede entreprenørgaranti på 3,4 mio.  

 kr.,  

 om størrelsen af den merbetaling ud over den faste entreprisesum, som  

 totalentreprenøren kan kræve for grundudgifter og udenomsarealer i  

 skema B og  

 om, hvorvidt totalentreprenøren efter kontrakten kan kræve merbetaling af  

 byggepladsomkostninger, fordi den forudsatte fordelingsnøgle mellem  

 indklagede  

 og andre bygherrer blev ændret.
Sagen blev ved  

 klageskrift af 27. august 19999 mod indklagede indbragt af klager for en af  

 Voldgiftsnævnet for bygge- og anlægsvirksomhed nedsat voldgiftsret, bestående  

 af civilingeniør Jens Fredborg, arkitekt m.a.a.
Erik Jørgensen og  

 højesteretsdommer Mogens Hornslet, med sidstnævnte som voldgiftsrettens  

 formand.
 Efter afsluttet  

 skriftveksling og syn og skøn anmodede parterne om, at der blev gennemført en  

 delforhandling af nogle af de væsentligste krav med henblik på, at parterne  

 derefter kunne søge opnået en frivillig afslutning af sagen uden  

 voldgiftsbehandling  

 for så vidt angår de resterende krav.
 I overensstemmelse  

 hermed blev der afholdt en mundtlig forhandling af udvalgte spørgsmål onsdag,  

 den 5. og torsdag, den 6. december 2001.
 II.  

  

 Parternes påstande.
 Under den mundtlige  

 forhandling nedlagde parterne følgende påstande:
 Klager:
 PÅSTAND 1:
 Indklagede tilpligtes  

 at anerkende, at klager har krav på en merbetaling i relation til  

 skema-B-udgifter på 1.416.160 kr. med tillæg af almindelig procesrente af  

 1.016.657,56 kr. fra 21. januar 1999, af 162.804,44 kr. fra indlevering af  

 klageskriftet den 28. august 1999 og af 236.698 kr. fra indlevering af  

 replikken den 18. august 2001 til betaling sker.
 PÅSTAND 2:
 Indklagede tilpligtes  

 at anerkende, at klager har krav på merbetaling i relation til  

 byggepladsomkostninger på 553.988,16 kr. med tillæg af almindelig procesrente  

 fra indlevering af replikken den 18. august 2000 til betaling sker.
 PÅSTAND 3:
 Indklagede tilpligtes  

 at anerkende, at indklagedes krav på forholdsmæssigt afslag i relation til  

 varmetrådsproblematikken skal fastsættes til et beløb, der ikke overstiger  

 750.000,00 kr. med tillæg af renter fra 7. juli 1999 til betaling sker.
 PÅSTAND 4:
 Over for indklagedes  

 påstande 2-4 nedlægges påstand om frifindelse.
 Klager tager  

 bekræftende til genmæle over for indklagedes påstand 5.
 Indklagede:
 Frifindelse  

 for klagerens påstande.
 Klager  

 tilpligtes at anerkende, at klagers krav mod indklagede vedrørende  

 udenomsarealer (skema B) og vedrørende drift af byggeplads udgør  

 1.207.785  

 kr. med forbehold for krav om fradrag for anerkendte mangler.
 Klager  

 tilpligtes at anerkende, at indklagedes krav mod klager vedrørende manglende  

 el-varmetæpper i frostrumsgulve udgør 1.675.000 kr. ud over det af klager  

 anerkendte krav på 750.000 kr.
 Klager  

 skal i konsekvens af afgørelserne vedrørende påstandene 1, 2 og 3, samt i  

 konsekvens af at klager anerkender mangelskrav for 3.386.280 kr., til  

 indklagede betale 3.853.495 kr. (excl. moms), subsidiært et mindre beløb  

 efter  

 rettens skøn, med tillæg af renter i henhold til renteloven fra den 7. juli  

 1999 og til betaling sker, med forbehold for øvrige, udskudte krav og modkrav  

 mellem parterne.
Klager  

 tilpligtes at anerkende, at banken til delvis dækning af indklagedes krav mod  

 klager, til indklagede under garanti nr.
X udbetaler det under påstand 4  

 fastsatte beløb med tillæg af renter i henhold til renteloven fra den 7. juli  

 1999 og til udbetaling sker, med tillæg af tilkendte omkostninger og med  

 fradrag af 291.778 kr. (d.v.s. principalt hele det garanterede beløb).
 Klager  

 tilpligtes at betale alle sagens omkostninger.
 III.  

  

 Voldgiftssagens behandling.
Under den mundtlige  

 forhandling blev sagen forelagt, og der blev under afhjemling forklaret af  

 skønsmanden, en civilingeniør, der har afgivet en skønserklæring af 25.  

 januar  

 2000 vedrørende varmetrådsproblematikken, jf. klagers påstand 3  

 og  

 indklagedes påstand 3. Der blev endvidere om samme spørgsmål afgivet  

 forklaring  

 af den ledende medarbejder hos underentreprenøren, der har udført udlægning  

 af  

 de omhandlede varmetråde under frostrum, og som af bygherren er  

 procestilvarslet under sagen.
Under en del af den mundtlige forhandling var  

 underentreprenøren repræsenteret ved en advokat, der påstod  

 underentreprenøren  

 tillagt sagsomkostninger efter en analogi af retsplejelovens § 343, stk. 3.
 Der blev yderligere  

 afgivet forklaringer af tidligere direktør og entreprenør, og dennes søn, af  

 administrerende direktør hos indklagede, produktionschefen hos klager,  

 ingeniør  

 og byggeledelse hos klager og af bygherrens rådgivere, en ingeniør og en  

 arkitekt.
 Efter afslutning af  

 proceduren blev sagen efter aftale med parterne optaget med henblik på  

 afgivelse af en summarisk kendelse, der ikke indeholder referat af det  

 skriftlige materiale, de afgivne forklaringer og parternes procedure, men som  

 alene redegør for voldgiftsrettens resultat og begrundelsen herfor.
 IV.  

  

 De behandlede krav og voldgiftsrettens bemærkninger.
Under delforhandlingen  

 behandledes tre hovedspørgsmål, der nedenfor omtales under overskrifterne: 1.  

 Skema-B-udgifter, 2. Byggepladsomkostninger og 3. Varmetråde i  

 frostrumsgulve.  

 Som udgangspunkt anvendtes under forhandlingen de af parterne til brug for  

 delforhandlingen udarbejdede påstandsdokumenter, der omtaler de enkelte krav  

 og  

 underkrav og redegør for parternes anbringender og indeholder oplysning om, i  

 hvilket omfang kravene er anerkendt eller bestridt.
Ved voldgiftsrettens  

 gennemgang af de enkelte krav vil der blive taget udgangspunkt i disse  

 oplysninger.
 Skema-B-udgifter.
 Klagers påstand 1  om  

 merbetaling af 1.416.160 kr.  fremkommer ifølge klagers  

 påstandsdokument  

 således:
Grundudgifter  

 og udenomsarealer jf. bilag 67 4.250.523,00  

 kr.
Rådighedsbeløb,  

 teknisk honorar og styringssalær jf. bilag 67 1.074.523,21  

 kr.
Skema-B-udgifter  

 i alt 5.325.055,21  

 kr.
Indeholdt i  

 kontraktssum 2.167.744,00  

 kr.
Rådighedsbeløb  

 mv. heraf 374.586,16  

 kr.
Fradrag i  

 alt 2.542.330,20  

 kr.
Tillægsbetaling 2.782.725,00  

 kr.
Fradrag for  

 ikke udførte skema-B-arbejder, jf. bilag 17a, side 37 (beplantninger) -125.280,00  

 kr.
Reguleret  

 Skema-B-krav 2.657.445,00  

 kr.
Anerkendt  

 af indklagede ·  

  

 	  

 Anerkendt i bilag N 1.224.535,00  

 kr.
·  

  

 	  

 Påståede mangler -33.500,00  

 kr.
 1.191.035,00  

 kr.
Omtvistet  

 krav 1.466.410,00  

 kr.
 Under den mundtlige  

 forhandling forligtes Påståede mangler  33.500 kr. således,  

 at begge parter  

 anerkender, at denne mangelspost indgår i kravsopgørelsen med halvdelen, dvs.  

 med 16.750 kr.
 Det omtvistede krav  

 udgør herefter 2.657.445 kr.  (1.224.535 + 16.750 kr.) =  

  

 1.416.160 kr.,  

 som klager kræver som merbetaling udover, hvad indklagede har anerkendt.
 De omtvistede krav  

 angår følgende poster (litreringen i klagers påstandsdokument er angivet i  

 parentes). Voldgiftsrettens bemærkninger anføres i forbindelse med de enkelte  

 krav.
 Hovedkloakledninger  

 og brønde (1.3).
Hovedkloakledninger Klagers krav 503.500,00  

 kr.
Anerkendt af indklagede 490.000,00  

 kr.
Forskel 13.500,00  

 kr.
 Forskellen skyldes, at  

 klager har opmålt hovedkloakledningerne til 1007 lbm, mens indklagede  

 anvender  

 980 lbm af 500,-kr.
Brønde Klagers krav 344.500,00  

 kr.
Anerkendt af indklagede 331.250,00  

 kr.
Forskel 13.250,00  

 kr.
 Forskellen skyldes, at  

 klager har optalt antallet af brønde til 65, mens indklagede anvender et  

 antal  

 på 62 ½ af 5.300,-kr.
 Indklagede kræver et  

 yderligere fradrag vedr.
Kloakker og brønde på 190.250,00  

 kr.
Samlet forskel 217.000,00  

 kr.
Det yderligere fradrag  

 fremgår af bilag N, side 3 og begrundes med, at en række poster, der har  

 karakter af kloakledninger og brønde, er indeholdt i totalentreprisesummen på  

 34 mio. kr.
Der henvises til kalkulationsoverslaget bilag 3-1, side 1.
 Voldgiftsretten  

 bemærker, at klager ikke ved bevisførelsen har godtgjort, at der er udført en  

 større mængde end, hvad der er anerkendt af indklagede.
 Klager kan derfor ikke  

 få medhold med hensyn til kravene om merbetaling  ud over det af  

 indklagede  

 anerkendte  dvs. hverken af 13.500 kr. vedrørende hovedkloakledninger  

 eller af  

 13.250 kr. vedrørende brønde.
Da indklagede på sin  

 side ikke findes at  

 have dokumenteret  

 noget grundlag for sit krav om et yderligere fradrag vedrørende kloakker og  

 brønde på 190.250 kr., tillægger voldgiftsretten klager i alt Vedr. kloakledninger 490.000  

 kr.
Vedr. brønde 331.250  

 kr.
 1.2.  

 Regulering af terræn (1.4).
Klagers krav 447.700,00  

 kr.
Anerkendt af indklagede 294.100,00  

 kr.
Forskel 153.600,  

 00 kr.
 Fradraget er begrundet  

 med, at indklagede ikke vil betale for de regulering, der har fundet sted  

 under  

 det bebyggede areal på 3.072 m², idet reguleringen ifølge indklagede er  

 omfattet af totalentreprisesummen på 34. mio. kr.
Voldgiftsretten  

 finder det åbenbart, at klager ikke kan kræve betaling for regulering af  

 terræn  

 under huset ud over betaling for udgravning af fundamenter, der er indeholdt  

 i  

 den faste entreprisesum.
Havde klager  som hævdet  haft bestemte  

 forudsætninger om, at det areal, hvorpå bygningen skulle opføres, var  

 nivelleret og i en given kote, således at terrænregulering under bygningen  

 ikke  

 var nødvendig, måtte dette have givet udtryk i kontrakten.
Dette er ikke  

 sket,  

 og klager kan derfor ikke få medhold i videre omfang end anerkendt af  

 indklagede, dvs. med 294.100 kr.
1.3  

 Belægninger (1.5) Klagers krav 1.896.350,00  

 kr.
Anerkendt af indklagede 1.396.350,00  

 kr.
Forskel 500.000,00  

 kr.
Klagers krav på i alt  

 1.896.350 kr. svarer til 4.462 m² opmålte belægninger til en enhedspris på  

 425  

 kr. pr. m².
Heraf ønsker indklagede ikke at betale 500.000 kr., idet  

 totalentreprisesummen på 34 mio. kr. ifølge kalkulationsoverslag indklagede  

 indeholdt et beløb på 500.000 kr. til belægninger.
Det bestrides, at der  

 herudover er udført belægninger af udenomsarealer, der berettiger klager til  

 betaling som skema-B-udgift efter enhedspris efter kalkulationsoverslaget  

 vedrørende fællesudgifter Det nye domicil.
Voldgiftsretten  

 er af den opfattelse, at klager ikke har godtgjort berettigelsen af det  

 rejste  

 krav for belægninger på 1.896.350 kr. ud over entreprisesummen.  

 Arealberegningen, der fremgår af det fremlagte bilag 72, opererer med et  

 belægningsareal på 4.462 m².
Dette synes imidlertid at omfatte 1.954 m²  

 internt areal  (280 m² + 1.674 m²)  der efter  

 voldgiftsrettens mening må  

 anses som dækket af den faste entreprisesum og altså ikke som en regulerbar  

 skema-B-udgift, der kan kræves betalt med 425 kr. pr. m².
På denne baggrund  

 kunne det synes, som om klager alene havde krav på særskilt betaling   

 ud over  

 entreprisesummen  for 4.462 m² - 1.954 m² = 2.508 m².
Beregnet til en  

 enhedspris på 425 kr. pr. m² ville det svare til betaling af 1.065.900 kr.  

 eller en reduktion af klagers krav for belægninger med 830.450 kr.
 Indklagede har som  

 ovenfor anført anerkendt betaling ud over entreprisesummen af 1.396.350 kr.  

   

 dvs. alene en reduktion med 500.000 kr.  og voldgiftsretten finder i  

 hvert  

 fald efter bevisførelsen ikke grundlag for at tilkende klager et større  

 beløb.
 1.4.  

 Truckværn (1.6).
Klagers krav 116.850,00  

 kr.
Anerkendt af indklagede 10.000,00  

 kr.
Forskel 106.850,00  

 kr.
I klagers  

 påstandsdokument er det anført, at klager har anerkendt, at indklagede er  

 berettiget til et fradrag for ikke udført truckværn på 101.743,- kr. inkl.  

 salærer, og at dette beløb som følge heraf er fratrukket i klagers krav.
Der  

 er  

 derfor ikke grundlag for yderligere fradrag under posten skema-B-udgifter.
 På delforhandlingens  

 anden dag blev det oplyst, at indklagede i konsekvens heraf i sin påstand 4  

 har  

 foretaget et fradrag af 101.743 kr., hvorefter der efter indklagedes  

 opfattelse  

 ikke er grundlag for at ændre det i skema B anerkendte beløb på 10.000 kr.
Voldgiftsretten  

 skønner imidlertid, at værdien for indklagede af det af klager udførte  

 truckværn kan fastsættes til 15.000 kr.
Klagers krav på betaling under  

 skema-B-udgifter er herefter 15.000 kr.
 Det bemærkes herved,  

 at de ovennævnte 101.743 kr., som nævnt er reguleret over indklagedes påstand  

 4.
 1.5.  

 Terrænbelysninger (1.7).
Klagers krav 186.960,00  

 kr.
Anerkendt af indklagede 120.000,00  

 kr.
Forskel 66.960,00  

 kr.
 Voldgiftsretten  

 skal herom fastslå, at klager må have medhold i dette krav, idet arbejdet er  

 udført, og idet der ikke findes grundlag for at anfægte prisen.
 1.6.  

 Elskydeport (1.8).
Klagers krav 42.884,00  

 kr.
Anerkendt af indklagede 33.536,00  

 kr.
Forskel 9.348,00  

 kr.
Elskydeporten er  

 bestilt ekstraarbejde.
Uenigheden mellem parterne relaterer sig til prisen  

 for  

 udførelsen af ekstraarbejdet og fradraget som følge af, at den oprindeligt  

 projekterede hængslede port udgik.
Voldgiftsretten  

 finder ikke grundlag for at anfægte klagers krav, herunder det af klager  

 foretagne fradrag for den aftalte hængslede port.
Klagers krav tages derfor  

 til  

 følge.
 1.7.  

 Passivitet (1.10).
 Indklagede har gjort  

 gældende, at klager for så vidt angår et beløb på 299.354 kr. har fortabt  

 muligheden for at opkræve dette som følge af passivitet og i henhold til ABT  

 93, § 22, stk. 8 og 9.
Voldgiftsretten  

 kan ikke give indklagede medhold heri og skal herved bemærke, at klager ikke  

 over for indklagede har afgivet en slutopgørelse i relation til  

 skema-B-udgifterne eller har udvist en adfærd, der med rimelighed har kunnet  

 opfattes derhen, at klager endeligt havde opgivet at gøre krav gældende, som  

 var under forhandling.
I det omfang, klager efter det af voldgiftsretten  

 anførte i øvrigt har et krav på merbetaling af skema-B-udgifter, kan dette  

 krav  

 herefter ikke anses for prækluderet, jf.
ABT § 22, stk. 9.
 1.8.  

 Beregning af rådighedsbeløb (1.2).
Klager har med hensyn  

 til de anerkendte skema-B-krav gjort gældende, at klager, ud over et teknisk  

 honorar på 11 % og et styringssalær på 8 % - er berettiget til tillæg af et  

 rådighedsbeløb på 5 %. Klager har af den grund krav på merbetaling af  

 64.622,23  

 kr.
Dette bestrides af indklagede.
Voldgiftsretten  

 opfatter rådighedsbeløbet som et beløb, der er disponeret til dækning af  

 mermængder eller uforudsete projektkrav omkring de i skema B listede  

 aktiviteter.
Da mængderne nu er opmålt, og der i øvrigt ikke er rejst krav om  

 betaling af uforudsete forhold, finder voldgiftsretten ikke grundlag for  

 beregning af rådighedsbeløb på 5 % på de konstaterede skema-B-udgifter, men  

 alene af de i entreprisekontraktens § 4, A, stk. 2 nævnte tillæg på 8 % i  

 salær  

 og 11 % for teknikerbistand, jf. herved også den tidligere voldgiftsafgørelse  

 den 14. december 1998 mellem samme parter.
 2. Byggepladsomkostninger.
 Kravet om merbetaling  

 i relation til byggepladsomkostninger er omhandlet i klagers påstand 2.
Klagers krav 1.402.200,00  

 kr.
Anerkendt af indklagede 960.000,00  

 kr.
Forskel før salærer 442.200,00  

 kr.
Salærer 111.788,16  

 kr.
Forskel 553.988,16  

 kr.
 Tvisten angår i første  

 række forståelsen af § 3, pkt. 3.1.A i totalentreprisekontrakten, der har  

 følgende ordlyd:
 3.1 Totalentreprisesum  

 andrager kr. 34.000.000,00 ekskl. moms -, hvorved bemærkes følgende:
Grundudgifter og udenomsarealer i skema B, revideret  

 21. januar 1998, er medtaget med 32 %. Prisen er afhængig af grundstørrelsen  

 og  

 faktiske udgifter, dog kan pris vedrørende kloakbidrag på kr. 19.200,- ikke  

 reguleres, da det er op til totalentreprenøren at betale denne inden en evt.  

 stigning.
Byggepladsomkostningerne inkl. udvidede vinterforanstaltninger er  

 medregnet til en fast pris på kr. 3 mio., jfr.
Skema B, incl. 5 %  

 rådighedstillæg, 11 % honorar og 8 % styring.
Som det fremgår, var  

 byggepladsomkostningerne medregnet til en fast pris  for hele domicilet  

  på 3  

 mio. kr.
Det er ubestridt, at indklagedes andel på baggrund af det  

 oprindelige  

 projekt var opgjort til 32 % eller 960.000 kr., og at beløbet på 3 mio. kr.  

 ikke senere kunne reguleres i modsætning til grundudgifter og udenomsarealer  

 i  

 skema B.
Uenigheden mellem parterne går på spørgsmålet, om  

 fordelingsprocenten  

 på 32 % - som klager hævder  kan reguleres, når fordelingsnøglen mellem  

 indklagede og de øvrige bygherrer senere blev ændret, eller om også  

 fordelingsprocenten er fast.
 Klagers krav om  

 betaling af 553.988,16 kr. ud over det beløb på 960.000 kr., der var  

 indeholdt  

 i entreprisesummen, bygger på, at fordelingsnøglen senere blev ændret  

 således,  

 at indklagedes andel af skema-B-udgifterne blev forhøjet til 46,74 %.  

 Indklagedes standpunkt er udtryk for, at denne ændring alene havde relation  

 til  

 skema-B-udgifterne, jf. de ovenfor behandlede krav herom, men ikke gælder for  

 byggepladsomkostningerne.
 Voldgiftsrettens  

 bemærkninger:
Det er ubestridt, at  

 den faste pris på 3 mio. kr., ikke fuldt ud er indregnet i  

 totalentreprisesummen på 34 mio. kr., men alene indgår i denne med 32 %, dvs.  

 med 960.000 kr. som indklagedes andel.
Dette kunne for så vidt tale for at  

 fortolke bestemmelsen i entreprisekontraktens § 3, pkt. 3.1.A, 3. pkt. om  

 byggeomkostningerne således, at totalentreprenøren kan kræve betaling ud over  

 entreprisesummen, hvis det viser sig, at fordelingsnøglen ændres, så  

 indklagedes andel i forhold til de øvrige bygherrer på området bliver større  

 end forudsatte 32 %.
 Havde denne  

 fortolkning været i overensstemmelse med parternes fælles forståelse ved  

 kontraktens indgåelse, havde det imidlertid været meget nærliggende, at dette  

 havde fundet udtryk, navnlig når henses til den udtrykkelige  og  

 omhyggelige   

 formulering af bestemmelsen om grundudgifter og udenomsarealer, der er  

 placeret  

 umiddelbart foran bestemmelsen om byggepladsomkostningerne.
 Efter bevisførelsen om  

 kontraktsforhandlingerne, herunder om fremkomsten af entreprisesummen på 34  

 mio. kroner, findes det endvidere ubetænkeligt at fastslå,  

  

 at  

 det i  

 hvert fald for indklagede  

  

 ikke  

 var en accepteret forudsætning, at klager  

 ved en ændring af fordelingsnøglen skulle kunne kæve regulering af  

 indklagedes  

 andel af byggepladsomkostningerne, og  

  

 at  

 spørgsmålet herom ikke under  

 forhandlingerne blev rejst af klager over for indklagede.
 Den omstændighed, at  

 klager først fremsatte sit merkrav på 553.988,16 kr. i forbindelse med  

 klageskriftet af 27. august 1999  og ikke i forbindelse med  

 entreprisens  

 aflevering i januar 1999 eller senest inden for den i afleveringsprotokollen  

 fastlagte frist for slutopgørelsen den 1. februar 1999  taler da også  

 efter  

 voldgiftsrettens opfattelse for, at det omhandlede  betydelige   

 merkrav ikke  

 bygger på klagers oprindelige forståelse af kontrakten, men på en  

 efterrationalisering.
 Som følge af det  

 anførte kan klager ikke få medhold i dette krav.
 3. Varmetråde i frostrumsgulve.
 Spørgsmålet er omfattet af klagers  

 påstand 3 og af indklagedes påstand 3 og drejer sig om, hvilke konsekvenser  

 en  

 anerkendt mangel skal have i det økonomiske opgør mellem parterne.
Indklagedes krav 2.425.000,00  

 kr.
Anerkendt af klager 750.000,00  

 kr.
Omtvistet beløb 1.675.000,00  

 kr.
 Klager anerkender, at indklagede på  

 baggrund af fagbeskrivelsen fra underentreprenøren havde krav på udlægning af  

 el-varmetæpper i frostrumsgulvene med dobbelte varmetråde (to individuelle  

 varmesystemer), og at det udførte el-varmetæppe er med kun ét lag varmetråde.
 Tvisten angår spørgsmålet, om indklagede  

 har krav på udbedring ved etablering af el-varmetæppe med dobbelte varmetråde  

 (den store løsning), - hvad indklagede hævder  eller om indklagede kun  

 kan  

 kræve udbedring af det udførte el-varmetæppe i ét lag (den lille løsning). I  

 begge tilfælde er der uenighed om størrelsen af udbedringsomkostningerne.
 Voldgiftsretten  

 finder det  

 utvivlsomt, at indklagede har krav på etablering af et dobbelt  

 varmetæppesystem  

 som aftalt mellem parterne, og at indklagede har krav på dækning af  

 udgifterne  

 ved den nødvendige afhjælpning.
Efter skønsmandens erklæring og  

 forklaring under afhjemlingen finder voldgiftsretten intet grundlag for at  

 anfægte, at omkostningerne ved den store løsning må antages at  

 ville andrage  

 et beløb omkring de krævede 2.425.000 kr., dvs. 1.675.000 kr. mere, end  

 klager  

 har accepteret.
Det ændrer ikke herved, at klager har fremlagt tilbud fra en  

 række underentreprenører  som selv har en vis tilknytning til sagen  

  i et  

 forsøg på at dokumentere eller sandsynliggøre, at skønsmandens vurdering er  

 forkert.
 Indklagede må derfor have medhold i sin  

 påstand 3.
 V.  

  

 Sammenfatning og konklusion.
 Det følger af det anførte, at indklagede  

 frifindes for  

  

 klagers påstande 1, 2 og 3.
 Med hensyn til  

  

 indklagedes påstand 2  

 om størrelsen af klagers krav mod indklagede vedrørende udenomsarealer  

 (skema  

 B) og vedrørende drift af byggeplads  fremgår det af det anførte  

 under IV.2,  

 at klager ikke har noget krav på merbetaling for byggepladsomkostninger, idet  

 de anerkendte 960.000 kr. var indeholdt i den faste totalentreprisesum på 34  

 mio. kr.
 Klagers totale krav vedrørende  

 skema-B-udgifter (inklusive de krav, der er anerkendt af indklagede) kan  

 efter  

 det anførte under IV.1 opgøres således:
Grundudgifter i alt  

 (ikke  

 omtvistet) 217.800  

 kr.
 Udenomsarealer Indklagede:
Hovedkloakledninger 490.000  

 kr.
Brønde 331.250  

 kr.
Regulering af terræn 294.100  

 kr.
Belægninger 1.396.350  

 kr.
Hegn om grund (ikke omtvistet) 157.500  

 kr.
 Beplantninger (ikke omtvistet) 296.750  

 kr.  

¸  

  

 100.000 kr.
 196.750  

 kr.
Overkørsel (ikke omtvistet) 28.044  

 kr.
P-afstribning (ikke omtvistet) 11.685  

 kr.
Truckværn 15.000  

 kr.
 Terrænbelysning inkl.  

 gravearbejde  

 186.960 kr.
Udenomsarealer  

 i alt 3.107.639  

 kr.
El-skydeport 42.884  

 kr.
I alt eksklusive moms 3.368.323  

 kr.
+ Teknisk honorar 11 %, styringshonorar  

 8 %, men  

  

 ikke 5 % rådighedsbeløb  

 669.622,41 kr.
Skema-B-udgifter incl. salærer 4.037.945,41  

 kr.
 ¸  

  

 Indeholdt i  

 kontraktssum incl. tillæg  

 2.542.330,20 kr.
Tillægsbetaling 1.495.615,21  

 kr.
Fradrag for ikke udført beplantning  

 125.280 kr. - der ikke er omtvistet er foretaget  

 ovenfor Reguleret tillægsbetaling  

  

 i alt 1.495.615,21  

 kr.
 Anerkendt af indklagede  

 1.241.285,00 kr.
 Klagers krav udover, hvad  

 indklagede har anerkendt  

 254.330,21  

 kr.
Resultatet vedrørende  

  

 indklagedes  

 påstand 2  

 er således, at klager skal anerkende, at klagers krav mod  

 indklagede vedrørende udenomsarealer (skema B) og vedrørende  

 drift af  

 byggeplads udgør  

  

 1.495.615,21 kr.  

 (heri medregnet de krav, der er  

 anerkendt af indklagede) med forbehold for krav om fradrag for anerkendte  

 mangler.
Voldgiftsretten har herved ikke taget stilling til spørgsmålet om  

 forrentning af klagers krav i den endelige opgørelse mellem parterne.
 Indklagedes påstand 3  

 vedrørende  

 manglende el-varmetæpper i frostgulvrum tages til følge.
 Indklagedes subsidiære påstand 4  

 tages til følge med  

  

 3.582.415,79 kr. (excl. moms)  

 med procesrenter, med  

 de i påstanden nævnte forbehold.
 Beløbet fremkommer således:
Klagers totale krav, jf. indklagedes  

 påstand 2 1.495.615,21  

 kr.
Forlig 5. december 2001 vedrørende  

 mangler -16.750,00  

 kr.
Indklagedes påstand 3 -1.675.000,00  

 kr.
Mangler anerkendt af klager -3.386.280,00  

 kr.
(oprindeligt anerkendt 3.400.023 kr.  

 under delforhandlingen reduceret med 101.743 kr. vedrørende truckværn, jf. opgørelse under IV.1.4.) -3.582.241,79  

 kr.
 Som klager  bortset fra spørgsmålet om  

 forrentning  skal betale til indklagede.
 Indklagedes påstand 5  

 tages i det  

 hele til følge.
Der afsiges derfor følgende Kendelse:
 Indklagede frifindes for de af klageren,  

 under konkurs, nedlagte påstande 1, 2 og 3.
 Klager, under konkurs, skal anerkende,  

 at klagers krav mod indklagede vedrørende udenomsarealer (skema  

 B) og  

 vedrørende drift af byggeplads udgør 1.495.615,21 kr. excl. moms med  

 forbehold  

 for krav om fradrag for anerkendte mangler.
 Klager skal anerkende, at indklagedes  

 krav mod klager vedrørende manglende el-varmetæpper i frotrumsgulve udgør  

 1.675.000 kr. excl. moms ud over det af klager anerkendte krav på 750.000 kr.  

 excl. moms.
 Klager skal i konsekvens af afgørelserne  

 vedrørende indklagedes påstande 1, 2 og 3, samt i konsekvens af, at klager  

 anerkender mangelskrav for 3.386.280 kr., inden 14 dage fra modtagelsen af  

 denne kendelse til indklagede betale 3.582.241,79 kr. excl. moms med tillæg  

 af  

 renter i henhold til renteloven fra den 7. juli 1999 og til betaling sker,  

 med  

 forbehold for øvrige udskudte krav og modkrav mellem parterne.
 Klager skal anerkende, at banken til  

 delvis dækning af indklagedes krav mod klager til indklagede under garanti  

 udbetaler det under påstand 4 fastsatte beløb  3.582.241,79 kr.   

 med tillæg  

 af renter i henhold til renteloven fra den 7. juli 1999 og til betaling sker,  

 og med tillæg af tilkendte omkostninger og med fradrag af 291.778 kr.
 Inden 14 dage fra modtagelse af  

 kendelsen skal klager, under konkurs, til indklagede betale 350.000 kr. i  

 sagsomkostninger, heri medregnet de fulde skønsomkostninger vedrørende  

 varmetæppeproblematikken og en skønsmæssig andel af de øvrige  

 skønsomkostninger,  

 der alle er betalt af indklagede.
 Klager skal endvidere efter opkrævning  

 fra voldgiftsnævnet betale voldgiftsrettens omkostninger ved sagens  

 behandling.
 Procestilvarslede, underentreprenøren,  

 skal bære sine egne sagsomkostninger i forbindelse med sin deltagelse i  

 delforhandlingen.
