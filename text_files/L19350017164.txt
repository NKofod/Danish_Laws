HANS MAJESTÆT KONGEN AF DANMARK OG ISLAND og PRÆSIDENTEN FOR VENEZUELAS FORENEDE STATER.
der er besjælede af Ønsket om at styrke de venskabelige Baand, som  

 forbinder Danmark og Venezuelas Forenede Stater, og at fremme en fredelig  

 Afgørelse af Uoverensstemmelser, der maatte opstaa mellem de to Stater, har besluttet i dette Øjemed at afslutte en Traktat, og har som deres  

 respektive Befuldmægtigede udnævnt:
Hans Majestæt Kongen af Danmark og Island: Hans Exellence Hr.
Harald  

 Scavenius, overordentlig Gesandt og befuldmægtiget Minister for Danmark hos  

 Hendes Majestæt Dronningen af Nederlandene; Præsidenten for Venezuelas Forenede Stater: Hr.
Jose Ignacio Cardenas,  

 overordentlig Gesandt og befuldmægtiget Minister for Venezuelas Forenede  

 Stater hos Hans Majestæt Kongen af Danmark; som, efter at have meddelt hinanden deres respektive Fuldmagter, der  

 fandtes at være i god og behørig Form, er kommet overens om følgende  

 Bestemmelser:
 Art. 1.
 De Høje Kontraherende Parter forpligter sig gensidig til paa venskabelig  

 Vis at afgøre de Tvistigheder og Uoverensstemmelser, som maatte opstaa mellem  

 Danmark og Venezuelas Forenede Stater, og som ikke inden for en rimelig Frist  

 har kunnet løses ved almindelige diplomatiske Forhandlinger.
 Art. 2.
 Alle Tvistigheder af retlig Karakter, som ikke har kunnet løses paa  

 venskabelig Maade ved almindelig diplomatisk Forhandling, herunder  

 Fortolkningen af nærværende Traktat, skal henvises enten til en Voldgiftret  

 eller til den faste Domstol for mellemfolkelig Retspleje i Overensstemmelse  

 med nedenstaaende Bestemmelser.
 Bestemmelsen i det foregaaende Stykke kommer ikke til Anvendelse paa  

 Uoverensstemmelser, hvis Oprindelse ligger forud for nærværende Traktat og  

 som tilhører Fortiden, og heller ikke paa Uoverensstemmelser angaaende  

 Spørgsmaal, hvis Afgørelse ifølge Folkeretten udelukkende henhører under den  

 enkelte Stats Kompetence.
 Uoverensstemmelser, for hvis Løsning en særlig Fremgangsmaade er  

 foreskrevet ved andre mellem de Høje Kontraherende Parter gældende Traktater,  

 skal afgøres i Henhold til Bestemmelserne i disse Traktater.
 Art. 3.
 Forinden Tvistigheden henvises til Behandling ved den faste Domstol for  

 mellemfolkelig Retspleje eller ved Voldgiftsretten, kan den efter  

 Overenskomst mellem Parterne forelægges til Forligsbehandling for en staaende  

 mellemfolkelig Kommission, kaldet det staaende Forligsnævn, der oprettes i  

 Henhold til nærværende Traktat.
 Art. 4.
 Hvis Parterne ikke har forelagt en af de i Art. 2 omhandlede  

 Uoverensstemmelser for det staaende Forligsnævn, eller hvis det ikke er  

 lykkedes Nævnet at forlige Parterne, skal Uoverensstemmelsen efter fælles  

 Overenskomst ved en særlig Voldgiftsaftale forelægges enten for en  

 Voldgiftsret, som skal træffe sin Afgørelse i Overensstemmelse med de  

 Bestemmelser og den Behandlingsmaade, der er foreskrevet i Haagerkonventionen  

 af 18. Oktober 1907 om fredelig Bilæggelse af mellemfolkelige Tvistigheder,  

 eller for den faste Domstol for mellemfolkelig Retspleje, som skal træffe sin  

 Afgørelse i Overensstemmelse med de Bestemmelser og den Behandlingsmaade, der  

 er foreskrevet i Domstolens Statut.
 I Mangel af Enighed mellem Parterne om Valget af Domstol, om Indholdet af  

 Voldgiftsaftalen eller, hvor de har valgt Voldgift, om Valg af  

 Voldgiftsdommere, skal Tvistigheden indbringes for den faste Domstol for  

 mellemfolkelig Retspleje, der skal dømmes paa grundlag af de Anbringender,  

 som maatte blive den forelagt.
 Art. 5.
 Hvis det drejer sig om en Uoverensstemmelse, der har sin Oprindelse i et  

 Krav, som af en Borger i en af de to Stater er rejst mod den anden Stat, og  

 som efter sidstnævnte Parts indre Lovgivning henhører under dens nationale  

 Domstoles Kompetence, skal den i nærværende Traktat omhandlede Fremgangsmaade  

 kun være anvendelig i Tilfælde af: a) Retsnægtelse, herunder indbefattet  

 uretmæssig Forhaling fra Domstolens Side; b) en inappelabel Retsafgørelse,  

 som enten er uforenelig med de Forpligtelser, der paahviler Staten i Henhold  

 til en Traktat eller i Kraft af andre internationale Forpligtelser, eller som  

 er aabenbar uretfærdig.
 Spørgsmaalet om, hvorvidt et af de ovennævnte Tilfælde foreligger, kan  

 søges afgjort ved Voldgift eller ved Retskendelse i Henhold til  

 Bestemmelserne i Art. 4.
 Tvisten kan ikke underkastes den i nærværende Traktat foreskrevne  

 Behandlingsmaade før efter Udløbet af de almindelige lovbestemte Frister, som  

 Lovgivningen i den Stat, mod hvilken Kravet rejses, indrømmer Udlændinge.
 Art. 6.
 Hvis Voldgiftsretten eller den faste Domstol for mellemfolkelig Retspleje  

 erklærer, at en af en Retsmyndighed eller af enhver anden af de stridende  

 Parters Myndigheder truffet Afgørelse eller Forholdsregel helt eller delvis  

 er i Strid med Folkeretten, og hvis nævnte Parts Forfatningsret ikke eller  

 kun delvis tillader at afbøde Følgerne af denne Afgørelse eller  

 Forholdsregel, er de Høje Kontraherende Parter enige om, at der ved  

 Voldgiftsrettens eller Domstolens Afgørelse skal tilstaas den forurettede  

 Part en passende Erstatning.
 Art. 7.
Alle Spørgsmaal, hvorom de høje kontraherende Parter maatte være uenige  

 uden at kunne løse dem ad venskabelig Vej ved almindelig diplomatisk  

 Forhandling, vil, hvis deres Løsning ikke vil kunne søges ved Dom i Henhold  

 til Nærværende Traktats Artikel 2, eller hvis en Afgørelsesmaade ikke  

 allerede maatte være anvist ved en mellem Parterne i Kraft værende Traktat  

 eller Overenskomst, være at henvise til det staaende Forligsnævn, som skal  

 foreslaa Parterne en antagelig Løsning og i hvert Fald forelægge dem en  

 Beretning.
Denne Bestemmelse kommer ikke til Anvendelse paa  

 Uoverensstemmelser, der skyldes Kendsgerninger, som ligger forud for  

 nærværende Traktat og tilhører Fortiden.
 I Mangel af Enighed mellem Parterne om Henvendelse til Nævnet skal enhver  

 af dem have Ret til, efter at have givet den anden Part en Maaneds Varsel,  

 direkte at forelægge Spørgsmaalet for Nævnet.
 Hvis der er Uenighed mellem Parterne om, hvorvidt Tvisten er af den i Art.  

 2 foreskrevne Beskaffenhed og saaledes egnet til at afgøres ved Dom, skal  

 dette Spørgsmaal, forud for enhver Behandling for det staaende Forligsnævn,  

 henvises til Afgørelse af den faste Domstol for mellemfolkelig Retspleje.
 Art. 8.
 Det i nærværende Traktat omhandlede staaende Forligsnævn skal bestaa af  

 fem Medlemmer, der udpeges paa følgende Maade: De Høje Kontraherende Parter  

 udnævner hver et Medlem blandt deres respektive Statsborgere og udpeger efter  

 fælles Overenskomst de tre øvrige Medlemmer blandt Statsborgere i andre  

 Stater; disse tre Medlemmer skal være af forskellig Nationalitet, og blandt  

 disse udpeger de Høje Kontraherende Parter Nævnets Formand.
Medlemmerne udnævnes for tre Aar.
Dersom Funktionstiden for et af de efter  

 fælles Overenskomst udpegede Medlemmerudløber, uden at nogen af Parterne  

 modsætter sig Fornyelse, skal hans Hverv anses for forlænget for et  

 yderligere Tidsrum af tre Aar.
Ligeledes skal, dersom Funktionstiden for et  

 af den ene af Parterne valgt Medlem udløber, uden at denne Part har draget  

 Omsorg for hans Afløsning, hans Hverv anses for fornyet for tre Aar.
 Et Medlem, hvis Funktionstid udløber, medens en Sag er under Behandling,  

 vedbliver at deltage i Undersøgelsen af denne Sag, indtil Behandlingen er  

 afsluttet, uanset om hans Efterfølger allerede maatte være udpeget.
 I Tilfælde af, at et af Forligsnævnets Medlemmer afgaar ved døden eller  

 udtræder, skal der drages Omsorg for hans Afløsning for Resten af  

 Funktionstiden, om muligt inden tre Maaneder og i hvert Fald saa snart en  

 Tvist bliver forelagt Nævnet.
 Art. 9.
 Det staaende Forligsnævn skal oprettes inden seks Maaneder efter  

 Udvekslingen af Ratifikationsdokumenterne for nærværende Traktat.
Hvis Udnævnelsen af Medlemmer, der skal udpeges efter fælles Overenskomst,  

 ikke finder Sted inden for denne Frist, eller, i Tilfælde af Afløsning, inden  

 tre Maaneder efter at Stillingen er blevet ledig, skal de Høje Kontraherende  

 Parter, i Mangel af anden Aftale, anmode Præsidenten for den faste Domstol  

 for mellemfolkelig Retspleje om at foretage de fornødne Udnævnelser.
Hvis  

 Præsidenten er forhindret, eller hvis han som Statsborger tilhører en af  

 Parterne, skal Vicepræsidenten anmodes om at foretage Udnævnelsen.
Hvis denne  

 er forhindret eller som Statsborger tilhører en af Parterne, skal den ifølge  

 Domstolens Rangforordning første af de øvrige Dommere, der ikke som  

 Statsborger tilhører nogen af Parterne, anmodes om at foretage Udnævnelserne.
 Art. 10.
 Tvistigheden forelægges det staaende Forligsnævn gennem en til dets  

 Præsident rettet Anmodning under de henholdsvis i Art. 3 eller Art. 7  

 foreskrevne Betingelser.
 Anmodningen skal foruden en Redegørelse for Stridens Genstand indeholde en  

 Opfordring til Nævnet om at træffe alle Forholdsregler, som er egnet til at  

 føre til Forlig.
 Hvis Anmodningen fremsættes af den ene af Parterne alene, skal den af  

 vedkommende Part ufortøvet meddeles Modparten.
 Art. 11.
 Indenfor en Frist af femten Dage regnet fra den Dag, da en af Parterne har  

 indbragt en Uoverensstemmelse for det staaende Forligsnævn, skal enhver af  

 Parterne under Behandlingen af den paagældende Uoverensstemmelse kunne  

 erstatte det af den selv valgte Medlem med en Person, der besidder særlig  

 Sagkundskab i det foreliggende Emne.
 Den Part, som maatte benytte sig af denne Ret, skal uopholdelig gøre den  

 anden Part bekendt hermed; denne skal i saa Fald have Ret til at foretage  

 tilsvarende Skridt indenfor en Frist af 15 Dage at regne fra den Dato, paa  

 hvilken Underretningen naar frem.
 Art. 12.
Det staaende Forligsnævn har til Opgave at klarlægge de omtvistede  

 Spørgsmaal, i dette Øjemed at samle alle nyttige Oplysninger gennem  

 Undersøgelser eller paa anden Maade og at bestræbe sig for at forlige  

 Parterne.
Det kan, efter at have undersøgt Sagen, overfor Parterne fremsætte  

 Vilkaarene for de Ordning, som maatte forekomme det passende og, naar der er  

 Grund dertil, give dem en passende Frist til at udtale sig.
 Ved Afslutningen af sit Arbejde udfærdiger Nævnet en Beretning om det  

 opnaaede Resultat, af hvilken et Eksemplar overgives hver af Parterne.
 Parterne skal aldrig være bundet af de faktiske, retlige eller andre  

 Betragtninger., Nævnet maatte anlægge.
 Under Forbehold af Bestemmelsen i Art. 7, 3. Stk., skal Nævnets Arbejde,  

 medmindre Parterne enes om andet, være afsluttet inden seks Maaneder at regne  

 fra den Dag, på hvilken Uoverensstemmelsen forelægges det.
 Art. 13.
Forsaavidt der ikke maatte være truffet anden særlig Bestemmelse,  

 fastsætter det staaende Forligsnævn selv Behandlingsmaaden, som under alle  

 Omstændigheder skal være kontradiktorisk.
Forsåvidt angaar Undersøgelser skal  

 Nævnet, saafremt det ikke enstemmigt træffer anden Beslutning, handle i  

 Overensstemmelse med Bestemmelserne i Afsnit III (internationale  

 Undersøgelseskommissioner) i Haagerkonventionen af 18. Oktober 1907 om  

 fredelig Bilæggelse af mellemfolkelige Tvistigheder.
 Art. 14.
 I Mangel af anden Overenskomst mellem Parterne træder det staaende  

 Forligsnævn sammen paa det Sted, som Formanden bestemmer.
 Art. 15.
 Det staaende Forligsnævns Virksomhed skal kun foregaa offentligt, saafremt  

 dette besluttes af Nævnet med Parternes Samtykke.
 De Høje Kontraherende Parter forpligter sig til ikke at offentliggøre  

 Resultatet af Nævnets Arbejde, forinden de har raadført sig med hverandre.
 Art. 16.
 Parterne møder for det staaende Forligsnævn ved Forhandlere, der har til  

 Opgave at tjene som Mellemled mellem dem og Nævnet; de kan endvidere lade sig  

 bistaa af Raadgivere og Sagkyndige, som udnævnes af dem i dette Øjemed, og  

 forlange Afhøring af alle Personer, hvis Vidnesbyrd forekommer dem nyttigt.
 Nævnet har paa sin Side Ret til at forlange mundtlige Redegørelser af de  

 to Parters Forhandlere, Raadgivere og Sagkyndige, saavel som af alle  

 Personer, som det skønner nyttigt at lade give Møde med deres Regerings  

 Samtykke.
 Art. 17.
 I Mangel af anden Bestemmelse i nærværende Traktat skal det staaende  

 Forligsnævns Beslutninger træffes med Stemmeflerhed.
 Nævnet kan kun træffe Beslutninger angaaende Sagens Realitet, hvis  

 samtlige Medlemmer er behørigt indkaldt og i hvert Fald alle de i Forening  

 valgte Medlemmer er til Stede.
 Art. 18.
 De Høje Kontraherende Parter forpligter sig til at lette det staaende  

 Forligsnævns Virksomhed og navnlig at sikre det Bistand af deres kompetente  

 Myndigheder, til i størst muligt Omfang at forsyne det med alle nyttige  

 Aktstykker og Oplysninger og til at træffe de nød vendige Forholdsregler for  

 at give Nævnet Adgang til indenfor deres Territorium at indstævne og afhøre  

 Vidner og Sagkyndige og foretage Undersøgelser paa Stedet.
 Art. 19.
 I den Tid, set staaende Forligsnævn er i Virksomhed, modtager hvert Medlem  

 en Godtgørelse, hvis Størrelse fastsættes ved Overenskomst mellem de Høje  

 Kontraherende Parter, som hver bærer en lige Del deraf.
 Art. 20.
 I alle Tilfælde, og navnlig hvis det Spørgsmaal, hvorom Partere er uenige,  

 er en Følge af Handlinger, der allerede er foretaget eller er i Færd med at  

 blive foretaget, kan, alt efter Omstændighederne, det staaende Forligsnævn  

 efter Overenskomst mellem Parterne, den faste Domstol for mellemfolkelig  

 Retspleje i Henhold til Staturens Art. 41 eller Voldgiftsretten indenfor den  

 kortest mulige Frist angive hvilke midlertidige Forholdsregler, der vil være  

 at træffe.
 De Høje Kontraherende Parter forpligter sig til at afholde sig fra enhver  

 Foranstaltning, som kunne foregribe Udførelsen af Afgørelsen eller af den  

 Ordning, som maatte blive foreslaaet af det staaende Forligsnævn, og til  

 overhovedet ikke at foretage sig nogen Handling, af hvad Art den end maatte  

 være, der maatte kunne skærpe eller udvide Konflikten.
 Art. 21.
 Bestemmelserne i nærværende Traktat kommer ikke til Anvendelse paa  

 Uoverensstemmelser, som angaar en udenforstaaende Stats Interesser eller en  

 af en tredie Stat foretagen Handling.
 Art. 22.
Denne Traktat skal ratificeres.
Ratifikationerne skal udveksles i Haag,  

 saasnart som muligt.
 Art. 23.
Nærværende Traktat træder i Kraft ved Ratifikationsdokumenternes  

 Udveksling og skal gælde i ti Aar at regne fra dens Ikrafttræden.
Den skal  

 tilstilles Folkeforbundet til Registrering i Overensstemmelse med Pagtens  

 Art. 18. Hvis den ikke er opsagt seks Maaneder forinden Udløbet af denne  

 Periode, skal den betragtes som stiltiende fornyet for en ny Periode af fem  

 Aar og saaledes fremdeles.
 Hvis der ved Udløbet af nærværende Traktat er en Sag under Behandling for  

 det staaende Forligsnævn, for den faste Domstol for mellemfolkelig Retspleje  

 eller for Voldgiftsretten, skal Behandlingen tilendebringes.
 Til Bekræftelse heraf har de ovennævnte Befuldmægtigede undertegnet denne  

 Traktat og forsynet den med deres Segl.
 Udfærdiget i Haag i to Eksemplarer den 19. December 1933.
Harald Scavenius. (L.S.) Jose Ig.
Cardenas. (L.S.) Ratifikationerne til ovenstaaende Traktat er den 17. December 1934 blevet  

 udvekslet i Haag, og Traktaten er i Overensstemmelse med Art. 18 i Pagten for  

 Folkenes Forbund den 4. April d.A. blevet registreret ved  

 Folkeforbundssekretariatet under Nr. 3635.
 Hvilket herved bringes til almindelig Kundskab.
 Udenrigsministeriet, den 6. Maj 1935.
P.
Munch.
