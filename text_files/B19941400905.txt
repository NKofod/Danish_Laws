I medfør af § 33 og § 49, stk. 1 og 3 i lov nr. 269 af 6. maj 1993 om jagt og vildtforvaltning fastsættes:
Formål § 1.  Bekendtgørelsen har til formål at sikre  

 Mågeøerne og Drættegrund mod forstyrrelser af hensyn til områdernes betydning  

 som ynglelokaliteter for vandfugle.
Afgrænsning § 2.  Mågeøerne Vildtreservat i Fyns Amt omfatter som  

 angivet på kortbilag:
Reservatbestemmelser § 3.  På vildtreservatets område er færdsel og ophold  

 forbudt i perioden fra 1. marts til og med 31. august.
Stk. 2.  Bestemmelsen i stk. 1 gælder ikke for ejere og  

 brugere samt disses husstand og personale.
Det er dog ikke tilladt at  

 medbringe hunde.
Dispensation og tilsyn § 4.  Skov- og Naturstyrelsen kan, når særlige forhold  

 taler derfor, dispensere fra bestemmelserne i § 3.
 Stk. 2.  Skov- og Naturstyrelsens afgørelser efter stk.  

 1 kan ikke indbringes for anden administrativ myndighed.
 § 5.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 6.  Efter § 54, stk. 1, nr. 5 i lov om jagt og  

 vildtforvaltning straffes overtrædelse af bestemmelserne i § 3 med bøde,  

 medmindre strengere straf er forskyldt efter den øvrige lovgivning.
 § 7.  Bekendtgørelsen træder i kraft den 1. december  

 1994.
