Ombytning af aktier - Ombytning af aktier Sagens omstændigheder var følgende:
 Spørgsmål:
1. Vil hovedaktionæren undgå at udløse  

 aktieavancebeskatning i henhold til aktieavancebeskatningslovens § 13, stk. 1  

 og 2, ved afståelse af samtlige aktier til et af ham 100 pct. ejet  

 holdingselskab, når vederlaget alene er aktier i holdingselskabet? 2. Kan aktieombytningsreglerne i aktieavancebeskatningslovens § 13, stk. 1  

 og 2, anvendes, hvis holdingselskabet stiftes på datoen for  

 aktieombytningen ved apportindskud af aktierne i datterselskabet? 3. Er holdingselskabets anskaffelsessum for aktierne i datterselskabet  

 handelsværdien på ombytningsdatoen? Svar:
 Ad. 1:  Ja, se sagsfremstilling og begrundelse.
 Ad. 2:  Ja.
 Ad. 3:  Ja.
 Sagsfremstilling og begrundelse:
Hovedaktionæren ønsker at indskyde et 100 pct. ejet  

 holdingselskab mellem sig og datterselskabet (D A-S). Hovedaktionæren  

 ønsker at benytte reglerne i aktieavancebeskatningslovens § 13, stk. 1  

 og 2, om aktieombytning Aktieombytningen foretages ved, at holdingselskabet erhverver hele  

 aktiekapitalen i selskabet (D A/S), ved til gengæld for aktier at  

 tildele ham samtlige aktier i Holding A/S.
 Revisionsfirmaet opfatter reglerne således, at der ikke  

 udløses beskatning, i det omfang aktierne i D A/S udelukkende ombyttes  

 med aktier i H A/S, således at der ikke skal opgøres avance/tab  

 i forbindelse med ombytningen.
Opgørelse af avance/tab vil først skulle ske ved senere  

 afståelse af de ved ombytningen modtagne aktier.
Disse aktier anses  

 således for anskaffet på samme tidspunkt og for samme  

 anskaffelsessumsom H's oprindelige anparter/aktier i D A/S.
 Spørgsmål 1:
 Ligningsrådet udtaler, at den beskrevne aktieombytning kan ske uden  

 at den udløser beskatning i henhold til  

 aktieavancebeskatningsloven.
Det er dog en forudsætning for anvendelse af reglerne i  

 aktieavancebeskatningslovens § 13, stk. 1 og 2, at H vederlægges med  

 nyudstedte aktier i Holding A/S, hvortil den skattemæssige  

 aktionær succession knyttes, jf. fusionslovens § 11, stk. 1,  

 såfremt H i forvejen ejer alle aktierne i Holding A/S.
H kan  

 således ikke vederlægges ved, at hans tidligere aktier i Holding  

 A/S bliver mere værd.
 Spørgsmål 2:
 Den i spørgsmålet beskrevne transaktion, hvorved  

 holdingselskabet stiftes ved apportindskud af aktierne i D A/S, og H samtidig  

 vederlægges disse aktier med aktierne i det nystiftede holdingselskab,  

 anses for en aktieombytning, der er omfattet af aktieavancebeskatningslovens  

 § 13, stk. 1 og 2. Der vil ikke i denne situation skulle nyudstedes aktier  

 som vederlag til H, idet han ikke forud for ombytningen ejer aktierne i  

 holdingselskabet.
 Spørgsmål 3:
Holdingselskabet må anses for at erhverve aktierne i D A/S på  

 ombytningsdagen.
Aktiernes anskaffelsessum er handelsværdien på  

 de erhvervede aktier i datterselskabet.
