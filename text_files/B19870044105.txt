 I henhold til § 7, stk. 1, 2. pkt., i lov om bindende forhåndsbesked om  

 skattespørgsmål m.v. bestemmes følgende:
§ 1.  Før behandlingen af en anmodning om bindende  

 forhåndsbesked i et skattespørgsmål m.v. påbegyndes i  

 statsskattedirektoratet, skal et grundbeløb i medfør af lovens § 7, stk. 1,  

 være indbetalt til statsskattedirektoratet.
Grundbeløbet reguleres årligt  

 efter personskattelovens § 20.
 Stk. 2.  Fremtræder en henvendelse til  

 statsskattedirektoratet som en anmodning om bindende forhåndsbesked, uden at  

 det i stk. 1 nævnte grundbeløb er vedlagt forespørgslen, eller det på anden  

 måde fremgår, at afgiften er betalt, anmoder statsskattedirektoratet i  

 forbindelse med anerkendelsen af sagens modtagelse om indbetaling af beløbet.  

 Der fastsættes i sådanne tilfælde en frist på 14 dage for indbetaling af  

 beløbet, og såfremt beløbet ikke er indbetalt inden denne frist, anses  

 forespørgslen for bortfaldet.
 § 2.  Ligningsrådet bemyndiges til at fastsætte regler  

 om, at der kan ske hel eller delvis tilbagebetaling af den erlagte afgift i  

 tilfælde, hvor en anmodning afvises eller en forespørgsel trækkes tilbage.
 § 3.  I tilfælde, hvor den beskrevne disposition har  

 et betydeligt økonomisk omfang, eller besvarelsen af forespørgslen er særlig  

 arbejdskrævende, jf. § 7, stk. 1, 2. pkt., fastsættes taksten ved at  

multiplicere grundbeløbet ifølge lovens § 7, stk. 1, med de faktorer,  

 der fremgår af nedenstående skema:
 De værdier, den påtænkte disposition omfatter, kan f.eks. være et aktiv  

 eller et passiv, en indtægt eller en udgift, en godtgørelse eller et fradrag.
Stk. 2.  I tilfælde, hvor besvarelsen forudsætter, at  

 der foretages besigtigelse af fast ejendom, betragtes denne omstændighed som  

 særligt arbejdskrævende.
I disse tilfælde betales et tillæg til grundbeløbet  

 på 3000 kr.
Ved beregning af forhøjet takst efter stk. 1 anvendes også i  

 disse tilfælde det almindelige grundbeløb uden tillæg.
 Stk. 3.  Ligningsrådet bemyndiges til at fastsætte en  

 højere afgift end anført i skemaet ovenfor i tilfælde, hvor de værdier, den  

 påtænkte disposition omfatter, overstiger 100 mill. kr.
 § 4.  Grundlaget for afgørelsen af, hvor  

 arbejdskrævende forespørgslen har været, er timeforbruget ved  

 sagsbehandlingen i statsskattedirektoratet, amtsskatteinspektoratet samt  

 kommunen tilsammen, dog eksklusive den tid der medgår til postforsendelse,  

 journalisering, maskinskrivning m.v.
 § 5.  Statsskattedirektoratet skal på så tidligt et  

 tidspunkt i sagsbehandlingen som muligt give forespørgeren meddelelse om, at  

 sagsbehandlingen m.v. må forventes at give anledning til betaling af en  

 afgift udover grundbeløbet.
Stk. 2.  I sager, hvor der i henhold til § 3 beregnes en  

 højere afgift end grundbeløbet, opkræves denne afgift efter ligningsrådets  

 afgørelse i sagen.
Afgiften skal derpå være betalt, forinden den bindende  

 forhåndsbesked gives.
§ 6.  Ligningsrådet bemyndiges til at fastsætte den  

 forhøjede afgift efter et skøn over sagens konkrete omstændigheder i  

 tilfælde, hvor de værdier, den påtænkte disposition omfatter, ikke er et  

 dækkende udtryk for den beskrevne dispositions økonomiske omfang.
Det samme  

 gælder, hvor det stillede spørgsmål reelt vedrører flere skatteydere med  

 identiske forhold, men hvor der kun er anmodet om bindende forhåndsbesked for  

 en enkelt eller enkelte af disse.
 § 7.  Sager om afgiftens størrelse kan indbringes for  

 ministeren for skatter og afgifter.
§ 8.  Bekendtgørelsen træder i kraft dagen efter  

 bekendtgørelsen i Lovtidende.
Samtidig ophæves bekendtgørelse nr. 274 af 1.  

 juni 1983.
