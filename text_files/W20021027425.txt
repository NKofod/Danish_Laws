 Der blev  

 klaget over, at lægen ikke imødekom patientens første anmodning om fuld  

 aktindsigt i journalen.
Klage  

 over afslag på fuld aktindsigt Nævnet fandt grundlag for at kritisere, at lægen ikke havde  

 givet aktindsigt i alt materiale, der forelå på journalen, eller havde oplyst  

 om, at der tillige på journalen fandtes diverse korrespondancer.
Nævnet lagde  

 herved vægt på, at lægen selv havde anset det for relevant at tilføre  

 journalen  

 diverse korrespondance vedrørende patienten som bilag og fysisk havde lagt  

 den  

 pågældende korrespondance på journalen.
Han burde derfor have givet  

 aktindsigt  

 i dette materiale, uagtet at han på grund af journalens omfang havde udskilt  

 denne del og lagt den i et særligt arkiv.
Endvidere fandt nævnet, at det forhold, at patienten tidligere  

 havde fået udleveret en kopi af journalen, ikke kunne begrunde, at fuld  

 aktindsigt ikke blev givet.
Nævnet henviste i denne forbindelse til  

 retsforskrifter  

 vedrørende sundhedspersoners mulighed for at opkræve betaling for udlevering  

 af  

 afskrifter, EDB-udskrifter og fotokopier af journalmateriale.
