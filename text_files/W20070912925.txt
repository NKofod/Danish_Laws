Det er en betingelse for at klage til  

 Pressenævnet, at klageren har retlig interesse i det forhold, der klages  

 over.  

 Det indebærer, at man selv som person, organisation, virksomhed eller  

 lignende  

 skal være omtalt, afbilledet eller på anden måde identificeret i mediet.
Det  

 er  

 ikke tilstrækkeligt blot at have interesse i det emne, der er behandlet.
I  

 det  

 tilfælde, at den berørte person er afgået ved døden på tidspunktet for  

 offentliggørelsen, kan en klage efter Nævnets praksis under visse  

 omstændigheder indgives af nære pårørende.
 Pressenævnet fandt, at det ikke kunne  

 udelukkes, at det ville være muligt for personer med kendskab til de forhold,  

 der beskrives i udsendelsen, at identificere afdøde [A] som den omtalte  

 person.  

 Herefter, og idet [A] var [K]s far, fandt Nævnet at [K] var berettiget til at  

 klage og havde retlig interesse i, at klagen behandledes af Nævnet.
 Pressenævnet bemærkede indledningsvis, at i  

 sager, hvor god presseskik er tilsidesat, kan Nævnet pålægge redaktøren af  

 det  

 indklagede massemedie at offentliggøre Nævnets kendelse, jf.  

 medieansvarsloven  

 § 49. Pressenævnet har imidlertid ikke kompetence til at pålægge Danmarks  

 Radio  

 og www.dr.dk at efterredigere og genudsende udsendelsen eller til at hindre  

 offentliggørelse af den.
 Meddelelser, der kan krænke privatlivets  

 fred, skal undgås, medmindre klar almen interesse kræver offentlig omtale,  

 jf.  

 de Vejledende regler for god presseskik, punkt B.1. Pressenævnet fandt, at  

 der  

 er en samfundsmæssig interesse i at belyse forholdene i voldsramte familier.  

 Nævnet fandt derfor, at Danmarks Radio og www.dr.dk var berettiget til at  

 omtale problemerne i [A]s samliv med [B]  herunder drabet på [A].
Det fremgår videre af de Vejledende regler  

 for god presseskik, at det enkelte menneske har krav på beskyttelse af sin  

 personlige anseelse.
Henset til at navnet tidligere havde været omtalt i  

 medierne,  

 fandt Nævnet, at Danmarks Radio og www.dr.dk ved at sløre øjnene havde  

 foretaget tilstrækkelig anonymisering af [A] i udsendelsen, og Nævnet udtalte  

 ikke kritik af det bragte.
Fotografierne, der fremgik af udsendelsen, kunne  

 ikke føre til andet resultat.
 Ofre for forbrydelser og ulykker skal vises  

 det størst mulige hensyn, og det samme gælder pårørende til de implicerede,  

 jf.  

 de Vejledende regler, punkt B.3. Pressenævnet fandt, at der trods manglende  

 kontakt til [K] forud for offentliggørelsen, ikke var grundlag for at antage,  

 at Danmarks Radio og www.dr.dk havde handlet i strid med god presseskik på  

 dette punkt.
Pressenævnets  

 kendelse i sag 2006-6-426 og 444 [K], der er søn af [A], har  

 klaget til Pressenævnet over en udsendelse på Danmarks Radio den 13.  

 september  

 2006 og en identisk udsendelse på www.dr.dk, idet han mener, at god  

 presseskik  

 er tilsidesat.
1. Sagsfremstilling Danmarks Radio bragte den 13.  

 september 2006, kl. 20.00 DR Dokumentaren  

  

 Helvedes  

 forgård  

  

 , der handlede om børn i voldsramte familier.
I udsendelsen  

 beskriver [B] indgående sit tidligere, voldelige samliv med [A], herunder  

 hvordan volden eskalerer.
Efter flere års samliv og forskellige forsøg på at  

 komme ud af forholdet, kulminerer det hele i 1991, hvor hendes 18-årige søn  

 myrder [A] i nødværge.
I udsendelsen vises tre fotografier af [A] i  

 dagligdagssituationer.
Der er sløring over øjnene.
 Udsendelsen er endvidere  

 tilgængelig på www.dr.dk.
2. Parternes synspunkter [K] har anført, at hans far  

 kan identificeres, selv om der er sløring over øjnene, eftersom der flere  

 gange  

 zoomes ind på faderen.
[K] har oplyst, at han ikke  

 blev informeret om udsendelsen inden offentliggørelsen.
Han har videre  

 anført,  

 at hverken billeder af faren eller nævnelse af hans navn er vigtigt for  

 udsendelsen.
Ingen efterladte har givet tilladelse til programmet.
[K] har anført, at  

 udsendelsen kunne være lavet mere skånsomt for de efterladte.
Historien har  

 tidligere  

 været omtalt i medierne.
 [K] har endelig anført, at  

 han ønsker farens navn anonymiseret i udsendelsen samt billederne fjernet.  

 Både  

 i tv-udsendelsen og på www.dr.dk.
 Danmarks Radio har  

 indledningsvis oplyst, at programintentionen var at sætte fokus på børn i  

 voldsramte familier, idet børnene ofte bliver overset og ikke får hjælp.  

 Programmet skabte efterfølgende en samfundsdebat vedrørende emnet.
Danmarks Radio har anført, at  

 man inden programmets offentliggørelse forsøgte at kontakte [K], der  

 tilkendegav telefonisk efter udsendelsen, at han ikke havde fået reaktioner  

 fra  

 folk, hvilket indikerer, at sløringen har været tilstrækkelig.
Danmarks Radio  

 mener heller ikke, at fornavnet [A] gør det muligt for personer, der ikke i  

 forvejen er bekendt med historien, at identificere [A].
Yderligere sløring af  

 personen ville gøre programmet mindre troværdigt.
Navnet har endvidere  

 tidligere været omtalt i medierne.
 Danmarks Radio har herudover  

 oplyst, at de tre fotografier var lånt af [A]s tidligere samlever, [B].
 Danmarks Radio har endelig  

 afvist ønsket om at redigere programmet eller undlade genudsendelse og  

 tilgængelighed  

 på www.dr.dk.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Niels Grubbe, Jan Kristensen, Kaare  

 R.
Skou og Ole Askvig.
Det er en betingelse for at  

 klage til Pressenævnet, at klageren har retlig interesse i det forhold, der  

 klages over.
Det indebærer, at man selv som person, organisation, virksomhed  

 eller lignende skal være omtalt, afbilledet eller på anden måde identificeret  

 i  

 mediet.
Det er ikke tilstrækkeligt blot at have interesse i det emne, der er  

 behandlet.
I det tilfælde, at den berørte person er afgået ved døden på  

 tidspunktet for offentliggørelsen, kan en klage efter Nævnets praksis under  

 visse omstændigheder indgives af nære pårørende.
Pressenævnet finder, at det  

 ikke kan udelukkes, at det vil være muligt for personer med kendskab til de  

 forhold, der beskrives i udsendelsen, at identificere afdøde [A] som den  

 omtalte person.
Herefter, og idet [A] er [K]s far, finder Nævnet at [K] er  

 berettiget til at klage og har retlig interesse i, at klagen behandles af  

 Nævnet.
 Pressenævnet bemærker  

 indledningsvis, at i sager, hvor god presseskik er tilsidesat, kan Nævnet  

 pålægge redaktøren af det indklagede massemedie at offentliggøre Nævnets  

 kendelse, jf. medieansvarsloven § 49. Pressenævnet har imidlertid ikke  

 kompetence til at pålægge Danmarks Radio og www.dr.dk at efterredigere og  

 genudsende udsendelsen eller til at hindre offentliggørelse af den.
Meddelelser, der kan krænke  

 privatlivets fred, skal undgås, medmindre klar almen interesse kræver  

 offentlig  

 omtale, jf. de Vejledende regler for god presseskik, punkt B.1. Pressenævnet  

 finder, at der er en samfundsmæssig interesse i at belyse forholdene i  

 voldsramte familier.
Nævnet finder derfor, at Danmarks Radio og www.dr.dk var  

 berettiget til at omtale problemerne i [A]s samliv med [B]  herunder  

 drabet på  

[A].
Det fremgår videre af de  

 Vejledende regler for god presseskik, at det enkelte menneske har krav på  

 beskyttelse af sin personlige anseelse.
Henset til at navnet tidligere har  

 været omtalt i medierne, finder Nævnet, at Danmarks Radio og www.dr.dk ved at  

 sløre øjnene har foretaget tilstrækkelig anonymisering af [A] i udsendelsen,  

 og  

 Nævnet udtaler ikke kritik af det bragte.
Fotografierne, der fremgår af  

 udsendelsen, kan ikke føre til andet resultat.
 Ofre for forbrydelser og  

 ulykker skal vises det størst mulige hensyn, og det samme gælder pårørende  

 til  

 de implicerede, jf. de vejledende regler, punkt B.3. Pressenævnet finder, at  

 der trods manglende kontakt til [K] forud for offentliggørelsen, ikke er  

 grundlag for at antage, at Danmarks Radio og www.dr.dk har handlet i strid  

 med  

 god presseskik på dette punkt.
 Afgjort den 14. februar 2007.
