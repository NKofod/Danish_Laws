Bankgarantiprovision ved  

 låneomlægning Garantiprovisionen er beregnet med 1 1/2-2 pct. p.a. kvartalsvis forud,  

 den vil som regel kun blive beregnet 1 gang, og den bliver normalt  

 opkrævet ved afregning af lånesagen.
 Ifølge ligningslovens § 8, stk. 3, er der fradrag for  

 løbende provisioner for  lån, medens stiftelsesprovision kun er  

 fradragsberettiget, hvis den vedrører lån med løbetid  

 under 2 år.
Det er styrelsens opfattelse, at fradragsretten skal afgøres  

 på grundlag af det nye kreditforeningslåns løbetid, og der  

 vil derfor ikke være fradrag, hvis der er tale om engangsbeløb,  

 da løbetiden på lånet normalt vil være over 2  

 år.
Der er fradrag for garantiprovisionen, hvis den er en  

 løbende provision.
 Garantiprovisionen er ikke indberettet som en løbende provision  

 ifølge skattekontrollovens § 8 P, der omhandler løbende  

 provisioner ifølge ligningslovens § 8, stk. 3. Det er derfor  

 uafklaret, om den er omfattet af ligningslovens § 8, stk. 3, der omhandler  

 provisioner i forbindelse med udlån.
 Der er endnu ikke afgørelser, der tager stilling til, om beregning  

 af garantiprovision ved låneomlægning er en løbende  

 provision eller en engangsprovision.
 Told- og Skattestyrelsen er af den opfattelse, at den må anses som  

 en løbende provision, da den er beregnet kvartalsvis forud, og derfor  

 vil der være fradrag for garantiprovisionen.
