Fremsat den 7. oktober 1998 af by- og  

 boligministeren (Jytte Andersen) Forslag til Lov om ændring af lov om elektriske  

 stærkstrømsanlæg  

 og elektrisk materiel (Tilsyn) § 1 I lov nr. 251 af 6. maj 1993 om elektriske  

 stærkstrømsanlæg og elektrisk materiel foretages  

 følgende ændringer:
 1. Overalt i loven ændres »Boligministeren« til: »By- og  

 boligministeren«, og »boligministeren« ændres til: »by- og  

 boligministeren«.
 2. § 10, 2. pkt., ophæves.
 3. I § 10 indsættes nyt stk. 2:
»Stk. 2. By- og boligministeren kan give påbud til  

 elforsyningsvirksomheder om at foretage tilsyn med  

 stærkstrømsanlæg.
Omkostninger forbundet med tilsyn  

 refunderes efter fastlagte takster.
By- og boligministeren kan  

 fastsætte regler for gennemførelse af tilsynet, herunder for  

 betalingen heraf.« 4. § 24, stk. 3, affattes således:
»Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« 5. § 25 affattes således:
»§ 25. Udgifterne til  

 Elektricitetsrådets virksomhed, herunder tilsyn efter § 10,  

 stk. 2, dækkes efter regler fastsat af by- og boligministeren af  

 afgifter, som opkræves hos den systemansvarlige virksomhed, i det  

 omfang gebyrer og indtægter i øvrigt ikke dækker  

 udgifterne.
Beløbenes størrelse fastsættes på de  

 årlige bevillingslove.
Stk. 2. Den systemansvarlige virksomhed opgør den  

 forholdsvise fordeling af afgifterne efter stk. 1 på de  

 indenlandske forbrugere.
Fordelingen skal ske på ligeligt grundlag.
Den  

 elforsyningsvirksomhed, gennem hvis forsyningsnet forbrugerne modtager  

 elektricitet, opkræver afgifterne og indbetaler beløbet til den  

 systemansvarlige, som herefter indbetaler til Elektricitetsrådet.« § 2 Loven træder i kraft den 1. januar 1999.
Bemærkninger til lovforslaget Almindelige bemærkninger Lovforslaget   der bortset fra forslagets § 1, nr. 1, er  

 en uændret genfremsættelse af L 140 fra folketingsåret  

 1997-98 (2. samling)   indeholder følgende elementer:
 1. Indførelse af adgang til, at by- og boligministeren kan  

 pålægge elforsyningsvirksomhederne at føre tilsyn med  

 stærkstrømsanlæg.
 2. Ophævelse af de særlige bestemmelser for offentligt ejede  

 anlæg.
 1. Indførelse af adgang til, at by- og boligministeren kan  

 pålægge elforsyningsvirksomhederne at føre tilsyn med  

 stærkstrømsanlæg.
I henhold til stærkstrømsloven udfører  

 Elektricitetsrådet på by- og boligministerens vegne tilsyn med  

 stærkstrømsanlæg.
På grundlag af en mere end 20  

 år gammel aftale mellem Danske Elværkers Forening og  

 Elektricitetsrådet, har Elektricitetsrådet bemyndiget de enkelte  

 elforsyningsvirksomheder til at udføre dette tilsyn.
Tilsynet omfatter nye installationer (anlægstilsyn)  

 svarende til 10 pct. af anmeldte nye installationer.
Efter den gældende  

 aftale indregnes udgiften til det tilsyn, som udføres af den enkelte  

 elforsyningsvirksomhed, i den elpris, som betales af de forbrugere, som  

 aftager elektricitet fra den pågældende virksomhed.
Dette  

 indebærer, at forbrugerne i en elforsyningsvirksomheds  

 forsyningsområde, hvor der installeres mange nye  

 stærkstrømsanlæg, kan komme til at betale  

 forholdsmæssigt mere for elektriciteten end forbrugerne i et  

 forsyningsområde med færre nyinstallationer.
På baggrund af den forestående åbning af  

 elmarkedet i 1999, jf.
Europa-Parlamentets og Rådets direktiv 96/92/EF  

 af 19. december 1996 om fælles regler for det indre marked for  

 elektricitet (EF-Tidende nr.
L27 af 30. januar 1997) vurderes det, at det er  

 nødvendigt, at tilsynsudgiften bliver konkurrenceneutral, idet det i  

 modsat fald ikke kan afvises, at elforsyningsvirksomhederne kan miste  

 interessen i at føre tilsynet i henhold til den indgåede aftale.  

 Der er således en risiko for, at virksomhederne på et frit marked  

 vil fjerne alle udgifter, som ikke anses for strengt nødvendige.  

 Samtidig indebærer åbningen af elmarkedet, at forbrugere, der  

 importerer elektricitet, ikke kommer til at deltage i udgifterne til  

 tilsynene, idet udgiften opkræves af den elforsyningsvirksomhed, som  

 udfører tilsynet.
 For at sikre, at tilsynsordningen således kan  

 fortsætte, foreslås det derfor, at by- og boligministeren kan  

 pålægge elforsyningsvirksomhederne at udføre tilsynet med  

 stærkstrømsanlæg.
For samtidig at sikre, at tilsynsudgiften bliver  

 konkurrenceneutral foreslås det, at opkrævningen sker efter samme  

 principper, som er foreslået indført efter § 9 f i lov om  

 elforsyning (lov nr. 486 af 12. juni 1996). Dette indebærer, at den  

 systemansvarlige (dvs. en virksomhed, som ejer transmissionsanlæg over  

 100 kilovolt (kV), som har til opgave at opretholde en sikker og effektiv  

 elforsyning på overordnet niveau inden for et sammenhængende  

 forsyningssystem, og som kun kan udøve sin virksomhed efter bevilling  

 fra miljø- og energiministeren) opgør den forholdsvise  

 fordeling af tilsynsudgiften på de indenlandske forbrugere.
Fordelingen  

 skal ske på ligeligt grundlag.
Den elforsyningsvirksomhed, gennem hvis  

 forsyningsnet forbrugerne modtager elektricitet, opkræver  

 tilsynsudgiften og indbetaler beløbet til den systemansvarlige, som  

 herefter indbetaler beløbet til Elektricitetsrådet.
Hermed  

 sikres, at udgiften pålægges samtlige elforbrugere, uanset om  

 elektriciteten bliver importeret eller leveret via en dansk  

 elforsyningsvirksomhed, således at tilsynsudgiften bliver  

 konkurrenceneutral.
Elektricitetsrådet vil herefter refundere den  

 enkelte elforsyningsvirksomhed de med de udførte tilsyn forbundne  

 udgifter.
Forslaget har i sig selv ingen konsekvenser for størrelsen  

 af tilsynsudgiften eller elprisen samlet set, men indebærer alene en  

 ændring af opkrævningsmåden.
 Åbningen af elmarkedet og det deraf følgende  

 spørgsmål om konkurrenceneutralitet og ligestilling af  

 forbrugerne medfører samtidig, at der vil være behov for en  

 tilpasning af reglerne for opkrævning af udgifterne til  

 Elektricitetsrådets øvrige virksomhed.
 Efter de gældende regler dækkes udgifterne  

 bl.a. via en afgift, som opkræves hos producenterne af elektricitet.  

 Afgiften beregnes på basis af storkraftværkernes salg af  

 elektricitet i eget forsyningsområde og opkræves hos den enkelte  

 elforsyningsvirksomhed af Danske Elværkers Forening.  

 Elektricitetsrådet opkræver herefter med hjemmel i  

 stærkstrømslovens § 25 beløbet hos Danske  

 Elværkers Forening.
 Det foreslås derfor, at opkrævningen af  

 afgiften sker på tilsvarende måde som ved tilsynsudgiften.  

 Forslaget har i sig selv ingen konsekvenser for størrelsen af  

 afgiften, men indebærer alene en ændring af  

 opkrævningsmåden.
 2. Ophævelse af de særlige bestemmelser for offentligt  

 ejede anlæg.
I den tidligere stærkstrømslov fra 1935 var  

 det fastsat, at tilsyn med statens anlæg påhvilede den myndighed,  

 som anlægget hørte under.
Den gældende  

 stærkstrømslov indeholder ikke en tilsvarende bestemmelse.
Af  

 bemærkningerne til 1993-lovforslagets § 11 fremgår dog, at  

 den hidtidige tilsynsordning med statens anlæg skulle  

 fortsætte.
Udviklingen af statslige selskaber og statsvirksomheder,  

 og dermed et behov for en ligestilling af private og offentlige selskaber,  

 for så vidt angår tilsyn med stærkstrømsanlæg,  

 indebærer, at det ikke længere er hensigtsmæssigt med en  

 undtagelse for statslige anlæg.
Det foreslås derfor, at  

 Elektricitetsrådet fremover ligeledes skal føre tilsyn med de  

 statslige anlæg, herunder jernbaneanlæg.
Særligt  

 militært materiel, visse militære anlæg samt klassificerede  

 bygninger, anlæg og arealer tænkes dog undtaget  

 Elektricitetsrådets tilsyn.
 Det er hensigten, at tilsynet skal foregå som  

 stikprøvekontrol svarende til den gældende tilsynsordning.
Økonomiske og administrative konsekvenser Forslaget giver by- og boligministeren adgang til at  

 pålægge elforsyningsvirksomhederne at udføre tilsynet med  

 stærkstrømsanlæg.
De samlede udgifter hertil, der  

 skønnes at ville udgøre 8 mill. kr. årligt, refunderes af  

 Elektricitetsrådet.
Elektricitetsrådets udgifter finansieres  

 fuldt ud ved opkrævning af en tilsynsafgift, der skal betales af  

 samtlige forbrugere.
Samlet vil forslaget således være neutralt  

 for det offentlige.
 Det bemærkes, at forslaget hverken har konsekvenser  

 for størrelsen af tilsynsudgiften eller for elprisen, idet der alene  

 er tale om en af det åbne elmarked nødvendiggjort ændring  

 af opkrævningsmåden.
Den foreslåede ophævelse af de særlige  

 bestemmelser for tilsyn med offentlige stærkstrømsanlæg  

 medfører, at Elektricitetsrådet skal føre tilsyn med et  

 større antal installationer og anlæg end hidtil, hvorfor der  

 bliver behov for et forøget antal tilsynsmedarbejdere.
Merudgifterne  

 til lønsum forudsættes afholdt indenfor  

 Elektricitetsrådets eksisterende budgetteringsramme ved en  

 overførsel fra øvrig drift til lønsum.
Erhvervsøkonomiske konsekvenser Forslaget om at omlægge anlægstilsynet  

 medfører, at alle forbrugere på det åbne elmarked deltager  

 i betalingen af tilsynsudgifterne - uanset om elforsyningen sker fra en dansk  

 eller en udenlandsk elleverandør, jf. de almindelige  

 bemærkninger.
Herved sikres, at anlægstilsynet og betalingen  

 herfor ikke bliver et konkurrenceparameter på det åbne elmarked.  

 På den ene side eliminerer dette risikoen for, at tilsynet forringes i  

 en skærpet konkurrence.
På den anden side ligestilles samtlige  

 elleverandører i konkurrencen på dette marked.
Forslaget sikrer  

 således, at tilsynsordningen gøres konkurrenceneutral og derfor  

 kan opretholdes på et åbent elmarked, hvor den enkelte forbruger  

 får mulighed for at importere elektricitet.
 Tilsvarende gælder for afgiften til  

 Elektricitetsrådets øvrige virksomhed.
 Forslaget har ingen nævneværdige  

 administrative konsekvenser for virksomhederne i den danske  

 elforsyningssektor.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Ved Europa-Parlamentets og Rådets direktiv 96/ 92/EF  

 af 19. december 1996 blev der vedtaget fælles regler for det indre  

 marked for elektricitet.
Direktivet tilsigter at liberalisere markedet for  

 elektricitet.
Direktivet indeholder ikke en forpligtelse for medlemsstaterne  

 til at gennemføre de i nærværende lovforslag  

 foreslåede regler om tilsyn.
Om begrundelsen for reglerne henvises til  

 punkt 1 i de almindelige bemærkninger.
Bemærkninger til de enkelte bestemmelser Til § 1 Til nr. 1 Forslaget er redaktionelt.
Til nr. 2 Efter § 10, 2. pkt., i den gældende lov om  

 elektriske stærkstrømsanlæg og elektrisk materiel kan by-  

 og boligministeren fastsætte særlige bestemmelser for tilsyn med  

 offentligt ejede anlæg.
 Baggrunden for denne bestemmelse var den tidligere  

 stærkstrømslovs bestemmelse i § 19, om, at  

 Elektricitetsrådet ikke førte tilsyn med statslige anlæg,  

 idet tilsynet med disse anlæg påhvilede den  

 pågældende offentlige myndighed selv.
 Med vedtagelsen i 1993 af stærkstrømsloven  

 blev de dagældende bestemmelser om, at tilsyn med visse offentlige  

 stærkstrømsanlæg var undergivet selvforvaltning,  

 videreført (derimod er andre offentlige anlæg, f.eks. kommunale  

 eller amtskommunale anlæg undergivet Elektricitetsrådets  

 tilsyn).
 Udviklingen af statslige selskaber og statsvirksomheder og  

 dermed et behov for en ligestilling af private og statslige selskaber, for  

 så vidt angår stærkstrømsanlæg,  

 indebærer, at det ikke længere findes hensigtsmæssigt med  

 en undtagelsesbestemmelse for statsligt ejede  

 stærkstrømsanlæg.
 Som følge af den foreslåede ophævelse  

 om bestemmelsen om offentligt ejede anlæg er det hensigten, at tilsynet  

 med de statslige stærkstrømsanlæg skal varetages af  

 Elektricitetsrådet, således at tilsynet med alle  

 stærkstrømsanlæg såvel offentligt ejede som private  

 anlæg hører under Elektricitetsrådet.
 Det er hensigten, at tilsynet skal udføres i form  

 af stikprøvekontrol svarende til den gældende tilsynsordning for  

 anlægstilsyn.
Til nr. 3 Det foreslås, at by- og boligministeren får  

 mulighed for at pålægge elforsyningsvirksomheder en pligt til at  

 føre tilsyn med stærkstrømsanlæg, herunder  

 elektriske installationer.
I henhold til stærkstrømsloven udfører  

 Elektricitetsrådet på by- og boligministerens vegne tilsyn med  

 stærkstrømsanlæg.
På grundlag af en mere end 20  

 år gammel aftale mellem Danske Elværkers Forening og  

 Elektricitetsrådet, har Elektricitetsrådet bemyndiget de enkelte  

 elforsyningsvirksomheder til at udføre dette tilsyn.
 Den gældende lov indeholder i § 21 en adgang  

 til, at tilsyn og kontrolopgaver efter lovens kapitel 4 kan overdrages til  

 f.eks. elforsyningsvirksomhederne, men der er ikke i loven fastsat en adgang  

 til at pålægge virksomhederne at udføre tilsynet.
Under den nuværende ordning betales der ikke direkte  

 for udførelsen af anlægstilsynet, idet udgifterne indregnes i  

 elprisen af den elforsyningsvirksomhed, som udfører tilsynet.
Dette  

 indebærer, at forbrugerne i en elforsyningsvirksomheds  

 forsyningsområde, hvor der installeres mange nye  

 stærkstrømsanlæg, kan komme til at betale  

 forholdsmæssigt mere for elektriciteten end forbrugerne i et  

 forsyningsområde med færre nyinstallationer.
Et  

 konkurrencepræget frit elmarked som følge af implementeringen af  

 Europa-Parlementets og Rådets direktiv om fælles regler for det  

 indre marked for elektricitet må forventes at resultere i, at  

 elforsyningsvirksomhederne af konkurrencemæssige grunde vil fjerne alle  

 udgifter, der ikke anses for strengt nødvendige.
Endvidere vil en  

 fortsættelse af den eksisterende ordning indebære, at forbrugere,  

 der importerer elektricitet, ikke bidrager med at betale udgifterne til  

 tilsynene, idet udgiften opkræves af den elforsyningsvirksomhed, som  

 udfører tilsynet.
Med henblik på at sikre, at den hidtidige  

 tilsynsordning kan fortsætte, foreslås det derfor at  

 indføre en adgang for by- og boligministeren til at  

 pålægge elforsyningsvirksomhederne pligt til at udføre  

 tilsynene.
De udgifter, som den enkelte elforsyningsvirksomhed vil få  

 med at udføre det pålagte tilsyn, vil blive refunderet af  

 Elektricitetsrådet efter fastlagte takster.
Det er hensigten, at der skal fastsættes  

 nærmere regler om udførelsen af tilsynet, herunder taksterne for  

 tilsynet samt betingelser for tilbagetrækning af pålægget.  

 Det er endvidere hensigten at fastsætte regler om, at såfremt en  

 elforsyningsvirksomhed i overensstemmelse med lov om elforsyning samtidig  

 driver accessorisk virksomhed i form af elinstallatørvirksomhed, med  

 de hermed forbundne skattemæssige konsekvenser, så vil det  

 være et vilkår for udførelsen af tilsynet, at den  

 accessoriske virksomhed er adskilt fra tilsynsvirksomheden for at undgå  

 habilitetsproblemer.
Endvidere er det hensigten, at der skal åbnes  

 mulighed for, at elforsyningsvirksomhederne kan gå sammen om at  

 udføre anlægstilsynet på tilsvarende måde, som ved  

 etableringen af de fælles energirådgivningscentre.  

 Vilkårene for pålægget, herunder hvorledes betaling for  

 tilsynet skal fastlægges, tænkes drøftet med  

 Energistyrelsen og Danske Elværkers Forening.
Til nr. 4 Ved lov nr. 474 af 12. juni 1996 om ændring af  

 straffeloven er der gennemført generelle bestemmelser om strafansvar  

 for juridiske personer (kollektivt ansvar).
 Ved vedtagelsen af den omtalte lov var forudsat, at der  

 så vidt muligt bliver gennemført ensartede regler på dette  

 område i særlovgivningen.
 Forslaget er en konsekvens af de nævnte  

 ændringer i straffeloven.
Til nr. 5 For samtidig at sikre, at afgifterne -  

 anlægstilsynet og Elektricitetsrådets øvrige drift -  

 bliver konkurrenceneutrale foreslås det, at opkrævningen sker  

 efter samme principper, som er foreslået indført efter § 9  

 f i lov om elforsyning (lov nr. 486 af 12. juni 1996). Dette indebærer,  

 at den systemansvarlige (dvs. en virksomhed, som ejer  

 transmissionsanlæg over 100 kilovolt (kV), som har til opgave at  

 opretholde en sikker og effektiv elforsyning på overordnet niveau inden  

 for et sammenhængende forsyningsystem, og som kun kan udøve sin  

 virksomhed efter bevilling fra miljø- og energiministeren)  

 opgør den forholdsvise fordeling af afgifterne på de  

 indenlandske forbrugere.
Fordelingen skal ske på ligeligt grundlag.
Den  

 elforsyningsvirksomhed, gennem hvis forsyningsnet forbrugerne modtager  

 elektricitet, opkræver afgifterne og indbetaler beløbet til den  

 systemansvarlige, som herefter indbetaler beløbet til  

 Elektricitetsrådet.
Hermed sikres, at afgifterne pålægges  

 samtlige elforbrugere, uanset om elektriciteten bliver importeret eller  

 leveret via en dansk elforsyningsvirksomhed, således at afgifterne  

 bliver konkurrenceneutrale.
Til § 2 Det foreslås, at loven træder i kraft den 1.  

 januar 1999.
Bilag Lovforslaget sammenholdt med gældende lov Gældende formulering Lovforslaget I lov nr. 251 af 6. maj 1993 om elektriske  

 stærkstrømsanlæg og elektrisk materiel foretages  

 følgende ændringer:
§ 10. Boligministeren varetager kontrol og tilsyn med  

 stærkstrømsanlæg og elmateriel for at sikre opfyldelsen af  

 stærkstrømsbekendtgørelsens bestemmelser.
Ministeren kan  

 fastsætte særlige bestemmelser for offentligt ejede  

 anlæg.
 2. § 10, 2. pkt., ophæves.
 3. I § 10 indsættes som stk. 2:
»Stk. 2. By- og boligministeren kan give påbud til  

 elforsyningsvirksomheder om at foretage tilsyn med  

 stærkstrømsanlæg.
Omkostninger forbundet med tilsyn  

 refunderes efter fastlagte takster.
By- og boligministeren kan  

 fastsætte regler for gennemførelse af tilsynet, herunder for  

 betalingen heraf.« § 24. Med bøde straffes den, der 4. § 24, stk. 3, affattes således:
1)	overtræder § 15, »Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« 2)	tilsidesætter vilkår for dispensationer i medfør  

 af loven eller i henhold til bestemmelser udstedt i medfør af loven  

 eller 3)	undlader at efterkomme forbud eller påbud, der er meddelt i  

 henhold til loven eller i henhold til bestemmelser udstedt i medfør af  

 loven.
 Stk. 2. I bestemmelser, der udstedes i medfør af loven,  

 kan boligministeren fastsætte straf af bøde for  

 overtrædelse af regler i bestemmelserne.
 Stk. 3. Er overtrædelsen begået af et selskab, en  

 forening, en selvejende institution, en fond eller lignende, kan der  

 pålægges den juridiske person som sådan bødeansvar.  

 Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab  

 bødeansvar.
§ 25. Udgifterne til Elektricitetsrådets virksomhed  

 dækkes efter regler fastsat af boligministeren af afgifter, som  

 opkræves hos producenter, importører og distributører af  

 elektricitet, i det omfang gebyrer og indtægter i øvrigt ikke  

 dækker udgifterne.
Beløbenes størrelse fastsættes  

 på de årlige bevillingslove.
 5. § 25 affattes således:
»§ 25. Udgifterne til Elektricitetsrådets virksomhed,  

 herunder tilsyn efter § 10, stk. 2, dækkes efter regler  

 fastsat af by- og boligministeren af afgifter, som opkræves hos den  

 systemansvarlige virksomhed, i det omfang gebyrer og indtægter i  

 øvrigt ikke dækker udgifterne.
Beløbenes størrelse  

 fastsættes på de årlige bevillingslove.
