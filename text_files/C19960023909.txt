 § 1.  Med virkning fra 1. januar 1997 pålægges statens  

 institutioner en afgift på 10 pct. på deres udgifter til energiforbrug.
 § 2.  Ordningen omfatter alle statsinstitutioner, som  

 er optaget på bevillingslovene, samt selvejende institutioner, som er optaget  

 på bevillingslovene efter reglerne for driftsbevillinger.
 Stk. 2.  Afgiften skal endvidere betales af selvejende  

 institutioner, der modtager statslige driftstilskud på 50 pct. og derover af  

 de samlede driftsudgifter, herunder bl.a. taxameterstyrede områder under  

 Undervisningsministeriet (f.eks. erhvervsskoleområdet) og Arbejdsministeriet.
 § 3.  Afgiften opkræves på grundlag af den enkelte  

 institutions udgifter til energi.
 Stk. 2.  Der lægges ikke afgift på køb af drivmidler til  

 maskiner, motorkøretøjer, skibe o.lign.
 Stk. 3.  Der lægges ikke afgift på energiforbrug i de af  

 institutionen ejede bygninger i tilfælde, hvor bygningerne er udlejede til  

 private.
 Stk. 4.  Energiafgiften beregnes på grundlag af  

 kontering af de afgiftsbelagte energiudgifter på en særlig regnskabskonto.
 § 4.  Økonomistyrelsen udsender nærmere retningslinier  

 for opkrævningen af afgiften.
 Stk. 2.  For selvejende institutioner omfattet af § 2,  

 stk. 2, kan pågældende ministerium med Finansministeriet aftale særlige  

 retningslinier for erlæggelse af afgiften.
 § 5.  Cirkulæret træder i kraft den 1. januar 1997.
 § 6.  Samtidig ophæves cirkulære nr. 189 af 15.  

 december 1995 om energibesparelser i staten.
