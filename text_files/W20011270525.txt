På grund af fornyede gener i juni 1999 blev der gennemført en  

 røntgenundersøgelse af mavesækken den 2. juli 1999. Denne  

 undersøgelse var vellykket med velfremstillet slimhindemønster  

 uden holdepunkter for patologiske forandringer i maven/tolv-fingertarmen.I  

 august 1999 var der nye smerter i maven med vekslende hård  

 afføring.
Da afføringsmidler ingen effekt havde,  

 gennemførte afdelingslægen en kikkertundersøgelse af  

 endetarmen og røntgenundersøgelse af tyktarmen.
Disse  

 undersøgelser gav ikke mistanke om ondartet sygdom.
 I april 2000 tog patienten til Iran, hvor der blev foretaget en  

 gastroskopi, hvor de udtagne prøver påviste  

 tilstedeværelsen af en stor kræftsvulst (adenocarcinom)  

 udgået fra mavesækken med spredning til lymfeknuderne og  

 tarmsystemet.
 Der blev klaget over, at afdelingslægen afviste at foretage en  

 kikkertundersøgelse af patienten, og at afdelingslægen ikke  

 foranstaltede yderligere undersøgelser til afklaring af patienten  

 symptomer.
Klage over manglende diagnostisering af  

 kræft i mavesækken Patientklagenævnet fandt ikke anledning til at kritisere  

 afdelingslægen for hans behandling af patienten i perioden fra den 10.  

 december 1998 til den 24. september 1999. Nævnet lagde blandt andet  

 vægt på, at gastroskopien den 17. februar 1999 ikke kunne  

 gennemføres trods indgift af beroligende medicin (10 mg Stesolid),  

 formentlig på grund af kraftige reflekser og spasmer (muskelkramper) i  

 svælget.
Herefter valgte afdelingslægen den 2. marts 1999 at  

 sætte patienten i behandling med 2 antibiotika foruden et  

 præparat mod mavesyre.
Behandlingen havde forbigående effekt,  

 hvorfor afdelingslægen henviste patienten til  

 røntgenundersøgelse af mavesækken og tolvfingertarmen.  

 Det var nævnets opfattelse, at denne fremgangsmåde var i  

 overensstemmelse med almindelig anerkendt faglig standard, når  

 gastroskopi ikke kunne gennemføres.
 Nævnet lagde også vægt på, at  

 røntgenundersøgelsen viste normale forhold, og at patienten  

 ikke frembød alarmerende symptomer, idet der var 2 normale  

 hæmoglobinværdier (blod-procent) fra den 10. december 1998 og den  

 30. juni 1999 samt stabil kropsvægt (4 værdier omkring 68 kg i  

 perioden 10. december 1998 til 12. august 1999). På denne baggrund var  

 det nævnets opfattelse, at det var rimeligt at opfatte patientens  

 mavesymptomer som godartede (og altså ikke som led i eventuel  

 kræftsygdom i mavesækken).
