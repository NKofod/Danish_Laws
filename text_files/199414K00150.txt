Nr BTL 150 Betænkning over Forslag til lov om ændring af lov om kommunale valg  

 (Ændringer vedrørende udlændinges valgret og valgbarhed)   

 Nr L 150 1994-95, 1. samling Afgivet af Kommunaludvalget Afgivet: 19950309 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Der er af to mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis og Det Radikale Venstres medlemmer af udvalget)  

 lovforslaget til vedtagelse uændret.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med de stillede ændringsforslag  

 og bemærker følgende:
 Efter SF's opfattelse traf regeringen en forkert beslutning ved at stemme  

 for direktivet.
Regeringens jurister har spidsfindigt påpeget, at direktivet ikke er i  

 strid med Edinburgh-afgørelsens bestemmelse om, at Danmark står uden for  

 EU-statsborgerskabet.
Men det er kun for spidsfindige jurister, at der er  

 denne forskel. Ånden i lovforslaget er i strid med hensigten med det  

 nationale kompromis.
 Med dette lovforslag indføres forskelsbehandling for mennesker, som har  

 varig opholdstilladelse, men hvis oprindelse er et tredjeland, sammenholdt  

 med EU-borgere.
Efter SF's opfattelse er regeringen gået til kanten, hvor man næsten har  

 droppet forbeholdet.
Bortset fra denne indvending finder SF, at regeringen  

 ved at acceptere direktivet samtidig har vist foragt for det kommunale  

 selvstyre.
De danske kommuner og amter har mange opgaver, og de forskellige partier  

 og lokallister i henholdsvis amtsråd og kommunalbestyrelser gør et stort  

 arbejde for at få kommunerne og amterne til at fungere ud fra de holdninger,  

 som vælgerne har vist ved valget.
Med dette lovforslag tilkendegiver  

 Folketingets flertal og regeringen i virkeligheden, at det danske  

 kommunestyres demokratiske baggrund er ligegyldig.
Nu vil lovforslaget næppe få udenlandske statsborgere til at stemme,  

 medmindre de er helt afklarede og kender til den kommune, de opholder sig i,  

 og på landsplan er det ikke mange mennesker, det drejer sig om.
Men  

 signaleffekten er efter SF's opfattelse ikke specielt hensigtsmæssigt.
For at forhindre forskelsbehandling mellem EU-borgere og borgere fra  

 tredjelande, har SF stillet ændringsforslag om, at mennesker fra tredjelande  

 skal have samme mulighed, som her indføres.
Mange af disse har et relativt  

 langvarigt ophold bag sig i asylcentre og har derved fået et noget bedre  

 indblik i det danske samfund end en tilfældig metalarbejder, som er her i en  

 kort periode for at udføre et afgrænset stykke arbejde.
Asylsøgere, som får  

 varig opholdstilladelse, bliver her som regel i flere år.
Det kunne tale for  

 at udvide kredsen af borgere.
Tilsvarende gælder for mennesker, som bliver gift med herboende.
Også de  

 har en forventning om at skulle leve deres liv i Danmark.
Den  

 forskelsbehandling, de udsættes for ved dette lovforslag, er urimelig.
 SF indstiller derfor lovforslaget til vedtagelse med de stillede  

 ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med ændringsforslag nr. 2 og 4.
Ændringsforslag Til § 1Af et mindretal (SF):
 1) Nr. 1 affattes således:
 »1. § 1 affattes således:
»§ 1. Valgret til kommunalbestyrelsen, herunder  

 Borgerrepræsentationen i Københavns Kommune, og amtsrådet har enhver, der på  

 valgdagen er fyldt 18 år og har fast bopæl i kommunen henholdsvis  

 amtskommunen, medmindre vedkommende er umyndiggjort med retsvirkning i  

 Danmark.«» Af et mindretal (SF og FP):
 2) Nr. 2 udgår.
 Af et mindretal (SF):
 3) I den under nr. 3 foreslåede affattelse af § 3  

 udgår ordene »og betingelse vedrørende varigheden af forudgående fast  

 bopæl i riget«.
 Af et mindretal (SF og FP):
 4) Nr. 4 udgår.
Bemærkninger Til nr. 1 Ændringsforslaget har til formål at ligestille mennesker med  

 fast opholdstilladelse i Danmark, som kommer fra tredjelande, med borgere fra  

 EU-landene og de nordiske lande.
 Der er tale om flygtninge med asylret samt mennesker, som er  

 familiesammenført.
 Ved de kommunale valg den 16. november 1993 udgjorde antallet af de  

 udenlandske vælgere 97.694. Såfremt valgretsbetingelserne havde været udvidet  

 i overensstemmelse med ændringsforslaget, ville antallet af udenlandske  

 statsborgere blandt vælgerne have udgjort ca. 135.400.
 Til nr. 2 og 4 En del af mindretallet (SF) begrunder ændringsforslagene  

 således:
 Ændringsforslagene er konsekvenser af ændringsforslag nr. 1.
 En anden del af mindretallet (FP) begrunder ændringsforslagene således:
At EF-borgere skal have lov til at stemme ved de kommunale valg er  

 forståeligt.
Men at det i praksis betyder, at de pågældende borgere også kan  

 stemme i deres respektive EF-hjemlande, synes derimod helt uforståeligt.
 Den såkaldte gensidighedsregel, der giver borgerne fra tredjelande  

 stemmeret ved de kommunale valg, er direkte udansk, og det er set i lyset af  

 dette, at Fremskridtspartiet foreslår, at de paragraffer udtages, som giver  

 en sådan urimelig udvidelse af antallet af stemmeberettigede ved de kommunale  

 valg i Danmark.
 Til nr. 3 Ændringsforslaget er en konsekvens af ændringsforslag nr. 1.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Anne Baastrup (SF) Vibeke Peschardt (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Hans Christian Schmidt (V) Torben Rechendorff  

 (KF) Bendt Bendtsen (KF) Henriette Kjær (KF) Poul Nødgaard (FP)  

 nfmd.Enhedslisten og Centrum-Demokraterne havde ikke medlemmer i udvalget.
