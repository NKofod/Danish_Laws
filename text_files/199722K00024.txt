Nr LSF 24 Forslag til Lov om ændring af lov om skibes sikkerhed m.v.  

 (Blindpassagerer, tilbageholdelse af skib og ophævelse heraf i forbindelse  

 med anløbsforbud) Fremsat af erhvervsministeren (Pia Gjellerup) den 26. marts 1998 Vedtaget ved tredjebehandling den 5. maj 1998 Lov nr. 311 af 03/06/1998 § 1 I lov om skibes sikkerhed m.v., jf. lovbekendtgørelse nr. 594 af 26. juni  

 1996, som ændret ved lov nr. 887 af 3. december 1997, foretages følgende  

 ændringer:
 1. I § 5 indsættes som stk. 3:
»Stk. 3. Erhvervsministeren kan endvidere fastsætte regler  

 vedrørende behandling af blindpassagerer om bord m.v.« 2. I § 16, stk. 2, indsættes efter  

 »tilbageholdes,»: »hvis skibet mangler foreskrevne  

 certifikater, eller«.
 3. I § 16 b, stk. 1, nr. 1, ændres »tilbageholdelsen  

 eller« til: »tilbageholdelsen,».
 4. I § 16 b, stk. 1, nr. 2, ændres ».« til:  

 »eller«.
 5. I § 16 b, stk. 1, indsættes som nr. 3:
»3) et skib, der er tilbageholdt alene som følge af manglende  

 ISM-certificering, får ophævet tilbageholdelsen uden at være  

 certificeret.« 6. § 16 b, stk. 2, affattes således:
»Stk. 2. Ligeledes kan Søfartsstyrelsen efter anmodning fra  

 et andet land udstede forbud mod anløb af danske havne, når et skib mangler  

 foreskrevet ISM-certifikat eller har overtrådt bestemmelser for en  

 tilbageholdelse, som er meddelt af det pågældende land.« 7. § 16 b, stk. 5, affattes således:
»Stk. 5. Søfartsstyrelsen kan informere andre lande om  

 udstedelse og ophævelse af forbud imod anløb af danske havne med henblik på  

 iværksættelse af tilsvarende tiltag i disse lande.« § 2 Loven træder i kraft den 1. juli 1998.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 eller grønlandske forhold tilsiger.
Oprindeligt fremsat forslag § 1 I lov om skibes sikkerhed m.v., jf. lovbekendtgørelse nr. 594 af 26. juni  

 1996, som ændret ved lov nr. 887 af 3. december 1997, foretages følgende  

 ændringer:
 1. I § 5 indsættes som stk. 3 :
» Stk. 3. Erhvervsministeren kan endvidere fastsætte regler  

 vedrørende behandling af blindpas-sagerer om bord mv.« 2. I § 16, stk. 2, indsættes efter  

 »tilbageholdes,»: »hvis skibet mangler foreskrevne  

 certifikater, eller«.
 3. I § 16 b, stk. 1, nr. 1, ændres »tilbageholdelsen  

 eller« til: »tilbageholdelsen,».
 4. I § 16 b, stk. 1, nr. 2, ændres ».« til:  

 »eller«.
 5. I § 16 b, stk. 1, indsættes som nr. 3 :
»3) et skib, der er tilbageholdt alene som følge af manglende  

 ISM-certificering, får ophævet tilbageholdelsen uden at være  

 certificeret.« 6. § 16 b, stk. 2, affattes således:
» Stk. 2. Ligeledes kan Søfartsstyrelsen efter anmodning fra  

 et andet land udstede forbud mod anløb af danske havne, når et skib mangler  

 foreskrevet ISM-certifikat eller har overtrådt bestemmelser for en  

 tilbageholdelse, som er meddelt af det pågældende land.« 7. § 16 b, stk.5, affattes således:
» Stk. 5. Søfartsstyrelsen kan informere andre lande om  

 udstedelse og ophævelse af forbud imod anløb af danske havne med henblik på  

 iværksættelse af tilsvarende tiltag i disse lande.« § 2 Loven træder i kraft den 1. juli 1998.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 eller grønlandske forhold tilsiger.
Bemærkninger til lovforslaget Almindelige bemærkninger Den 4. februar 1998 fremsatte erhvervsministeren forslag til lov om  

 ændring af lov om skibes sikkerhed m.v.
Forslaget bortfaldt efter  

 førstebehandlingen som følge af udskrivelsen af folketingsvalg.
Der henvises  

 til Folketingstidende 1998 side 4187 og Tillæg A side 4187. Nærværende  

 lovforslag indeholder en genfremsættelse af det tidligere lovforslag samt en  

 bestemmelse, hvorefter erhvervsministeren kan fastsætte regler om behandling  

 af blindpassagerer om bord mv.
Danmark har i 1963 ratificeret den internationale konvention om  

 blindpassagerer, der blev vedtaget i Bruxelles den 10. oktober 1957.  

 Konventionen er dog aldrig trådt i kraft og det må i dag anses for tvivlsomt,  

 om den kommer til at træde i kraft.
På den internationale maritime  

 sikkerhedsorganisation, IMO's generalforsamling den 28. november 1997 blev  

 vedtaget en resolution med tilhørende vejledende retningslinier om  

 behandlingen af blindpassagerer.
Igennem nogle år vil IMO herefter overvåge,  

 hvordan retningslinierne fungerer, og så vurdere, om der bliver behov for  

 yderligere tiltag, herunder om der skal vedtages bindende regler  

 internationalt.
 Bestemmelsen i lovforslagets § 1, nr. 1, giver erhvervsministeren adgang  

 til at fastsætte bestemmelser om behandlingen af blindpassagerer om bord og  

 skibsførernes og redernes ansvar i forbindelse med blindpassagerer.  

 Bestemmelserne i IMO's vejledende retningslinier om skibsførernes og redernes  

 ansvarsforhold i forbindelse med blindpassagerer vil blive gennemført som  

 bindende bestemmelser.
Behandlingen af blindpassagerer, der ankommer til dansk havn, henhører i  

 øvrigt under indenrigsministerens ressort for så vidt angår adgangen til  

 indrejse og ophold i Danmark og under justitsministerens ressort for så vidt  

 angår politiets anden virksomhed vedrørende blindpassagerer.
Der vil efter  

 drøftelse mellem de involverede myndigheder blive fastsat retningslinier for  

 politiets behandling af disse sager.
Politiets retningslinier vil fuldt ud  

 leve op til de i IMO vedtagne retningslinier og sikre, at blindpassagerer  

 behandles på en human og forsvarlig måde.
Lovforslaget tilvejebringer endvidere hjemmel til at gennemføre et forslag  

 til et ændringsdirektiv til Direktiv 95/21/EF om Havnestatskontrol, der  

 forventes vedtaget inden for kort tid.
Direktivforslaget skal være gennemført  

 i dansk ret 1. juli 1998, hvor den internationale kode for sikker skibsdrift  

 og forebyggelse af forurening (ISM-koden) samtidig træder i kraft.  

 Direktivforslaget indebærer, at der skal ske tilbageholdelse af skibe, der  

 mangler certifikater i henhold til ISM-koden.
For at undgå ophobning i  

 havnene åbner direktivforslaget dog mulighed for at frigive skibe, der alene  

 er tilbageholdt som følge af manglende certifikater.
Ophævelsen forudsætter,  

 at skibet i øvrigt er konstateret sødygtigt.
Samtidig med ophævelsen af  

 tilbageholdelsen skal myndighederne pålægge skibet forbud mod anløb af  

 Fællesskabets havne, indtil ISM-certificering er foretaget.
Lovforslaget præciserer Søfartsstyrelsens hjemmel til at tilbageholde  

 skibe uden foreskrevne certifikater og bemyndiger som noget nyt  

 Søfartsstyrelsen til at udstede de nævnte anløbsforbud.
Da tilbageholdelse  

 efter direktivet er obligatorisk, vil der ved den detaljerede administrative  

 regelfastsættelse om den nærmere fremgangsmåde i forbindelse med  

 gennemførelsen af havnestatskontrollen og betingelserne for udstedelse af  

 anløbsforbud mv., blive foreskrevet en pligt for Søfartsstyrelsen til at  

 foretage tilbageholdelse.
Høring Lovforslaget har været sendt i høring hos Danmarks Rederiforening,  

 Rederiforeningen af 1895, Rederiforeningen for mindre skibe, Bilfærgernes  

 Rederiforening, Dansk Navigatørforening, Maskinmestrenes Forening, Metal  

 Søfart, Sømændenes Forbund i Danmark, Radiotelegrafistforeningen af 1917,  

 Dansk Sø-Restaurations Forening, Hotel-, Restaurant-, og Turisterhvervets  

 Arbejdsgiverforening, Restaurations- og Bryggeriarbejder-Forbundet,  

 Specialarbejderforbundet i Danmark, Funktionærernes og Tjenestemændenes  

 Fællesråd, Forbundet for offentlig Ansatte, Statsansattes Kartel, Danmarks  

 Fiskeriforening, Fiskernes Forbund, Skibs- og Bådebyggeriernes  

 Arbejdsgiverforening, Foreningen af Jernskibs- og Maskinbyggerier i Danmark,  

 Dansk Arbejdsgiverforening, Landsorganisationen i Danmark, Amtsrådsforeningen  

 i Danmark, Kommunernes Landsforening, Trafikministeriet, Miljø- og  

 Energiministeriet, Forsvarsministeriet, Indenrigsministeriet,  

 Justitsministeriet og Finansministeriet.
Lovforslagets erhvervsøkonomiske, statsfinansielle og administrative  

 konsekvenser Forslaget forventes ikke at have væsentlige statsfinansielle og  

 administrative konsekvenser for Danmark.
Forslaget vil medføre en begrænset  

 øget administration i Søfartsstyrelsen og hos rederne.
Søfartsstyrelsens  

 udgifter hertil vil blive afholdt inden for Erhvervsministeriets økonomiske  

 rammer.
Lovforslagets miljømæssige konsekvenser Forslaget skønnes ikke at få miljømæssige konsekvenser.
Forholdet til EU-retten Forslaget om tilbageholdelse og anløbsforbud er nødvendigt for at sikre  

 gennemførelse af et forslag til et ændringsdirektiv til Direktiv 95/21/EF om  

 håndhævelse over for skibe, der anløber Fællesskabets havne og sejler i  

 farvande under medlemsstaternes jurisdiktion, af internationale standarder  

 for skibes sikkerhed, for forureningsbeskyttelse samt for leve- og  

 arbejdsvilkår om bord (Havnestatskontrol). Direktivforslaget forventes at  

 blive vedtaget inden for kort tid med gennemførelsesfrist senest den1. juli  

 1998.
Bemærkninger til lovforslagets enkelte bestemmelser Til § 1 Til nr. 1 En blindpassager er en person, som sniger sig om bord på et skib eller  

 gemmer sig i last, der herefter indlades på skibet, uden samtykke fra  

 rederiet, skibsføreren eller en anden ansvarlig person, og som opdages om  

 bord, efter skibet har forladt havnen.
 Der vil blive fastsat regler om, hvad der fra skibsførerens og redernes  

 side skal foretages til forebyggelse af, at blindpassagerer kommer om bord,  

 om undersøgelse af skibe, der sejler på havne, hvor der er risiko for, at  

 blindpassagerer kommer om bord, samt bestemmelser om, hvorledes der skal  

 forholdes, når blindpassagerer opdages om bord, herunder bestemmelser til  

 sikring af blindpassagerernes sikkerhed og sundhed.
Et udkast til sådanne regler har været drøftet med erhvervets parter i  

 Skibstilsynsrådets regi.
Skibstilsynsrådet rådgiver erhvervsministeren og  

 Søfartsstyrelsen i spørgsmål om sikkerhed til søs mv.
Der er fra erhvervets  

 side tilslutning til de regler, som påtænkes udstedt.
Overtrædelse af reglerne vil blive strafsanktioneret.
Grovere  

 overtrædelser vil endvidere kunne være omfattet af straffelovens almindelige  

 regler.
Til nr. 2 Bestemmelsen præciserer, at der kan ske tilbageholdelse af skibe alene som  

 følge af manglende foreskrevne certifikater.
Udenlandske skibe er efter  

 hidtidig administrativ praksis blevet tilbageholdt uden forudgående  

 gennemgang af skibet, når internationalt foreskrevne certifikater ikke  

 foreligger.
Bestemmelsen præciserer hjemmelen for denne praksis.
Til nr. 5 Bestemmelsen i nr. 4 giver Søfartsstyrelsen mulighed for at udstede  

 anløbsforbud til skibe, der for at undgå ophobning af skibe i havnene får  

 ophævet en tilbageholdelse, som alene skyldes manglende ISM-certificering.  

 Ophævelse af tilbageholdelsen forudsætter, at skibet i øvrigt er konstateret  

 sødygtigt.
 Bestemmelsen ændrer ikke den gældende lovs regler om, at Søfartsstyrelsen  

 uanset anløbsforbud kan meddele tilladelse til anløb af bestemt dansk havn i  

 tilfælde af risiko for de ombordværendes sikkerhed eller forurening af  

 havmiljøet mv.
Til nr. 6 Når et skibs tilbageholdelse er blevet hævet, og der er udstedt  

 anløbsforbud, sender søfartsmyndighederne besked herom til de øvrige  

 medlemsstater og internationale samarbejdspartnere, som herefter kan  

 fastsætte anløbsforbud for deres havne.
Bestemmelsen i nr. 5 muliggør, at  

 danske myndigheder efter anmodning fra andre lande kan udstede tilsvarende  

 anløbsforbud for danske havne.
Såfremt et EU/EØS medlemsland anmoder herom,  

 følger det af direktivet, at der skal udstedes anløbsforbud.
Til nr. 7 Lande uden for EU/EØS deltager også i samarbejdet om havnestatskontrol af  

 skibe og bestemmelsen præciserer, at underretning om anløbsforbud kan gives  

 også til andre lande end EU/EØS landene.
Det følger af direktivet, at der  

 skal gives underretning om udstedelse og ophævelse af anløbsforbud til EU/EØS  

 - landene.
Skriftlig fremsættelse (26. marts 1998) Erhvervsministeren (Pia Gjellerup):
 Hermed tillader jeg mig at fremsætte:
 Forslag til lov om ændring af lov om skibes sikkerhed m.v.  

 (Blindpassagerer, tilbageholdelse af skib og ophævelse heraf i forbindelse  

 med anløbsforbud).
(Lovforslag nr.
L 24).
Lovforslaget er en genfremsættelse af L 171, som bortfaldt ved  

 udskrivelsen af folketingsvalget.
Forslaget medtager som noget nyt en  

 bestemmelse om blindpassagerer.
Genfremsættelsen sker med henblik på, at Danmark i tide kan gennemføre en  

 ændring af direktivet om havnestatskontrol af udenlandske skibe, som er under  

 vedtagelse.
Direktivforslaget, der forventes vedtaget inden for kort tid, vil  

 skulle være gennemført senest den 1. juli 1998.
Direktivforslaget indebærer, at der skal ske tilbageholdelse af skibe, der  

 mangler certifikater i henhold til den internationale kode for sikker  

 skibsdrift og forebyggelse af forurening (ISM-koden). For at undgå ophobning  

 i havnene åbner direktivforslaget dog mulighed for at frigive skibe, der  

 alene er tilbageholdt som følge af manglende certifikater.
Ophævelsen  

 forudsætter, at skibet i øvrigt er konstateret sødygtigt.
Samtidig med  

 ophævelsen af tilbageholdelsen skal myndighederne pålægge skibet forbud mod  

 anløb af Fællesskabets havne.
Disse forbud ophæves, når det er dokumenteret,  

 at ISM-certificeringen er gennemført.
Lovforslaget præciserer den gældende lovs hjemmel til at tilbageholde  

 skibe og bemyndiger Søfartsstyrelsen til at udstede anløbsforbud til skibe  

 uden foreskrevne ISM certifikater.
De nærmere retningslinier for  

 gennemførelse af kontrollen mv. vil blive fastsat administrativt.
 Lovforslaget og direktivforslaget er et signal til omverdenen, om at  

 gennemførelsen af ISM-koden skal ske til tiden.
 Den internationale søfartsorganisation, IMO, vedtog i november 1997 en  

 resolution med tilhørende retningslinier om behandlingen af blindpassagerer.  

 Forslaget giver mulighed for at fastsætte bindende regler til gennemførelse  

 af den del af retningslinierne, som vedrører erhvervsministeriets område.
 Med disse bemærkninger skal jeg anbefale forslaget til en hurtig og  

 velvillig behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om skibes sikkerhed m.v., jf. lovbekendtgørelse nr. 594 af 26. juni  

 1996, som ændret ved lov nr. 887 af 3. december 1997, foretages følgende  

 ændringer:
 1. I § 5 indsættes som stk. 3 :
» Stk. 3. Erhvervsministeren kan endvidere fastsætte regler  

 vedrørende behandling af blindpassagerer om bord mv.« § 5. Til beskyttelse af personer, som er beskæftiget ved arbejde  

 om bord, og som ikke omfattes af lov om arbejdsmiljø, fastsætter  

 erhvervsministeren regler om de ved sådant arbejde benyttede hjælpemidler og  

 materialer, om disse indretning og mærkning, anvendelse, vedligeholdelse og  

 pasning, og om sikkerhedsarbejdet, herunder om arbejdsgiverens pligter samt  

 de sikkerheds- og sundhedsmæssige forhold, hvorunder arbejdet om bord skal  

 udføres.
 Stk. 2. Erhvervsministeren fastsætter ligeledes regler om læge- og  

 arbejdsmedicinske undersøgelser, herunder om arbejdsgiverens og  

 arbejdstagerens pligter, og om udgifternes afholdelse i forbindelse hermed.
 2. I § 16, stk. 2, indsættes efter  

 »tilbageholdes,»: »hvis skibet mangler foreskrevne  

 certifikater, eller«.
 § 16. Er det som følge af fejl eller mangler ved skrog, maskineri,  

 sikkerhedsudstyr, placering af ballast og ladning, bemanding eller af andre  

 grunde forbundet med fare for ombordværendes sikkerhed eller sundhed at lade  

 skibet gå til søs eller fortsætte sejladsen, kan skibet tilbageholdes,  

 medmindre fejlen eller mangelen omgående udbedres.
 Stk. 2. Et skib kan endvidere tilbageholdes, såfremt rederen,  

 føreren eller den, der handler på deres vegne, lægger Søfartsstyrelsen  

 hindringer i vejen for en forsvarlig udøvelse af dens pligter.
 Stk. 3. Beslutningen om skibets tilbageholdelse skal snarest  

 muligt meddeles føreren eller rederen skriftligt eller telegrafisk med  

 oplysning om grunden til tilbageholdelsen og om de vilkår, hvorunder  

 frigivelse kan finde sted.
Stk. 4. Endvidere skal tilbageholdelsen, hvis skibet bliver  

 indklareret, anmeldes til det stedlige toldvæsen og om fornødent til politi  

 eller havnemyndighed.
Der skal træffes de fornødne forholdsregler til at  

 hindre skibets afgang.
I udlandet skal tilbageholdelsen anmeldes til den  

 stedlige danske repræsentation, der så vidt muligt foranlediger, at der  

 træffes de fornødne forholdsregler til at hindre skibets afgang.
 3. I § 16 b, stk. 1, nr. 1, ændres »tilbageholdelsen  

 eller« til: »tilbageholdelsen,».
 4. I § 16 b, stk. 1, nr. 2, ændres ».« til:  

 »eller«.
 5. I § 16 b, stk. 1, indsættes som nr. 3 :
»3) et skib, der er tilbageholdt alene som følge af manglende  

 ISM-certificering, får ophævet tilbageholdelsen uden at være  

 certificeret.« 6. § 16 b, stk. 2, affattes således:
» Stk. 2. Ligeledes kan Søfartsstyrelsen efter anmodning fra  

 et andet land udstede forbud mod anløb af danske havne, når et skib mangler  

 foreskrevet ISM-certifikat eller har overtrådt bestemmelser for en  

 tilbageholdelse, som er meddelt af det pågældende land.« 7. § 16 b, stk.5, affattes således:
» Stk. 5. Søfartsstyrelsen kan informere andre lande om  

 udstedelse og ophævelse af forbud imod anløb af danske havne med henblik på  

 iværksættelse af tilsvarende tiltag i disse lande.« § 16 b.
I tilslutning til en tilbageholdelse efter § 16 kan  

 Søfartsstyrelsen udstede forbud mod, at et skib anløber danske havne, såfremt 1) skibet afsejler eller fortsætter sin sejlads trods tilbageholdelsen  

 eller 2) skibet undlader at anløbe et reparationsværft, som udpeges efter aftale  

 med Søfartsstyrelsen, med henblik på at udbedre de forhold, som førte til  

 tilbageholdelsen.
 Stk. 2 . Ligeledes kan Søfartsstyrelsen efter anmodning fra et  

 andet EU/EØS-land udstede forbud mod anløb af danske havne, når et skib har  

 overtrådt bestemmelser for en tilbageholdelse, som er meddelt af dette  

 EU/EØS-land.
 Stk. 3 . Når der er udstedt et anløbsforbud over for et skib, kan  

 Søfartsstyrelsen give tilladelse til anløb af en bestemt dansk havn, hvis  

 skibets fortsatte sejlads indebærer risiko for tab af menneskeliv, skade på  

 havmiljøet, bydende nødvendige sikkerhedshensyn gør det påkrævet eller med  

 henblik på at afhjælpe fejl og mangler.
 Stk. 4 . Søfartsstyrelsen ophæver et anløbsforbud, når de forhold,  

 som førte til anløbsforbudet, er bragt i orden, jf. dog § 21, stk. 2.
 Stk. 5. Søfartsstyrelsen informerer straks de øvrige EU/EØS-lande  

 om udstedelse og ophævelse af forbud mod anløb af danske havne med henblik på  

 iværksættelse af tilsvarende tiltag i disse lande.
