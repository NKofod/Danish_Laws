 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende:
§ 1.  Broen, der fører over den sydlige indsnævring af  

 Egernsund ud for Egernsund by, har midt i Egernsund et bevægeligt parti  

 udformet som en dobbeltfløjet klap med 25 m fri gennemsejlingsbredde.
Den fri  

 højde fra daglig vande til underkant af broens dragere under midten af  

 klapfaget er ca. 6 m.
I siden af klapfaget er den fri gennemsejlingshøjde ca.  

 4,8 m og under de øvrige brofag ca. 4,5 m.
Til broanlægget hører en duc  

 d'alberække af ca. 75 m længde, beliggende ved Østerhage syd for broens  

 gennemsejlingsåbning i sejlløbets østside med den nordligste duc d'albe i en  

 afstand af ca. 100 m fra broen.
Duc d'alberækken er ikke afmærket.
 Stk. 2.  Gennemsejlingsåbningen er afmærket med fyr, der  

 på den østlige pille viser grønt, fast lys og på den vestlige pille rødt,  

 fast lys.
 § 2.  Skibe og fartøjer, jfr. dog § 3, kan forlange  

 fri gennemsejling gennem broen i følgende tidsrum:
1. september - 30. april kl. 07.00-21.00, og 1. maj - 31. august kl. 07.00-23.00.
Uden for denne periode kan erhvervsfartøjer endvidere forlange broen åbnet  

 for fri gennemsejling, når der inden for den normale åbningstid er truffet  

 aftale med brovagten herom.
Gennemsejling kan dog kun forventes, når dette  

 efter brovagtens skøn kan ske uden fare for broanlæggets sikkerhed, og  

 normalt kun når vindstyrken ikke er større end 20 m/ sek.
I tvivlstilfælde  

 bør brovagten forud forhandle med det stedlige lodseri.
For så vidt  

 gennemsejling skønnes kun at burde finde sted under iagttagelse af særlige  

 forholdsregler, skal skibet eller fartøjet efterkomme de af brovagten givne  

 anvisninger.
Brovagten er berettiget til, når hensynet til landevejstrafikken  

 kræver det, at tilbageholde lystfartøjer i indtil 30 minutter, eller indtil  

 broen åbnes for anden gennemsejling.
Stk. 2.  Gennemsejling, som ikke er omfattet af stk. 1,  

 kan uden for broens normale åbningstid finde sted mod erlæggelse af en  

 afgift, hvis størrelse fastsættes af Vejdirektoratet ved Sønderjyllands  

 amtsråd efter samråd med industriministeriet.
En sådan gennemsejling skal så  

 vidt muligt aftales med brovagten inden for broens normale åbningstid.
 § 3.  Fartøjer, der ved at lægge masten ned eller hvis  

 mast er af en sådan højde, at de kan passere under broen, kan ikke kræve  

 denne åbnet.
 Stk. 2.  Alle andre skibe og fartøjer, der ønsker at  

 passere broen, skal tilkendegive dette ved i en afstand fra broen af mindst  

 1/2 sømil, eller såsnart broen er inden for synsvidde, at afgive følgende  

 signal:
 Om dagen:
 Det internationale signalflag N (eller i mangel heraf nationalflaget)  

 hejst på halv fortop og en lang og en kort tone (- .) med fløjte eller  

 tågehorn.
 Om natten:
 Et hvidt lys for boven og en lang og en kort tone (- .) med fløjte eller  

 tågehorn.
 § 4.  Når et skib eller fartøj har givet signal for at  

 tilkendegive, at broen ønskes åbnet, vil der fra den på broens vestlige  

 klappille anbragte signalmast blive afgivet følgende svarsignal såvel om  

 dagen som om natten:
 a. 1 rødt, fast lys, der betyder, at gennemsejling er forbudt.
b. 2 røde, blinkende lys, der betyder, at broen vil blive åbnet for et  

 skib kommende fra nord.
Passage må ikke finde sted, før signalet under punkt  

 c. afgives.
 c. 2 røde, faste lys, der betyder, at et skib kommende fra nord kan  

 passere broen.
d. 3 røde, blinkende lys, der betyder, at broen vil blive åbnet for et  

 skib kommende fra syd.
Passage må ikke finde sted, før signalet under punkt  

 e. afgives.
 e. 3 røde, faste lys, der betyder, at et skib kommende fra syd kan passere  

 broen.
f.
Vises der om natten foruden det under b. eller d. omhandlede signal  

 tillige et violet lys fra klappillen, eller vinkes der om dagen med et blåt  

 signalflag, betyder det, at sejlførende skibe skal bugseres gennem broen.
 Stk. 2.  Såvel om dagen som om natten vil et kraftigt  

 lydsignal ( - ) tilkendegive, at broen trods det afgivne signal for  

 gennemsejling ikke kan åbnes; så vidt forholdene tillader det, vil desuden  

 signalet for gennemsejling blive fjernet.
 Stk. 3.  Indtil passagesignalet modtages, skal skibet  

 holde sig i en afstand af mindst 100 m fra broen.
 § 5.  Broåbningen må kun passeres af et skib ad  

 gangen.
Stk. 2.  Ethvert skib, der skal passere broen, skal have  

 et anker klar til at falde.
Med hensyn til ankre, rigning, udenbordsfartøjer,  

 davider m.v. skal der være truffet alle fornødne foranstaltninger til  

 undgåelse af kollision med broen.
 § 6.  Inden for en afstand af 200 m på hver side af  

 broen må maskindrevne skibe kun gå med den for bevarelse af skibets  

 manøvreevne fornødne fart.
§ 7.  Fortøjning ved broen er forbudt.
Ligeledes er  

 det forbudt fra både og fartøjer at bestige broen samt at anvende bådshager  

 mod denne.
§ 8.  Inden for en afstand af 200 m fra broen må der  

 kun ankres, når det er bydende nødvendigt, f.eks. for at afværge påsejling af  

 broen.
Ved opankring uden for dette område må det påses, at skibet ikke  

 kommer til at ligge i sejlløbet eller så nær dette, at det under svajning  

 vanskeliggør andre skibes sikre passage gennem broen.
 Stk. 2.  Kommer et skib i drift, således at der er fare  

 for, at det tørner mod broen eller ledeværket, skal skibet såvidt muligt  

 efterkomme de anvisninger, der måtte blive givet af brovagten for at undgå  

 beskadigelse af broen.
Stk. 3.  Skibe kommende fra syd kan i tilfælde af, at  

 broen ikke kan åbnes, fortøje ved duc d'alberne ved Østerhage, men kun indtil  

 broen atter kan åbnes.
Duc d'alberne henhører under broen, og fortøjning af  

 anden årsag kræver brovagtens tilladelse.
 § 9.  I skibe og fartøjer, der befinder sig inden for  

 en afstand af 200 m fra broen, skal brovagtens givne ordrer efterkommes.
Stk. 2.  Klage over en af brovagten truffet beslutning  

 kan efterfølgende forelægges skriftligt for broudvalget.
Et af brovagten  

 givet påbud skal dog i alle tilfælde efterkommes.
 Stk. 3.  Brovagten skal under tjenesten bære uniform  

 (eller uniformskasket), der gør hans stilling kendelig.
 § 10.  I medfør af § 6, stk. 3, i lov om skibsfartens  

 betryggelse straffes overtrædelse af denne bekendtgørelse med bøde.
 § 11.  Bekendtgørelsen træder i kraft den 1. juni  

 1985.
 Stk. 2.  Bekendtgørelse nr. 207 af 22. maj 1970 om  

 sejlads gennem Egernsundbroen ophæves.
