(Til amtskommunerne, Københavns og  

 Frederiksberg kommuner samt forstanderne for hf-enkeltfagskurserne) I henhold til bekendtgørelsen nr. 304 af 3. juni 1984 om højere  

 forberedelseseksamen § 40, stk. 2 godkender direktoratet herved, at  

 undervisningen i samfundsfag fællesfag og tilvalgsfag sammenlægges på  

 følgende betingelser:
1. Undervisningen omfatter 160 timer tilrettelagt over  

 et år.
Sammenlægning af fællesfag og tilvalgsfag opføres på  

 tilbudsoversigten, der indsendes til direktoratet senest 1. maj.
Ved  

 oprettelse af hold anføres det tilsvarende ved anmeldelse af etablerede hold.
 2. Der skal samtidig ved kursus tilbydes samfundsfag i  

 normalforløb (1-årigt, jvf. bekendtgørelsens § 12 stk. 4).
 3. Undervisningen skal opfylde hf-bekendtgørelsens  

 krav til undervisningen i samfundsfag fællesfag og tilvalgsfag og følge  

 Vejledning og retningslinier for undervisningen på hf samfundsfag (RS 02-13).
4. De tre hovedområder sociologi, økonomi og politik  

 skal inddrages i undervisningen.
I mindst et af emneområderne skal  

 samfundsøkonomiske sammenhænge indgå som et centralt element.
I et emneområde  

 skal det internationale niveau inddrages.
 5. Undervisningen skal inddrage samfundsvidenskabelig  

 teori og metode.
 6. Undervisningen skal omfatte 3-4 stofområder, hvoraf  

 mindst et af stofområderne skal være et tværgående emne.
7. Eksamen: Forberedelsestiden er ca. 1/2 time,  

 eksaminationstiden er ca. 1/2 time.
Eksamensspørgsmål formuleres i  

 tilknytning til ukendt materiale.
Til eksamen opgives ca. 400 sider.
 P. d. v.
