 I medfør af § 9C, stk. 5, i ligningsloven, jfr. lovbekendtgørelse nr. 374  

 af 11. juli 1984, bestemmes følgende:
 § 1.  Fradrag efter § 9C i ligningsloven er betinget  

 af, at den skattepligtige overfor ligningsmyndigheden oplyser antallet af  

 arbejdsdage og antallet af befordrede kilometer pr. arbejdsdag mellem  

 sædvanlig bopæl og arbejdsplads (transportvejen). Uanset den skattepligtiges  

 valg af transportmiddel beregnes transportvejen på grundlag af den normale  

 transportvej ved bilkørsel.
 Stk. 2.  Ved normal transportvej ved bilkørsel forstås  

 den strækning, der skal tilbagelægges med bil, under hensyntagen til:
 § 2.  Hvis den skattepligtige på grund af de i § 1,  

 stk. 2, nævnte forhold på en del af eller på hele strækningen mellem hjem og  

 arbejdsplads må anvende færgetransport og lignende beregnes  

 befordringsfradraget for denne befordring efter § 3.
 § 3.  Den skattepligtige kan mod dokumentation  

 foretage fradrag for faktiske udgifter til færgetransport eller lignende, dog  

 således at fradraget højst kan udgøre den billigste udgift ved sådan  

 transport.
Stk. 2.  Hvis den skattepligtige til brug for yderligere  

 befordring, fordi offentlig befordring ikke kan anvendes, medbringer eget  

 transportmiddel med færgen m.v., kan udgiften hertil ligeledes mod  

 dokumentation fradrages.
Fradraget kan dog højst udgøre den billigste udgift  

 til at få eget transportmiddel medbragt.
Stk. 3.  Fradrag efter stk. 1 og 2 kan kun foretages, i  

 det omfang den daglige udgift overstiger et beløb svarende til udgiften til  

 20 km daglig befordring beregnet efter ligningslovens § 9C.
Omfatter  

 befordringsfradraget tillige fradrag efter § 1, sker begrænsningen af  

 befordringsfradraget dog i første række i denne del af fradraget.
 § 4.  Bekendtgørelsen har virkning fra og med  

 indkomståret 1985.
