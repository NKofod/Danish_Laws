 Den 29. maj 1986 undertegnedes i Beijing en overenskomst mellem Danmark og  

 Kina, i medfør af hvilken den danske regering yder Kina et statslån på 265  

 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal tilbagebetales i 50 halvårlige rater a 5.300.000  

 kroner, første gang den 1. oktober 1996, sidste gang den 1. april 2021. Lånet  

 er aftalt udnyttet til indkøb i Danmark af udstyr og tjenesteydelser til  

 gennemførelse af 15 projekter, navnlig vedrørende kraftværker, møbel- og  

 møbelbeslagfabrikker samt inden for mejerisektoren, cementindustrien og  

 fødevareindustrien.
