Bekendtgørelse om ændring af  

 tonnagegrænser for fiskeskibe i besætningsloven I medfør af § 14 i lov nr. 15 af 13. januar 1997 om skibes  

 besætning fastsættes:
§ 1. I lov om skibes besætning  

 ændres 1)	i § 9, stk. 1, "en bruttotonnage på 20 og derover, men  

 under 500" til: "en længde på 15 meter og derover men  

 under 45 meter", 2)	i § 9, stk. 2, "en bruttotonnage på 500 og derover"  

 til: "en længde på 45 meter og derover", og 3)	i § 9, stk. 3, "en bruttotonnage på 20 og derover"  

 to steder til: "en længde på 15 meter og  

 derover".
Stk. 2. Længden beregnes som 96 pct. af den totale  

 længde på en vandlinie ved 85 pct. af den mindste dybde (moulded)  

 målt fra køllinien, eller som længden fra forenden af  

 stævnen til rorstammens akse beregnet på nævnte vandlinie,  

 hvis denne længde er den største.
I skibe med styrlastighed skal  

 den vandlinie, på hvilken længden måles, være  

 parallel med den tegnede vandlinie.
 Stk.3. Personer, der ikke er i besiddelse af  

 sønæringsbevis, og som ved bekendtgørelsens  

 ikrafttræden har gjort tjeneste som fører eller styrmand i  

 skibe, der er målt under 20 bruttoregistertons, kan fortsat gøre  

 sådan tjeneste.
 § 2. Bekendtgørelsen træder i kraft den 1.  

 februar 2000.
