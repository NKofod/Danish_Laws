 Det meddeles herved, at der mellem Finansministeriet og Statsansattes  

 Kartel, Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation den 19. maj 1995 er indgået aftale om en styrket videre-  

 og efteruddannelsesindsats i staten.
 Aftalen med bilag er optrykt som bilag.
 Aftalens parter er enige om at udarbejde en fælles vejledning om  

 ordningen.
Finansministeriet Den 22. maj 1995 P.M.V.
 E.B.
Peter Friis AFTALE OM EN STYRKET VIDERE- OG EFTERUDDANNELSESINDSATS I STATEN For at forbedre statsansattes muligheder for videre- og efteruddannelse i  

 mere systematiske og længerevarende forløb og samtidig sikre større  

 jobrotation ved besættelse af ledige stillinger, er det aftalt at udbygge  

 ordningen om statslig uddannelsesorlov med løn.
Det er derfor aftalt, at:
 § 1.  Der afsættes en pulje på 68 mio. kr. til videre-  

 og efteruddannelse (VEU-midler). VEU-midler anvendes til lønopfyldning under  

 videre- og efteruddannelse af mere end 5 dages varighed.
 § 2.  VEU-midler kan således anvendes til at supplere  

 den ydelse, som medarbejdere oppebærer under uddannelse/uddannelsesorlov i  

 henhold til lov om orlov, lov om arbejdsmarkedsuddannelser og lov om  

 voksenuddannelsesstøtte.
Stk. 2 .  Er der enighed om at anvende VEU-midler til  

 uddannelse, hvor medarbejderen ikke oppebærer godtgørelse, forudsættes det,  

 at ansættelsesmyndigheden yder et beløb svarende til godtgørelsen § 3.  Det er et krav for at anvende VEU-midler, at der  

 ansættes en afløser.
Stk. 2.  Udgangspunktet er, at afløseren erstatter den  

 person, der er på orlov.
Der er dog mulighed for at fravige dette, hvis det  

 skønnes hensigtsmæssigt for institutionens drift.
 Stk. 3.  Det er dog en forudsætning, at der sker  

 genbesættelse i et omfang svarende til det antal uger, en medarbejder har  

 haft orlov.
 § 4.  VEU-midler kan ikke anvendes i forbindelse med  

 afholdelse af virksomhedsinterne kurser og lignende.
§ 5.  VEU-midler bruges således, at medarbejderen  

 sikres normal løn (herunder optjening af pensions- og lønanciennitet) under  

 uddannelse/uddannelsesorlov.
En bevilling af VEU-midler svarer således til  

 forskellen mellem orlovsydelse/uddannelsesgodtgørelse og den pågældendes  

 normale løn, det vil sige ekskl. særlige ydelser, overarbejdsbetaling mv.
§ 6.  Når VEU-midlerne anvendes på uddannelsesforløb,  

 hvor medarbejderen kan opnå godtgørelse, får de statslige institutioner  

 dækket sine fulde merudgifter.
For uddannelsesforløb hvor medarbejderen ikke  

 kan opnå godtgørelse, dækkes et beløb svarende til forskellen mellem  

 merudgiften og den gældende godtgørelse.
§ 7.  For hvert ministerområde udmeldes en  

 maksimumsgrænse for antallet af VEU-uger i perioden.
Maksimumsgrænsen for  

 samtlige ministerområder vil i overenskomstperioden svare til 47.000 uger  

 (svarende til 68 mill.kr., jf. § 1).
 § 8.  Der nedsættes en arbejdsgruppe med  

 repræsentanter fra Centralorganisationernes Fællesudvalg (CFU) og  

 Finansministeriet, som inden udgangen af april måned 1995 fastlægger de  

 overordnede retningslinier for anvendelse af VEU-midler.
 Stk. 2.  Arbejdsgruppen har endvidere til opgave at  

 sikre god information om ordningen til statens ansatte.
 § 9.  CFU har fuld indsigt i VEU-midlernes anvendelse  

 og mulighed for indsigelse, såfremt der forekommer utilsigtet brug af  

 midlerne.
 § 10.  For at styrke udbuddet af videre- og  

 efteruddannelse for længerevarende uddannede i staten er det besluttet at  

 nedsætte et efteruddannelsesudvalg for længerevarende uddannede (ELU), jf.  

 bilag 1.
 § 11.  VEU-midler afsættes som en midlertidig ordning,  

 der løber til og med udgangen af finansåret 1996. Det vil sige, at aftaler om  

 brug af VEU-midler skal være indgået senest den 31. december 1996, og orloven  

 skal være påbegyndt den 31. marts 1997.
 Stk. 2.  Såfremt der i perioden ændres i de ovennævnte  

 love, tages følgevirkninger af dette op til drøftelse mellem parterne.
København den 19. maj 1995 Statsansattes Kartel Finansministeriet Ove Hygum Mogens Lykketoft Statstjenestemændenes Centralorganisation II Bjørn Wikkelsøe Jensen Akademikernes Centralorganisation Søren Vang Rasmussen Lærernes Centralorganisation Anni Herfort Andersen Overenskomstansattes Centralorganisation Finn Busse Jensen Bilag 1 Bestemmelser for det statslige Efteruddannelsesudvalg for  

 Længerevarende Uddannede (ELU):
Målgruppe 1. Det statslige efteruddannelsesudvalg for længerevarende  

 uddannede har til formål at arbejde for ansatte i staten mv., der ikke  

 er omfattet af lov om arbejdsmarkedsuddannelser.
Opgaver 2. Udvalget har til opgave, a. at følge udviklingen i de statslige institutioners opgaver og  

 deraf følgende efteruddannelsesbehov b. at medvirke til frembringelse af relevante uddannelsestilbud.
 Det kan f.eks. ske ved:
- at tage kontakt til universiteter, højere læreanstalter og private  

 kursusudbydere for at indgå aftaler om udbud af relevant efter- og  

 videreuddannelse rettet til de statsansatte, - at iværksætte forsøgs- og udviklingsaktiviteter, - at være behjælpelig med meritoverførsler mv.
 c. at sikre at information om de uddannelsestilbud, som allerede  

 findes til medarbejdere med en længere uddannelse, mere effektivt kommer til  

 at indgå i de enkelte institutioners uddannelsesplanlægning.
 Det kan f.eks. være:
- benyttelse af bestående udbud under Åben Uddannelse - bedre kendskab til »tom plads«-ordningen - »§ 4-uddannelser« på universiteterne.
- relevante uddannelsestilbud fra private kursusudbydere Udvalgets sammensætning mv.
 3. Efteruddannelsesudvalget sammensættes af parterne, idet  

 Finansministeriet og Centralorganisationernes Fællesudvalg (CFU) hver udpeger  

 4 medlemmer.
 Størrelsen af udvalget kan af hver af parterne (Finansministeriet og CFU)  

 til enhver tid tages op til drøftelse parterne imellem.
 En repræsentant kan ved møder i udvalget lade sig repræsentere ved en  

 stedfortræder, såfremt repræsentanten af presserende grunde ikke kan deltage  

 i mødet.
 Udvalget kan efter behov udpege et antal uafhængige, særligt sagkyndige  

 til at deltage i udvalgets arbejde med henblik på spørgsmål af faglig art.
4. Af og blandt efteruddannelsesudvalgets medlemmer vælges for en  

 periode af to år en formand og en næstformand.
Hvis det udvalgsmedlem, der  

 vælges som formand, er valgt/udpeget af Finansministeriet, vælges  

 næstformanden blandt CFU's udvalgsmedlemmer og vice versa.
 Formandskabet henholdsvis næstformandskabet alternerer mellem  

 Finansministeriet og CFU efter aftale mellem parterne.
 5. Efteruddannelsesudvalget er besluttende myndighed i alle  

 forhold, der vedrører udvalgets virksomhed.
 Formanden og næstformanden udgør efteruddannelsesudvalgets  

 forretningsudvalg, og de kan i forening træffe afgørelse på udvalgets vegne i  

 sager, der ikke kan afvente det næste møde i efteruddannelsesudvalget.
 Efteruddannelsesudvalget orienteres om sådanne beslutninger senest ved det  

 næstfølgende møde i udvalget.
Sekretariat 6. Der oprettes et sekretariat, der placeres på Nørre Voldgade 29,  

 5. sal.
 7. Efteruddannelsesudvalget træffer afgørelse om ansættelse (inkl.  

 løn- og ansættelsesvilkår) og afskedigelse efter indstilling fra  

 forretningsudvalget.
Aftalens parter udnævner i enighed en leder, der fører dagligt  

 ledelsestilsyn med sekretariatet.
Ledelsestilsynet udøves i samarbejde mellem  

 en repræ-sentant udpeget af henholdsvis Finansministeriet og CFU Den daglige leder kan deltage i efteruddannelsesudvalgets og  

 forretningsudvalgets møder.
Sekretariatets opgaver 8. Sekretariatets opgaver vil blandt andre være, - at yde almindelig sekretariatsbetjening af efteruddannelsesudvalget, - at udarbejde ideoplæg som grundlag for initiativer for udvalget, - at udarbejde statistisk materiale til belysning af uddannelsesbehov, - at holde kontakt til væsentlige udbydere af efteruddannelse, - at sikre iværksættelse af konkrete udviklingsprojekter, - at vejlede og rådgive statsinstitutioner og disses medarbejdere om  

 efteruddannelsesforhold for længerevarende uddannede, samt - at følge op på aktiviteter, som udvalget måtte beslutte.
 Sekretariatets finansiering mv.
 9. Sekretariatets virksomhed finansieres af parterne efter aftale  

 mellem disse.
 Der udarbejdes årlige budgetter for efteruddannelsesudvalgets virksomhed,  

 Budgettet, der vedtages af efteruddannelsesudvalget, skal godkendes af  

 parterne.
Der oprettes et særskilt regnskab for efteruddannelsesudvalgets  

 virksomhed.
Regnskabsperioden er 1. april - 31. marts.
10. Regnskabet skal revideres af en statsautoriseret revisor,  

 hvorefter det forelægges til godkendelse i efteruddannelsesudvalget.
Det  

 reviderede og godkendte regnskab tilstilles parterne.
 Efteruddannelsesudvalget kan meddele en eller flere af de i sekretariatet  

 ansatte medarbejdere hel eller delvis underskriftsberettigelse.
Sekretariatets størrelse 11. Sekretariatet består af to sagsbehandlere samt administrativ  

 assistance.
(* 1) Udsendt som Fmst. 24/95 (* 2) Omtalt i Personaleadministrativ Vejledning, Kap. 8.
