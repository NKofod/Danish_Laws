Regulativets område § 1.  Nærværende regulativ gælder for fiskeriet i  

 Klejtrup Sø samt i tilløbet Lille Mølle Bæk så langt op, som lodsejerne til  

 søen ejer dens bred og tillige for fiskeriet i søens afløb så langt ned, som  

 bredden tilhører Klejtrup Vandmølle.
Bestemmelser om fiskeriet § 2.  Enhver lodsejer har med de af den gældende  

 lovgivning og nærværende regulativ følgende indskrænkninger ret til personlig  

 og ved sin husstand at drive fiskeri på sin egen sølod.
Denne ret kan  

 lodsejeren bortforpagte til en anden lodsejer efter forud derom til formanden  

 for bestyrelsen given meddelelse, jf. dog gældende ferskvandsfiskerilov.
Alle  

 andre har kun ret til at fiske inden for regulativets område, når de har løst  

 fiskekort.
 Stk. 2.  Fiskekort kan udstedes med gyldighed for een  

 dag, een uge eller een måned, og de giver kun ret til fiskeri med kolpetøj,  

 blink, dyp, flue eller almindeligt medetøj.
Stk. 3.  Fiskekort løses hos formanden.
Priser på  

 fiskekort, stangekort, rusekort, kort til ålekroge m.m., bidrag fra ejeren af  

 ålekisten samt medlemsbidrag fastsættes på den årlige generalforsamling.
 Stk. 4.  Ret til ålestangning fra isen kan ligeledes  

 indrømmes ikke-medlemmer mod løsning af stangekort, der gælder for eet år og  

 betales med den på den ordinære generalforsamling fastsatte pris.
 § 3.  Fiskeri og stangning i rørbevoksningen samt i  

 indløbet til Klejtrup Mølle er forbudt, ligesom stangning fra båd er forbudt.
 § 4.  Al slags voddragning og fiskeri med andet  

 redskab, der bevæges gennem vandet langs bunden, er forbudt hele året.  

 Lodsejerne har ret til fælles udfiskning med vod, når beslutning derom tages  

 på en lovlig afholdt generalforsamling, jf. gældende ferskvandsfiskerilov.
 § 5.  Efter bestyrelsens nærmere bestemmelse udsættes  

 der årlig fiskeyngel i søen.
Foreningens indre forhold § 6.  Den ved nærværende regulativs vedtagelse  

 opståede fiskeriforening benævnes »Fiskeriforeningen for Klejtrup  

 Sø«.
Medlem af foreningen er enhver, som er lodsejer til søen.
§ 7.  Foreningen ledes af en bestyrelse, bestående af  

 3 medlemmer af foreningen; disse vælges på den ordinære generalforsamling med  

 simpel majoritet for 2 år ad gangen.
Genvalg kan finde sted.
Bestyrelsen  

 bidrager sit til, at nærværende regulativ efterkommes og påser bl.a., at de  

 påbudte ålepas er til stede og i orden inden for foreningens område.
Stk. 2.  Når bestyrelsen er valgt, skal der ske  

 indberetning til Fiskeriministeriet, om hvem der er valgt til medlemmer af  

 bestyrelsen, ligesom der skal gøres indberetning til ministeriet om senere  

 stedfundne ændringer i bestyrelsens sammensætning.
Dersom regulativets  

 bestemmelser om valg af bestyrelsen ikke overholdes, kan fiskeriministeren,  

 hvis der ikke inden 6 måneder efter derom fremsat henstilling fra  

 Fiskeriministeriet vælges en bestyrelse, efter fristens udløb ophæve  

 regulativet, hvilket ved fiskeriministerens foranstaltning bringes til  

 almindelig kundskab for alle vedkommende.
Stk. 3.  Bestyrelsen vælger af sin midte en formand og  

 en kasserer.
Formanden skal straks efter sit valg meddele dette samt sin  

 adresse til Fiskeriministeriet.
§ 8.  Ordinær generalforsamling afholdes hvert år i  

 marts måned og sammenkaldes af formanden skriftlig med 8 dages varsel.  

 Ekstraordinær generalforsamling bekendtgøres på samme måde som den ordinære  

 og sammenkaldes af formanden efter anledning.
Der tilstilles  

 Fiskeriministeriet meddelelse om indkaldelse til generalforsamling tilligemed  

 dagsorden for mødet.
Fiskeriministeriet har ret til at lade en repræsentant  

 overvære generalforsamlingen og deltage i forhandlingerne, men han har ingen  

 stemmeret.
 § 9.  Enhver lovlig varslet generalforsamling er  

 beslutningsdygtig (skriftlig fuldmagt er gyldig) og tager sine beslutninger  

 med simpel majoritet, jf. dog gældende ferskvandsfiskerilov.
 § 10.  Priser på fiskekort, stangekort, rusekort, kort  

 til ålekroge m.m. bidrag fra ejeren af ålekisten samt medlemsbidrag  

 fastsættes på den årlige generalforsamling.
§ 11.  Foreningens regnskab, der føres for  

 kalenderåret, skal vedtages af bestyrelsen.
Bestyrelsens medlemmer er  

 solidarisk ansvarlige for foreningens midler (indskud og fiskekort).  

 Regnskabet fremlægges til godkendelse på den ordinære generalforsamling.
 Stk. 2.  Alle omkostninger, der flyder af dette  

 regulativ, afholdes af foreningens kasse.
 § 12.  Foranstående i.h.t. § 54 i lov nr. 66 af 23.  

 marts 1965 om ferskvandsfiskeri ændrede regulativ godkendes herved.
 Stk. 2.  Det ændrede regulativ træder i kraft den 1.  

 december 1987.
Fiskeriministeriet, den 12. oktober 1987 P.
M.
V.
 e.b.
