Resumé A anmodede Generaldirektoratet for Post- og Telegrafvæsenet (P  

 & T) om aktindsigt i en række nærmere angivne dokumenter.
A fik helt  

 eller  

 delvist afslag på aktindsigt i nogle af dokumenterne under henvisning til  

 offentlighedslovens § 7 om interne arbejdsdokumenter og § 12, stk. 1, nr. 2,  

 om  

 oplysninger af væsentlig økonomisk betydning.
 Ombudsmanden udtalte, at det bør undersøges, hvorvidt der kan  

 gives delvis aktindsigt i interne arbejdsdokumenter efter offentlighedslovens  

 §  

 11, stk. 1, vedrørende oplysninger om faktiske omstændigheder af væsentlig  

 betydning for sagsforholdet eller i kraft af meroffentlighedsprincippet i  

 offentlighedslovens § 4, stk. 1.
I forbindelse med nogle af dokumenternes undtagelse fra  

 aktindsigt efter offentlighedslovens § 7, nr. 2, opstod spørgsmål om,  

 hvorvidt  

 ad hoc-gruppen vedrørende revision af telefonselskabernes  

 regnskabsreglementer  

 samt økonomi- og planlægningsudvalget under Statens Teleråd kunne betragtes  

 som  

 selvstændige myndigheder.
Dette fandtes at være tilfældet.
Ombudsmanden  

 vurderede navnlig spørgsmålet ud fra organernes sammensætning og funktion, og  

 udtalte sig tillige om betydningen af videregivelse af interne  

 arbejdsdokumenter  

 til andre myndigheder.
 Ombudsmanden påpegede, at anvendelse af undtagelsesbestemmelsen i  

 offentlighedslovens § 12, stk. 1, nr. 2, forudsætter en konkretisering af den  

 økonomiske tabsrisiko, og at P & T burde have foretaget en sådan  

 konkretisering.
 Ombudsmanden henstillede til P & T at tage sagen op til  

 fornyet overvejelse. (J. nr. 1992-982-801).
Aktindsigt i bl.a. interne dokumenter hos P&T.
Organer  

 selvstændige myndigheder? A klagede i skrivelse af 10.  

 april 1992 over, at Generaldirektoratet for Post- og Telegrafvæsenet havde  

 afslået at give aktindsigt i nogle dokumenter.
Det fremgik af sagen, at A i  

 skrivelse af 3. februar 1992 anmodede generaldirektoratet om aktindsigt i  

 nogle  

 nærmere angivne journaler og dokumenter.
Generaldirektoratet fremsendte med  

 skrivelse af 13. februar 1992 kopi af journalerne samt af visse af de ønskede  

 dokumenter.
Om de øvrige dokumenter anførtes bl.a. følgende i skrivelsen:
"Der vedlægges kopi af  

 de ønskede skrivelser fra KTAS af 16. februar 1989 og fra JT af 3. marts 1989  

 til generaldirektoratet.
Ligesom ved aktindsigten i 1990 falder visse afsnit  

 inden for § 12 i offentlighedsloven, hvorfor disse afsnit er tildækket.
 ...
 Hvad angår de øvrige ønsker  

 om materiale kan følgende oplyses:
ad. - KTAS' notat af 10. januar 1989 Generaldirektoratet har ikke  

 modtaget det pågældende notat fra KTAS.
..." Generaldirektoratet  

 fremsendte med skrivelse af 17. februar 1992 til A kopi af KTAS' notat af 10.  

 januar 1989. I skrivelsen anførtes bl.a. følgende:
 "I fortsættelse af  

 generaldirektoratets brev af 13. februar 1992 vedlægges kopi af KTAS-notatet  

 af  

 10. januar 1989, som på grund af en beklagelig fejl ikke var medsendt brevet.
Visse afsnit af notatet  

 indeholder oplysninger om drifts- og forretningsforhold, som det er af  

 væsentlig økonomisk betydning for KTAS, at der ikke gives aktindsigt i,  

 hvorfor  

 disse afsnit i henhold til § 12, stk. 1, nr. 2, og stk. 2, i  

 offentlighedsloven  

 er tildækket." Den 19. februar 1992 klagede  

 A over, at generaldirektoratet ved skrivelserne af 13. og 17. februar 1992  

 delvist havde afslået at give A aktindsigt i visse dokumenter.
 Den 19. marts 1992 besvarede  

 generaldirektoratet A's klage af 19. februar 1992. Generaldirektoratet  

 anførte  

 bl.a. følgende:
 "I Deres brev af 19.  

 februar klager De over, at dele af visse dokumenter vedrørende  

 televirksomhedernes hybridnetregnskaber i generaldirektoratets brev af 13.  

 februar 1992 er blevet tildækket og således unddraget aktindsigt, hvilket De  

 mener er i strid med offentlighedslovens bestemmelser.
 Det drejer sig om KTAS' brev  

 af 16. februar 1989 og Jydsk Telefons brev af 3. marts 1989 til  

 generaldirektoratet,  

 som De modtog vedlagt brevet af 13. februar 1992, samt et KTAS-notat af 10.  

 januar 1989, som De modtog ved brev af 17. februar 1992.
 ...
 Endelig klager De over, at  

 generaldirektoratet fejlagtigt har oplyst, at KTAS' notat af 10. januar 1989  

 ikke var modtaget i generaldirektoratet.
 Efter at have gennemgået  

 sagens akter er det generaldirektoratets opfattelse, at Deres anmodning om  

 aktindsigt af 3. februar 1992 er blevet behandlet i overensstemmelse med  

 gældende regler på området.
De pågældende afsnit i de  

 omtalte dokumenter var blevet tildækket - og således unddraget aktindsigt - i  

 henhold til § 12 i offentlighedsloven, hvorefter oplysninger, der er af  

 væsentlig økonomisk betydning for televirksomhederne, kan undtages  

 aktindsigt.  

 De pågældende dokumenter har alle været sendt til høring i  

 televirksomhederne,  

 og tildækningen er sket på begæring fra disse.
Dette er helt i  

 overensstemmelse  

 med loven.
Deres klagepunkt vedrørende  

 det manglende notat af 10. januar 1989 fra KTAS er helt korrekt.
Fejlen blev  

 imidlertid erkendt af sagsbehandleren og beklaget mundtligt den 14. februar  

 1992 og skriftligt den 17. februar 1992, hvor De modtog det pågældende  

 notat." A anmodede ved skrivelse af  

 14. februar 1992 generaldirektoratet om aktindsigt i nogle yderligere,  

 nærmere  

 angivne dokumenter.
Ved skrivelse af 26. februar 1992 meddelte  

 generaldirektoratet A, at man forventede at kunne sende materiale til A om  

 ca.  

 to uger, da der var tale om et betydeligt antal dokumenter, der først skulle  

 vurderes enkeltvis.
Generaldirektoratet meddelte  

 A ved skrivelse af 17. marts 1992 aktindsigt i nogle af de omhandlede  

 dokumenter og afslog at give aktindsigt - enten helt eller delvist - i de  

 øvrige dokumenter.
Generaldirektoratet anførte bl.a. følgende i skrivelsen:
 "I fortsættelse af  

 generaldirektoratets brev af 26. februar 1992 vedrørende Deres anmodning om  

 aktindsigt den 14. februar 1992 vedlægges kopi af følgende dokumenter i  

 journal  

 nr. 9351-4 vedrørende televirksomhedernes regnskabsreglementer:
 Brev af 4.1.1984 fra Ministeriet for  

 Offentlige Arbejder vedlagt notits af 19.11.85 fra T-Ø, der er et internt  

 dokument, som er unddraget aktindsigt, jf. nedenfor.
 Brev af 14.11.85 fra Statens Teleråd, vedlagt  

 notits af 20.11. 1985, der er et internt dokument, som er unddraget  

 aktindsigt,  

 jf. nedenfor.
Breve til Statens Teletjeneste og  

 Teleinspektionen af 9.2. 1988, vedlagt notits fra ST II, der er et internt  

 dokument, som er unddraget aktindsigt, jf. nedenfor.
Bilaget til brevene er  

 ikke medsendt, da det indeholder oplysninger, som det er af væsentlig  

 økonomisk  

 betydning for televirksomhederne, at der ikke gives aktindsigt i, hvorfor det  

 i  

 henhold til § 12, stk. 1, nr. 2, i offentlighedsloven er unddraget  

 aktindsigt.
Brev af 29.2.1988 fra ST.
Bilaget er ikke  

 medsendt, da det indeholder oplysninger, som det er af væsentlig økonomisk  

 betydning for televirksomhederne, at der ikke gives aktindsigt i, jf. pkt. 7.
Brev af  

 6.5.1988 til Finansministeriet vedlagt notits af 6.5.1988 fra FØ, der er et  

 internt dokument, som er unddraget aktindsigt, jf. nedenfor.
Bilaget er ikke  

 medsendt, da det indeholder oplysninger, som det er af væsentlig økonomisk  

 betydning for televirksomhederne, at der ikke gives aktindsigt i, jf. pkt. 7.
Breve af  

 1.3.1989 til Fyns Telefon, Jydsk Telefon og Tele Sønderjylland.
Et afsnit i  

 brevene indeholder oplysninger om drifts- og forretningsforhold, som det er  

 af  

 væsentlig økonomisk betydning for televirksomhederne, at der ikke gives  

 aktindsigt i, hvorfor dette afsnit i henhold til § 12, stk. 1, nr. 2, og stk.  

 2, i offentlighedsloven er tildækket.
Breve af  

 14.3.1989 til KTAS, Jydsk Telefon, Fyns Telefon og Tele Sønderjylland.
I  

 anmodningen om aktindsigt er anført ønske om at modtage kopi af skrivelse af  

 14.3.1989 til ST II 860. Som det fremgår af den tilsendte journal findes kun  

 de  

 ovenfor anførte breve til televirksomhederne på denne dato, hvorfor disse  

 fremsendes, da generaldirektoratet formoder, at det drejer sig om en  

 fejlskrivning i anmodningen.
Det kan i den forbindelse oplyses, at det i  

 journalen opførte dokument  

  

 20.4.1989  

  

 ,  

 ST II 860, er et internt dokument, som er unddraget aktindsigt, jf. nedenfor.
Vedrørende aktindsigt i interne dokumenter Ad. anmodninger om aktindsigt  

 i følgende dokumenter:
Dokumenterne 19.11.1985 fra  

 T-Ø, ST I notits af 20.11.1985, 18.12.1985 fra T-Ø, 5.8.1986 til FØ og ST II,  

 8.8.1986 fra FØ, 9.3.1987 fra ST II, 30.10.1987 fra H.P.
ST II, 19.1.1988 fra  

 HP, 9.2.1988 fra ST II, 29.2.1988 fra ST II, 10.3.1988 fra ST II, 6.5.1988  

 fra  

 FØ, 20.6.1988 til ST II og FØ, 27.2.1989 til TM og FØ, 3.3.1989 fra FØ og  

 22.4.  

 1989 til ST II er alle interne dokumenter mellem afdelinger i  

 generaldirektoratet (og fra før 1986 i den daværende Telestyrelse). I henhold  

 til offentlighedslovens § 7 omfatter retten til aktindsigt ikke en myndigheds  

 interne arbejdsdokumenter såsom dokumenter, der udarbejdes af en myndighed  

 til  

 eget brug, eller brevveksling mellem forskellige enheder inden for samme  

 myndighed.
Da de ovenfor anførte  

 dokumenter er omfattet heraf, kan begæringen om aktindsigt ikke imødekommes.  

 I  

 enkelte tilfælde, jf. punkterne 2, 7 og 11, er dokumenterne vedlagt breve til  

 eller fra generaldirektoratet, hvorfor der i disse tilfælde er imødekommet  

 aktindsigt efter de i øvrigt gældende regler." Generaldirektoratet oplyste  

 over for mig, at det beroede på en fejl, at 2. Styringsafdelings notits af  

 12.  

 april 1989 til Telefonkontoret i skrivelsen af 17. marts 1992 omtaltes som  

 dokumenter af 20. og 22. april 1989.
 I A's klage til mig anførte  

 A, at klagen særligt vedrørte afslaget på aktindsigt i visse dele af KTAS'  

 notat af 10. januar 1989, KTAS' skrivelse af 16. februar 1989 og Jydsk  

 Telefons  

 skrivelse af 3. marts 1989, men klagen angik dog også de øvrige afslag på  

 aktindsigt.
A gjorde gældende, at det er  

 klart i strid med reglerne, at der gives afslag på anmodning om aktindsigt i  

 dokumenter, som åbenlyst handler om regnskabsprincipper og regnskabsregler  

 for  

 hybridnettet, idet disse allerede burde være fuldt belyst i de officielle  

 regnskaber for hybridnettet, der hvert år offentliggøres i  

 telefonselskabernes  

 årsregnskaber.
A fremhævede i den forbindelse, at det er entydigt fastlagt i  

 reglerne for hybridnettet, at hybridnettet skal betragtes som en særskilt  

 økonomisk enhed med fuld omkostningsdækning, og A spurgte, hvilket formål de  

 særlige regnskaber for hybridnettet tjener, når grundlaget for regnskaberne  

 ikke er kendt.
Da hybridnettet er et monopol for telefonselskaberne, er  

 argumentet om, at det kan være økonomisk skadeligt for telefonselskaberne,  

 hvis  

 visse af oplysningerne offentliggøres, efter A's opfattelse "helt hen i  

 vejret". A fandt således, at det var tvivlsomt, om det kunne  

 sandsynliggøres, at offentliggørelsen ville være økonomisk skadelig for  

 telefonselskaberne.
 Angående de dokumenter, der  

 efter generaldirektoratets opfattelse er interne arbejdsdokumenter, gjorde A  

 gældende, at en lang række af dem er modtaget fra eller sendt til f.eks.  

 Statens Teletjeneste, som er en anden myndighed end generaldirektoratet, og  

 derfor er de ikke interne arbejdsdokumenter.
 Endelig klagede A over, at  

 generaldirektoratet i sin første skrivelse oplyste, at man ikke havde  

 modtaget  

 KTAS' notat af 10. januar 1989, selv om det klart fremgik af  

 generaldirektoratets egne journaler, at man faktisk havde modtaget notatet.
 Generaldirektoratet anførte i  

 skrivelsen af 4. maj 1992 bl.a. følgende:
 "Vedrørende klagen over  

 vor behandling af anmodningen om aktindsigt af 3. februar 1992 henvises til  

 brev herfra til (A) af 19. marts 1992.
 Med hensyn til unddragelsen  

 af aktindsigt i interne dokumenter i forbindelse med anmodningen om  

 aktindsigt  

 af 14. februar 1992 skal det i tilknytning til brev herfra af 17. marts 1992  

 oplyses, at de anvendte forkortelser T-Ø, ST I, ST II, FØ og TM er  

 forkortelser  

 for afdelinger i generaldirektoratet (og fra før 1986 i den daværende  

 Telestyrelse).
Når (A) i sit brev til  

 ombudsmanden anfører, at en lang række af afslagene vedrører dokumenter  

 modtaget fra og afsendt til f.eks.
Statens Teletjeneste, må dette bero på en  

 misforståelse.
ST I og ST II er forkortelser for "Styringsafdeling  

 I"  

 og "Styringsafdeling II", T-Ø er forkortelse for økonomiafdelingen  

 i  

 den daværende Telestyrelse, medens FØ og TM er forkortelserne for henholdsvis  

 Finans- og Økonomiafdelingen og Trafik- og Markedsafdelingen i det daværende  

 generaldirektorat.
 (A) anfører yderligere, at  

 telefonselskabernes hybridnetsleverance ikke er udsat for konkurrence fra  

 anden  

 side, hvorfor en anvendelse af offentlighedslovens undtagelsesbestemmelser  

 betegnes som helt hen i vejret.
Generaldirektoratet kan i den  

 anledning oplyse, at fællesantenneanlægs egen modtagning af programmer - det  

 være sig danske programmer, nabolandenes programmer eller satellitprogrammer  

 -  

 i allerhøjeste grad er udtryk for en konkurrence på området.  

 Konkurrencesituationen illustreres af vedlagte statistiske materiale, der  

 viser  

 udviklingen i antallet af husstande tilknyttet fællesantenneanlæg tilsluttet  

 hybridnettet og husstande tilknyttet fællesantenneanlæg med egen modtagning  

 af  

 programmer fra kommunikationssatellitter." A anførte i skrivelsen af 21.  

 maj 1992 bl.a. følgende:
 "1. Vedr. interne  

 dokumenter, som er undtaget aktindsigt:
Generaldirektoratet omtaler i  

 sin skrivelse af 4. maj 1992, at mange af de nævnte dokumenter stammer fra  

 det  

 daværende generaldirektorat og fra den daværende Telestyrelse.
Idet hele to  

 instanser nævnes, må der i dag være aktindsigt til mindst det ene sted, da  

 det  

 drejer sig om to forskellige administrative enheder.
 2. Vedr. afslag på aktindsigt  

 begrundet med hensyn til konkurrencen og økonomisk skadeforvoldende  

 oplysninger:
 Jeg kan ikke forestille mig,  

 at generaldirektoratet kan sandsynliggøre, at offentliggørelse af oplysninger  

 vil være skadeforvoldende af følgende årsager:
 De ønskede oplysninger drejer  

 sig  

  

 ikke  

  

 om konkurrencerelaterede  

 forhold, som f.eks. takst-strukturer, takst-beregninger, beregninger af  

 rentabilitet i særskilte, afgrænsede projekter, som ligger i direkte  

 konkurrence, eller om detaljerede talmæssige økonomiske oplysninger.
De oplysninger, jeg har søgt  

 om aktindsigt i, drejer sig alene om overordnede oplysninger om regnskabs-  

  

 principper.
Forhold, som allerede burde  

 være fuldt belyst i de regnskaber, telefonselskaberne offentliggør.
De  

 indeholder særskilte regnskaber for hybridnettet.
Uden en forklaring af  

 regnskabsprincipper er disse regnskaber intetsigende og opfylder ydermere på  

 udvalgte punkter ikke ord og ånd i årsregnskabsloven.
Desuden indeholder nogle af  

 dokumenterne måske overordnede økonomiske oplysninger om den totale økonomi i  

 hybridnettet, som alligevel mere eller mindre oplyses i de officielle  

 regnskaber.
Ydermere er hybridnettet netop ikke et normalt konkurrenceområde.  

 Telefonselskaberne opdeler netop selv hybridnettet i to dele, monopoldelen og  

 konkurrencedelen.
De oplysninger, jeg har søgt om aktindsigt i, omhandler  

 alene  

 monopoldelen, hvor der skal være fuld brugerbetaling og  

 omkostningsdækning." Generaldirektoratet fremsatte  

 i skrivelsen af 3. juni 1992 følgende bemærkninger til A's skrivelse af 21.  

 maj  

 1992:
"  

  

 ad 1 Det kan oplyses, at  

 betegnelserne "det daværende generaldirektorat" og "den  

 daværende Telestyrelse" i generaldirektoratets brev af 4. maj 1992  

 udelukkende havde det formål at give et billede af de omtalte afdelingers  

 organisatoriske tilhørsforhold.
Telestyrelsen var betegnelsen for  

 telekommunikationssiden af generaldirektoratet før 1. juni 1986. Herefter  

 blev  

 generaldirektoratet organiseret i en række nye afdelinger.
I forbindelse med  

 dannelsen af Tele Danmark A/S blev generaldirektoratet pr. 1. januar 1991  

 omorganiseret til det nuværende generaldirektorat.
 De foretagne  

 organisationsændringer har således alle været ændringer inden for samme  

 organisatoriske enhed - Generaldirektoratet for P&T - og har derfor ikke  

 haft indflydelse på adgangen til aktindsigt i internt materiale.
ad 2 Der henvises til  

 generaldirektoratets brevveksling med (A) samt vort brev af 4. maj  

 1992." Jeg udtalte herefter  

 følgende:
 "Efter § 4, stk. 1, i  

 lov nr. 572 af 19. december 1985 om offentlighed i forvaltningen  

 (offentlighedsloven) kan enhver forlange at blive gjort bekendt med  

 dokumenter  

 i sager, der er indgået til eller oprettet af en forvaltningsmyndighed.  

 Undtagelser fra adgangen til aktindsigt følger af lovens kapitel 3.
 Afslagene på (A's) begæringer  

 om aktindsigt blev givet under henvisning til § 7 og § 12, stk. 1, nr. 2.
Efter § 7 omfatter retten til  

 aktindsigt ikke en myndigheds interne arbejdsdokumenter.
Som interne  

 arbejdsdokumenter anses bl.a. dokumenter, der udarbejdes af en myndighed til  

 eget brug, og brevveksling mellem forskellige enheder inden for samme  

 myndighed, jf. § 7, nr. 1 og 2.
 Ministeriet for offentlige  

 Arbejders cirkulære nr. 149 af 14. september 1981 om styrelsen af Post- og  

 Telegrafvæsenet indeholdt følgende bestemmelse i § 2, stk. 2:
"Generaldirektoratet er  

 sammensat af en anlægsafdeling, en drifts- og markedsafdeling, en økonomi- og  

 planlægningsafdeling, en administrations- og personaleafdeling, en  

 telestyrelse  

 samt en revisionstjeneste.
Telestyrelsen ledes af en teledirektør, medens de  

 øvrige afdelinger ledes af hver sin direktør.
Revisionstjenesten ledes af en  

 revisionschef.
Teledirektøren og direktørerne samt revisionschefen har  

 direkte  

 referat til generaldirektøren og er over for denne ansvarlig for ledelsen af  

 deres respektive ansvarsområder." Cirkulæret blev ophævet ved  

 Ministeriet for offentlige Arbejders cirkulære nr. 69 af 30. maj 1986 om  

 Post-  

 og Telegrafvæsenets organisation.
I dette cirkulæres § 1 er det fastlagt, at  

 Post- og Telegrafvæsenet består af et generaldirektorat og følgende  

 statsvirksomheder: Teleinspektionen, Statens Teletjeneste, Tele  

 Sønderjylland,  

 Postvæsenet, Postgiro og Anlægs- og Forsyningstjenesten.
Denne ordning er  

 siden  

 blevet ændret ved stiftelsen af teleDanmark A/S i 1990 og stiftelsen af  

 GiroBank A/S i 1991.
 Som det fremgår, blev  

 Telestyrelsen nedlagt ved cirkulæret af 30. maj 1986. I 1991 blev  

 Telestyrelsen  

 genoprettet som et direktorat under generaldirektoratet.
 På denne baggrund kan det  

 ikke give mig anledning til bemærkninger, at generaldirektoratet betragter  

 den  

 daværende Telestyrelse som en integreret del af generaldirektoratet.
 Følgende dokumenter må efter  

 min opfattelse betragtes som brevveksling mellem forskellige enheder inden  

 for  

 generaldirektoratet og dermed omfattet af offentlighedslovens § 7, nr. 2:
 notits af 19. november 1985 fra Telestyrelsens  

 økonomiafdeling til Telestyrelsen.
 notits af 20. november 1985 fra 1. Styringsafdeling til  

 Telestyrelsen.
 skrivelse af 5. august 1986 fra Telefonkontoret til  

 Finans- og Økonomiafdelingen samt  

 Afdelingen  

 vedrørende styring af statsvirksomhederne.
 Finans- og Økonomiafdelingens skrivelse af 8. august  

 1986 til Telefonkontoret.
 skrivelse af 9. marts 1987 fra 2. Styringsafdeling til  

 1. Styringsafdeling.
 notits af 9. februar 1988 fra 2. Styringsafdeling til  

 Telefonkontoret.
 skrivelse af 10. marts 1988 fra 2. Styringsafdeling til  

 Telefonkontoret.
 notits af 6. maj 1988 fra Finans- og Økonomiafdelingen  

 til Telefonkontoret.
 skrivelse af 20. juni 1988 fra 1. Styringsafdeling til  

 2. Styringsafdeling og Finans- og Økonomiafdelingen.
 skrivelse  

 af 27. februar 1989 fra 1. Styringsafdeling til Trafik- og Markedsafdelingen  

 og  

 Finans- og Økonomiafdelingen.
 skrivelse  

 af 3. marts 1989 fra Finans- og Økonomiafdelingen til 1. Styringsafdeling.
 notits  

 af 12. april 1989 fra 2. Styringsafdeling til Telefonkontoret.
 Offentlighedslovens § 11,  

 stk. 1, indeholder følgende bestemmelse:
"Oplysninger i  

 dokumenter, der er omfattet af § 7 og § 10, nr. 1-4, om faktiske  

 omstændigheder, der er af væsentlig betydning for sagsforholdet, skal uanset  

 disse bestemmelser meddeles i overensstemmelse med lovens almindelige  

 regler." Sagen indeholder ikke  

 oplysninger om, at generaldirektoratet har undersøgt, om de dokumenter, der  

 er  

 omfattet af § 7, indeholder oplysninger, der er af væsentlig betydning for  

 det  

 pågældende sagsforhold, og som derfor er undergivet aktindsigt efter § 11,  

 stk.  

 1.
I henhold til  

 offentlighedslovens § 4, stk. 1, 2. pkt., kan en forvaltningsmyndighed give  

 aktindsigt i videre omfang end efter lovens almindelige regler, medmindre  

 andet  

 følger af reglerne om tavshedspligt m.v.
Som anført i Justitsministeriets  

 vejledning om lov om offentlighed i forvaltningen, pkt. 8, følger det af  

 dette  

 princip om meroffentlighed, at en myndighed, der behandler en begæring om  

 aktindsigt, ikke alene bør overveje, om begæringen kan afslås efter  

 offentlighedslovens undtagelsesbestemmelser, men også, om der navnlig efter  

 reglerne om tavshedspligt er noget til hinder for, at der meddeles  

 aktindsigt.  

 Hvis oplysningerne i et dokument ikke er fortrolige, bør myndigheden i  

 almindelighed imødekomme en begæring om aktindsigt, selv om myndigheden ikke  

 er  

 forpligtet til det.
 Der foreligger ikke i sagen  

 oplysninger om, at generaldirektoratet har overvejet, om der i kraft af  

 meroffentlighedsprincippet burde meddeles (A) aktindsigt i de dokumenter, der  

 er omfattet af § 7.
To af de dokumenter, der er  

 søgt aktindsigt i - skrivelserne af 30. oktober 1987 og 19. januar 1988 - er  

 sendt til generaldirektoratet fra ad hoc-gruppen vedrørende revision af  

 telefonselskabernes regnskabsreglementer.
Det fremgår af sagen, at ad  

 hoc-gruppen blev nedsat ved generaldirektoratets skrivelser af 14. maj 1987  

 til  

 KTAS, Jydsk Telefon og Fyns Telefon.
Ved skrivelserne anmodede  

 generaldirektoratet  

 de tre selskaber om at deltage ved udarbejdelsen af forslag til ændringer i  

 selskabernes regnskabsreglementer.
I skrivelsen af 30. oktober 1987 afgav ad  

 hoc-gruppen en statusrapport om gruppens arbejde.
Ved skrivelsen af 19.  

 januar  

 1988 fremsendte ad hoc-gruppen forslag til nye regnskabsreglementer.
Det  

 fremgår af denne skrivelse, at ad hoc-gruppen havde bestået af repræsentanter  

 for de tre selskaber samt generaldirektoratet.
Desuden havde en repræsentant  

 for Tele Sønderjylland deltaget i gruppens arbejde.
Sagen rejser spørgsmål om,  

 hvorvidt ad hoc-gruppen var en selvstændig myndighed eller en del af  

 generaldirektoratet.
Såfremt ad hoc-gruppen må anses som en selvstændig  

 myndighed, kan brevveksling mellem ad hoc-gruppen og generaldirektoratet ikke  

 betragtes som brevveksling inden for samme myndighed og er derfor ikke  

 omfattet  

 af § 7, nr. 2.
Bestemmelsen i § 7, nr. 2,  

 indeholder ikke nogen nærmere angivelse af, hvad der skal anses for  

 forskellige  

 enheder inden for samme myndighed.
Det er imidlertid forudsat i lovens  

 forarbejder, at den hidtidige praksis herom fortsat er gældende.
Det må på denne baggrund  

 antages, at der er en forholdsvis fri adgang til at oprette særlige organer  

 til  

 at varetage koordinerende funktioner i centraladministrationen, herunder  

 varetagelse  

 af interministerielt samarbejde i særlige henseender.
Sådanne organer må i  

 forhold til offentlighedsloven ofte anses for selvstændige myndigheder i  

 forhold til andre myndigheder, jf.
Folketingets Ombudsmands beretning, 1989,  

 s.  

 175.
Efter min opfattelse måtte ad  

 hoc-gruppen vedrørende revision af telefonselskabernes regnskabsreglementer  

 betragtes som en selvstændig myndighed med en emne- og tidsmæssigt begrænset  

 opgave.
Jeg har herved lagt vægt på,  

  

 at  

  

 et flertal af ad hoc-gruppens medlemmer var repræsentanter for  

 telefonselskaberne, der var private selskaber, bortset fra Fyns Telefon, som  

 på  

 daværende tidspunkt var et kommunalt andelsselskab,  

  

 at  

  

 ad hoc-gruppens opgaver var klart afgrænset i forhold til  

 generaldirektoratets opgaver, og  

  

 at  

  

 ad hoc-gruppen ikke i sit arbejde kan antages at have været undergivet  

 generaldirektoratets instruktionsbeføjelse.
 På denne baggrund er det min  

 opfattelse, at skrivelserne af 30. oktober 1987 og 19. januar 1988 med bilag  

 ikke er omfattet af offentlighedslovens § 7.
 Et andet af de dokumenter,  

 der er søgt aktindsigt i, er en skrivelse af 18. december 1985 fra et medlem  

 af  

 Økonomi- og Planlægningsudvalget til udvalgets øvrige medlemmer.  

 Generaldirektoratet har oplyst, at Økonomi- og Planlægningsudvalget var et  

 udvalg nedsat under Statens Teleråd.
 Spørgsmålet om, hvorvidt der  

 var tale om en selvstændig myndighed, opstår således også i forbindelse med  

 Statens Teleråd.
Statens Teleråd blev nedsat  

 ved Ministeriet for offentlige Arbejders skrivelse af 25. juni 1982.  

 Telerådets  

 formand var udpeget af ministeren for offentlige arbejder.
Herudover skulle  

 et  

 medlem repræsentere Ministeriet for offentlige Arbejder, og et medlem skulle  

 repræsentere generaldirektoratet.
Endvidere beskikkedes et medlem efter  

 indstilling fra hver af følgende: bestyrelsen for KTAS, bestyrelsen for Jydsk  

 Telefon, bestyrelsen for Fyns Telefon, abonnentrepræsentationerne ved KTAS og  

 Jydsk Telefon, Industrirådet og Finansministeriet.
Endvidere beskikkedes to  

 medlemmer efter indstilling fra medarbejderne ved de koncessionerede  

 telefonselskaber og to medlemmer efter indstilling fra medarbejderne i  

 generaldirektoratets teledivision.
Det fremgår af Ministeriet  

 for offentlige Arbejders skrivelse af 25. juni 1982, at Telerådet skulle  

 sikre  

 den fornødne koordination mellem de fire teleadministrationer og  

 generaldirektoratets teledivision, og at disse skulle forelægge Telerådet  

 alle  

 sager af væsentlig betydning for de øvrige teleadministrationer.
Derudover  

 skulle Telerådet i et vist omfang udøve tilsyn med telefonselskaberne i  

 overensstemmelse med koncessionernes bestemmelser herom, og i  

 tilsynsspørgsmål,  

 der afgjordes af ministeren, skulle Telerådet afgive indstilling til denne.  

 Endvidere påhvilede det Telerådet at afgive indstilling til ministeren med  

 henblik på indhentelse af endelig godkendelse fra finansministeren om  

 ændringer  

 i de kollektive overenskomster for telefonselskabernes personale samt om  

 klassificering af nye stillinger og omklassificering af bestående stillinger.  

 Oprettelse og nedlæggelse af stillinger ved telefonselskaberne skulle  

 godkendes  

 af Telerådet.
Endelig varetog Telerådet en række opgaver i forbindelse med  

 fastsættelsen af telefontaksterne, koordinering af langtidsplanlægning og  

 årsbudgetterne for de fire teleadministrationer og gennemgang af  

 telefonselskabernes regnskaber.
Bindende beslutninger truffet af Telerådet  

 kunne indbringes for ministeren for offentlige arbejder af den  

 teleadministration, som beslutningen angik, af formanden eller af  

 repræsentanten for ministeriet.
 I 1986 blev Telerådet  

 væsentligt omdannet.
Efter min opfattelse måtte  

 Statens Teleråd og de af Telerådet nedsatte udvalg betragtes som en  

 selvstændig  

 myndighed.
Jeg har herved lagt vægt på,  

  

 at  

  

 der i Telerådet indgik repræsentanter for andre myndigheder, private  

 selskaber,  

 disse selskabers abonnenter og medarbejdere samt en privat organisation,  

  

 at  

  

 Telerådet varetog omfattende og klart  

 afgrænsede administrative opgaver,  

  

 at  

  

 Telerådet ikke kan antages at have været undergivet andre myndigheders  

 instruktionsbeføjelse, og  

  

 at  

  

 Telerådets  

 bindende afgørelser kunne indbringes for ministeren for offentlige arbejder.
 Som anført i Folketingets  

 Ombudsmands beretning, 1989, s. 175, må det antages, at dokumenter, der  

 udarbejdes af og alene til brug for en særlig oprettet myndighed samt  

 brevveksling  

 mellem myndighedens forskellige dele og medlemmer, må anses for internt  

 arbejdsmateriale og således som udgangspunkt undtaget fra aktindsigt i medfør  

 af offentlighedslovens § 7. Omvendt følger det af den særlige  

 myndighedskonstruktion, at brevveksling mellem på den ene side den særligt  

 oprettede myndighed og dele af denne og på den anden side de ministerier og  

 andre myndigheder, der er repræsenteret i den særligt oprettede myndighed, må  

 betragtes som ekstern i forhold til offentlighedsloven og dermed som  

 udgangspunkt undergivet aktindsigt.
I den foreliggende sag er  

 skrivelsen af 18. december 1985 sendt af et medlem af det af Telerådet  

 nedsatte  

 Økonomi- og Planlægningsudvalg til udvalgets øvrige medlemmer.
Skrivelsen var  

 således formentlig et internt arbejdsdokument.
Det fremgår imidlertid af en  

 påtegning på skrivelsen, at en kopi af skrivelsen var blevet givet til  

 Telefonkontoret, der var et kontor under generaldirektoratet.
Det er fast antaget, at  

 bestemmelsen i § 7 kun er anvendelig i det omfang, de pågældende dokumenter  

 og  

 eventuelle kopier heraf forbliver i den udfærdigende myndigheds besiddelse,  

 jf.  

 Justitsministeriets vejledning om lov om offentlighed i forvaltningen, pkt.  

 30.  

 Dog bevirker ikke enhver afgivelse til en anden myndighed, at bestemmelsen i  

 §  

 7 mister sin betydning.
Hverken materiale, som har været afgivet til  

 Folketingets Ombudsmand til brug for dennes undersøgelser af en sag, eller  

 akter, der er blevet videregivet som et led i en anden myndigheds behandling  

 af  

 en klage over et afslag på aktindsigt, bliver derved undergivet aktindsigt.
Videregivelsen af skrivelsen  

 af 18. december 1985 til Telefonkontoret er ikke omfattet af disse  

 undtagelsesregler.
Skrivelsen kan således efter min opfattelse ikke unddrages  

 aktindsigt efter § 7.
 Offentlighedslovens § 12,  

 stk. 1, nr. 2, og stk. 2, har følgende indhold:
"Retten til aktindsigt  

 omfatter ikke oplysninger om ...
 tekniske indretninger eller fremgangsmåder eller om  

 drifts- eller forretningsforhold eller lignende, for så vidt det er af  

 væsentlig  

 økonomisk betydning for den person eller virksomhed, oplysningen angår, at  

 begæringen ikke imødekommes.
Stk. 2. Omfattes kun en del  

 af et dokument af bestemmelsen i stk. 1, skal den pågældende gøres bekendt  

 med  

 dokumentets øvrige indhold." Efter lovens forarbejder er  

 bestemmelsen i stk. 1, nr. 2, kun anvendelig, hvis der efter en konkret  

 vurdering er nærliggende fare for, at de nævnte interesser vil lide skade af  

 betydning, hvis oplysningerne udleveres.
 I tvivlstilfælde bør der  

 indhentes en udtalelse fra den, hvis interesse kan være til hinder for, at  

 begæringen om aktindsigt imødekommes, jf. pkt. 42 i Justitsministeriets  

 vejledning om lov om offentlighed i forvaltningen.
En udtalelse, hvorefter den  

 pågældende virksomhed modsætter sig, at oplysningerne bliver udleveret, er  

 ikke  

 i sig selv tilstrækkelig til, at aktindsigt kan nægtes.
Det er den offentlige  

 myndighed, som har ansvaret for offentlighedslovens overholdelse, og som  

 træffer afgørelse herom.
En udtalelse fra virksomheden kan alene indgå som et  

 moment  

 i myndighedens konkrete vurdering af, om oplysningerne er af den type, der er  

 omhandlet i § 12, stk. 1, samt af om det er af væsentlig økonomisk betydning  

 for den person eller virksomhed, oplysningen angår, at begæringen ikke  

 imødekommes.
Det fremgår af sagen, at (A)  

 med skrivelse af 21. september 1990 modtog kopi af bl.a.
KTAS' skrivelse af  

 16.  

 februar 1989 og Jydsk Telefons skrivelse af 3. marts 1989. Visse afsnit i de  

 to  

 skrivelser var tildækket under henvisning til offentlighedslovens § 12. De  

 samme  

 afsnit var tildækket, da (A) modtog aktindsigt i skrivelserne den 13. februar  

 1992.
Det fremgår af et notat  

 udfærdiget på baggrund af (A's) anmodning om aktindsigt, at de to skrivelser  

 efter generaldirektoratets opfattelse indeholder flere oplysninger af  

 virksomhedsøkonomisk art.
På den baggrund anmodede generaldirektoratet den  

 30.  

 august 1990 KTAS og Jydsk Telefon om bemærkninger til (A's) anmodning om  

 aktindsigt i bl.a. de to skrivelser.
Det fremgår af svarene fra de to  

 telefonselskaber, at de to skrivelser efter telefonselskabernes opfattelse  

 burde undtages fra aktindsigt i deres helhed.
I svaret fra KTAS af 11.  

 september 1990 er der ikke nærmere redegjort for denne opfattelse, mens det i  

 Jydsk Telefons svar af 7. september 1990 er anført, at skrivelsen af 3. marts  

 1989 næppe er omfattet af offentlighedsloven.
Generaldirektoratet fastholdt  

 imidlertid sin opfattelse, hvorefter de to skrivelser ikke som helhed kunne  

 unddrages aktindsigt.
Som nævnt ovenfor, kan afslag  

 på aktindsigt efter undtagelsesbestemmelsen i § 12, stk. 1, nr. 2, kun  

 meddeles, såfremt der efter en konkret vurdering er nærliggende fare for, at  

 de  

 i bestemmelsen nævnte interesser vil lide skade af betydning, hvis  

 oplysningerne udleveres, jf.
Folketingstidende 1985/86, tillæg A, spalte  

 226 f., betænkning nr. 857/1978 om  

 offentlighedslovens revision, s. 254, og John Vogter: Offentlighedsloven med  

 kommentarer, 1992, s. 193 ff.
 For at godtgøre, at der er  

 grundlag for at anvende undtagelsesbestemmelsen i § 12, stk. 1, nr. 2, vil  

 det  

 være nødvendigt at foretage en konkretisering af, hvilke økonomiske  

 skadevirkninger for den person eller virksomhed oplysningerne angår, der er  

 tale om, og det skal fremgå, hvorledes det økonomiske tab vil eller kan  

 indtræde som en følgevirkning af, at begæringen om aktindsigt imødekommes.
 Det er ikke tilstrækkeligt  

 blot at henvise til undtagelsesbestemmelsens ordlyd, til konkurrencemæssige  

 hensyn eller tilsvarende abstrakte angivelser af beskyttelsesbehovet.
 Der er ikke i skrivelserne  

 til (A) eller i udtalelserne til mig foretaget en sådan nærmere angivelse af  

 den økonomiske tabsrisiko, og der er i det foreliggende materiale i øvrigt  

 intet konkret til støtte for en antagelse om, at aktindsigt i de tildækkede  

 afsnit af de to skrivelser vil medføre sådanne økonomiske skadevirkninger for  

 KTAS og Jydsk Telefon, at bestemmelsen i § 12, stk. 1, nr. 2, er anvendelig.
 Det fremgår af sagen, at  

 generaldirektoratet i en skrivelse fremsendt via telefax den 17. februar 1992  

 anmodede KTAS om at afgive en udtalelse om, hvorvidt selskabet var enig med  

 generaldirektoratet i, at visse afsnit i selskabets notat af 10. januar 1989  

 var omfattet af offentlighedslovens § 12, stk. 1, nr. 2. KTAS erklærede sig  

 enig i generaldirektoratets opfattelse, og på den baggrund modtog (A)  

 aktindsigt i notatet - bortset fra de tildækkede afsnit - med skrivelse af  

 17.  

 februar 1992.
I generaldirektoratets  

 skrivelse af 17. februar 1992 er der som begrundelse for at tildække visse  

 afsnit af notatet blot anført, at afsnittene indeholder oplysninger om  

 drifts- og  

 forretningsforhold, som det er af væsentlig betydning for KTAS, at der ikke  

 gives aktindsigt i.
Der er ikke i udtalelserne til mig foretaget en uddybning  

 af dette spørgsmål.
Der er således ikke i skrivelsen til (A) eller  

 udtalelserne  

 til mig foretaget den nødvendige konkretisering af den økonomiske tabsrisiko  

 for KTAS, jf. det ovenfor anførte.
Det anføres i  

 generaldirektoratets skrivelse af 17. marts 1992, at visse dokumenter  

 indeholder oplysninger, som det er af væsentlig økonomisk betydning for  

 televirksomhederne,  

 at der ikke gives aktindsigt, hvorfor de er unddraget aktindsigt i henhold  

 til  

 § 12, stk. 1, nr. 2. Det gælder bilaget til brevene af 9. februar 1988,  

 bilaget  

 til brevet af 29. februar 1988, bilaget til brevet af 6. maj 1988 og et  

 afsnit  

 i brevene af 1. marts 1989. Der er ikke i udtalelserne til mig foretaget en  

 uddybning af begrundelsen.
Der er således ikke foretaget den nødvendige  

 konkretisering af den økonomiske tabsrisiko for televirksomhederne, jf. det  

 ovenfor anførte.
Det fremgår i øvrigt af  

 sagen, at generaldirektoratet ikke har indhentet en udtalelse fra de berørte  

 televirksomheder angående risikoen for økonomisk tab i forbindelse med en  

 imødekommelse af anmodningen om aktindsigt i de nævnte dokumenter.
Dog er der  

 for så vidt angår bilaget til skrivelsen af 6. maj 1988 foretaget høring af  

 en  

 anden afdeling - Finans- og Økonomiafdelingen - inden for  

 generaldirektoratet.  

 Finans- og Økonomiafdelingens høringssvar indeholder ikke den nødvendige  

 konkretisering af den økonomiske tabsrisiko for televirksomhederne.
(A) har klaget over, at det i  

 generaldirektoratets skrivelse af 13. februar 1992 anførtes, at  

 generaldirektoratet ikke var i besiddelse af KTAS' notat af 10. januar 1989.  

 (A) modtog kopi af notatet med generaldirektoratets skrivelse af 17. februar  

 1992. I den forbindelse bemærkes det, at det fremgår af sagens akter, at en  

 af  

 generaldirektoratets medarbejdere den 14. februar 1992 beklagede telefonisk  

 over for (A), at det var blevet overset, at notatet fandtes på  

 generaldirektoratets sag, og at generaldirektoratet i skrivelsen af 17.  

 februar  

 1992 ligeledes beklagede fejlen.
Herefter finder jeg ikke anledning til at  

 foretage videre angående dette spørgsmål.
