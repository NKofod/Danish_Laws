Cirkulæreskrivelse om meddelelse om  

 ophør med drift af selvstændig virksomhed ved indgivelse af  

 begæring om tvangsauktion Kommentar m.v.:
 En kroejer blev anset for endeligt ophørt med drift  

 af kroen fra det tidspunkt, hvor begæring om tvangsauktion blev  

 indgivet.  Kroen anset for overtaget til administration af panthaver fra det  

 tidspunkt, hvor panthaver foranledigede vintersikring og løbende  

 tilsyn med kroen.
 Meddelelse om afgørelsen:
Den 6. oktober 1999 afleverede medlemmet nøglerne  

 til kroen til panthaver og fraflyttede sammen med sin familie kroens  

 privatbolig.
Medlemmet oplyser, at han siden denne dato ikke har haft noget  

 med kroen at gøre.
Den 25. oktober 1999 bad panthaver et lokalt  

 ejendomsmæglerkontor om at foretage de nødvendige  

 vintersikringer af kroen og at føre tilsyn med kroen indtil  

 tvangsauktionen.
Indtil tvangsauktionen foranledigede  

 ejendomsmæglerkontoret bl.a., at olie blev påfyldt adskillige  

 gange, at oliefyret blev opstartet, og at en stormskade blev udbedret.
Den 30. november 1999 blev der indgivet begæring om  

 tvangsauktion over kroen.
Kroen blev solgt på tvangsauktion den 28.  

 marts 2000.
 A-kassen traf afgørelse om, at kroejeren  

 ikke kunne anses for endeligt ophørt før den 28. marts 2000,  

 idet panthaver ikke ville erklære skriftligt, at kroen var overtaget  

 til brugeligt pant eller administration.
Arbejdsdirektoratet fastholdt a-kassens  

 afgørelse med enslydende begrundelse.
Det forhold, at panthaver via et  

 ejendomsmæglerkontor holdt kroen under opsyn, kunne efter direktoratets  

 vurdering ikke sidestilles med, at kroen var overtaget til  

 administration.
 Ankenævnet traf afgørelse om, at  

 medlemmet skulle anses for endeligt ophørt med drift af kroen allerede  

 den 30. november 1999, hvor der blev indgivet begæring om  

 tvangsauktion.
 Ved afgørelsen lagde ankenævnet til grund, at  

 begæring om tvangsauktion blev indgivet den 30. november 1999, at  

 medlemmet fraflyttede kroen den 6. oktober 1999, og at kroen herefter ikke  

 blev drevet med bistand hverken fra medlemmet, ægtefælle,  

 samlever eller umyndige børn.
 Ankenævnet fandt, at kroen måtte anses for  

 overtaget til administration af panthaver den 25. oktober 1999, hvor  

 panthaveren anmodede ejendomsmæglerkontoret til at foretage de  

 nødvendige sikringer af kroen, såvel vintersikring som  

 løbende tilsyn indtil tvangsauktionen.
 På denne baggrund ændrede ankenævnet  

 direktoratets afgørelse.
