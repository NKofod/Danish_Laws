Betænkning afgivet af Boligudvalget den  

 11. maj 2000 Betænkning over Forslag til lov om ændring af lov om  

 leje, lov om midlertidig regulering af boligforholdene og lov om leje af  

 almene boliger (Beboermaksimum) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Endvidere har udvalget modtaget  

 skriftlige henvendelser fra:
Advokatsamfundet, Danmarks Lejerforening, Københavns Kommune, Lejernes Landsorganisation og Lejerretslig Forening.
 Der er af by- og boligministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis og Det Radikale Venstres medlemmer af  

 udvalget) lovforslaget til vedtagelse med de stillede  

 ændringsforslag.
 Et mindretal (Socialistisk Folkepartis, Dansk  

 Folkepartis, Centrum-Demokraternes og Enhedslistens medlemmer af udvalget)  

 indstiller lovforslaget til forkastelse ved 3. behandling.
Et mindretal inden for mindretallet (Socialistisk  

 Folkepartis medlem af udvalget) finder, at lovforslaget, uanset at det er  

 neutralt formuleret, er rettet mod etniske minoriteter.
De har i  

 højere grad end andre grupper i det danske samfund en tradition for at  

 bo flere generationer sammen.
Det er SF s indtryk, at langt de fleste af  

 disse husstande fungerer uden, at det giver anledning til problemer.
Der,  

 hvor der er problemer med støj m.m, som giver nabogener, bør  

 der naturligvis kunne gribes ind, men hertil er virkemidlet i lovforslaget  

 alt for upræcist til at være det rette middel, og det er SF s  

 opfattelse, at det i så tilfælde bør være sager, der  

 som udgangspunkt afgøres mellem lejer og udlejer.
Det er værd at bemærke, at der højst er  

 tale om 1000 hustande   et tal, som meget vel reelt kan være  

 måske 500 hustande   hvor der bor et antal personer, som overstiger  

 lovforslagets regler.
Blandt dem vil der være en stor del husstande,  

 der ikke giver anledning til problemer.
Der er derfor efter SF s opfattelse  

 tale om et voldsomt forslag i forhold til de reelle problemer, der kan  

 være tale om, og det er helt ude af proportioner at hævde, at  

 forslaget er nødvendigt på grund af belastning af  

 boligområdet.
Et andet mindretal inden for mindretallet (Dansk  

 Folkepartis medlem af udvalget) har den generelle holdning, at der også  

 på dette område bør herske aftalefrihed mellem lejer og  

 udlejer.
Dansk Folkeparti kan således ikke støtte  

 lovforslaget.
Et tredje mindretal inden for mindretallet (Enhedslistens  

 medlem af udvalget) mener ikke, at beboermaksimumsregler   frivilligt for  

 udlejer eller ej   løser de boligsociale opgaver med en mere varieret  

 beboersammensætning.
Enhedslisten foreslår en mere  

 grundlæggende helhedspolitik, der inddrager både den almene og  

 den private sektor, herunder pensionskassebyggerierne, samt  

 andelsboligerne.
Det er nødvendigt at kigge nøje på  

 sammenhængen mellem byfornyelsespolitikken,  

 kvartersløftprojekterne og ikke mindst fortsættelsen af  

 byudvalgets arbejde.
Der er en uafviselig sammenhæng mellem de  

 forskellige tiltag.
 Fastsættelse af et beboermaksimum i  

 udlejningsejendomme medfører   ud over opfordringen til utiltalende  

 angiveri   blot flytning af problemerne fra den ene afdeling til en anden.
 Herudover er der overhovedet ikke gjort forsøg  

 på at finde en løsning på boligmangelen og  

 ventelisterne.
 Enhedslisten frygter for de retspolitiske konsekvenser og  

 opfordrer ministeriet til at foretage en evaluering efter 1 år.
 Et andet mindretal (Kristeligt Folkepartis medlem  

 af udvalget) indstiller lovforslaget til forkastelse ved 3.  

 behandling, men vil stemme hverken for eller imod de stillede  

 ændringsforslag.
 Et tredje mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling,  

 men vil stemme for de stillede ændringsforslag.
Ændringsforslag Af	by- og boligministeren, tiltrådt af et flertal  

 (S, V, KF, RV og FRI):
Til § 1 1) I det under nr. 1, 2 og 3 foreslåede  

§ 69, stk. 2, 4. pkt., § 70, stk. 3, 4. pkt., og § 73, stk. 3, 4.  

 pkt., indsættes efter »skal gælde «:  

», og kun i de tilfælde,  

 hvor udlejeren har meddelt kommunalbestyrelsen, at disse regler skal  

 gælde i udlejerens ejendomme «.
 2) Efter nr. 2 indsættes som nyt nummer:
» Til § 2 3) Efter det under nr. 1 foreslåede § 2, stk. 1, 2. og 3.  

 pkt., indsættes som nye punktummer:
» 4) Efter det under nr. 2 foreslåede § 2, stk. 2, 2.  

 pkt., indsættes som nyt punktum:
» 5) Efter nr. 2 indsættes som nyt nummer:
» 6) I det under nr. 3 foreslåede § 52 b, stk.  

 3, indsættes før 1. pkt. som nye punktummer:
» 7) I det under nr. 3 foreslåede § 52 b, stk. 3,  

 3. pkt., der bliver 5. pkt., indsættes efter »efter stk. 1,«: »eller har  

 kommunalbestyrelsen ikke givet lejeren meddelelse efter 1. pkt.,«.
Til § 3 8) I det under nr. 1, 2 og 3 foreslåede  

§ 64, stk. 2, 4. pkt., § 65, stk. 3, 4. pkt., og § 69, stk. 3, 4.  

 pkt., indsættes efter »skal gælde «:  

», og kun i de tilfælde,  

 hvor udlejeren har meddelt kommunalbestyrelsen, at disse regler skal finde  

 anvendelse i udlejerens ejendomme «.
Til § 4 9) I stk. 2 indsættes efter »virkningstidspunktet«: », når udlejerens meddelelse efter § 2, stk. 1 og 2, i  

 lov om midlertidig regulering af boligforholdene som ændret ved denne  

 lovs § 2, nr. 1 og 2, er kommet frem.« Bemærkninger Til nr. 1 Det foreslås, at bestemmelserne kun skal gælde  

 i de tilfælde, hvor udlejeren har givet kommunalbestyrelsen meddelelse  

 efter boligreguleringslovens § 2, stk. 1, om, at boligreguleringslovens §§ 52  

 a-c om beboermaksimum skal gælde i udlejerens ejendomme.
Til nr. 2 Ændringen er redaktionel.
Til nr. 3, 6 og 7 Efter lovforslaget sættes §§ 52 a-c først i  

 kraft i en kommune, når kommunalbestyrelsen har truffet beslutning om,  

 at reglerne skal gælde.
Det foreslås, at det endvidere skal være en  

 betingelse for, at §§ 52 a-c finder anvendelse, at en udlejer skriftligt  

 meddeler kommunalbestyrelsen, at reglerne skal gælde i udlejerens  

 ejendomme.
Meddelelsen omfatter alle udlejerens ejendomme i kommunen.
Udlejerens meddelelse får virkning fra det tidspunkt, hvor den er  

 kommet frem til kommunalbestyrelsen.
Udlejerens meddelelse kan kun gives for  

 §§ 52 a-c samlet.
 Forslaget indebærer, at det bliver frivilligt for  

 den enkelte udlejer at træffe beslutning om, hvorvidt  reglerne om  

 beboermaksimum skal gælde i udlejerens ejendomme.
 Når udlejeren har givet meddelelse til  

 kommunalbestyrelsen, skal kommunalbestyrelsen så vidt muligt
senest 2 uger efter, at meddelelsen er kommet frem, meddele alle  

 beboelseslejerne i de berørte ejendomme, at reglerne er gældende  

 i ejendommene, og at dette indebærer, at kommunalbestyrelsen som led i  

 sin tilsynsforpligtelse kan samkøre registre med det formål at  

 påse, om beboermaksimum overskrides.
 Kommunalbestyrelsens meddelelse skal indeholde oplysning  

 om indholdet og rækkevidden af såvel reglerne i §§ 52 a-c som de  

 foreslåede regler i lejelovens § 69, stk. 2, § 70, stk. 3, og § 73,  

 stk. 3, eller i lov om leje af almene boliger § 64, stk. 2, § 65, stk. 3, og  

 § 69, stk. 3, hvorefter udlejeren skal modsætte sig henholdsvis  

 fremleje og bytte, som indebærer overskridelse af beboermaksimum.
Endvidere indebærer forslaget, at  

 kommunalbestyrelsen skal sende en tilsvarende meddelelse til nye lejere  

 så vidt muligt senest 2 uger efter, at en ny lejer er tilmeldt  

 folkeregisteret på ejendommens adresse.
Det pålægges  

 altså herved kommunalbestyrelsen at føre løbende tilsyn  

 med, hvornår der ifølge folkeregisteret flytter nye lejere ind i  

 de ejendomme, hvor reglerne om beboermaksimum gælder.
Udlejerens meddelelse til kommunalbestyrelsen  

 medfører endvidere, at kommunalbestyrelsen bliver forpligtet til at  

 føre tilsyn med eventuelle overskridelser af beboermaksimum i samtlige  

 udlejerens ejendomme i kommunen, fremsende påkrav og  

 efterfølgende gennemføre en eventuel ophævelsessag  

 over for den lejer, der undlader at bringe en overskridelse til ophør.  

 Af hensyn til lejernes retssikkerhed foreslås det, at det skal  

 være en gyldighedsbetingelse for påkravet, at lejeren har  

 modtaget meddelelse fra kommunalbestyrelsen om, at reglerne om beboermaksimum  

 er gældende for lejemålet.
Det er endvidere en  

 gyldighedsbetingelse, at kommunalbestyrelsen har givet lejeren meddelelse  

 hurtigst muligt, det vil sige så vidt muligt senest 2 uger efter  

 udlejerens meddelelse eller den tilflyttede lejers folkeregistertilmelding.  

 Det afgørende ved vurderingen af, om lejeren har fået en  

 rettidig meddelelse, når der er gået mere end 2 uger, er, om  

 lejeren har haft en rimelig mulighed for at indrette sig på, at  

 reglerne om beboermaksimum er gældende i ejendommen.
En ret over en fast ejendom skal tinglyses for at få  

 gyldighed mod aftaler og mod retsforfølgning.
Med henblik på at  

 sikre, at en ejendom efter en overdragelse fortsat vil være omfattet af  

 reglerne om beboermaksimum, foreslås det, at kommunalbestyrelsen skal  

 tinglyse udlejerens meddelelse om beboermaksimum til kommunalbestyrelsen  

 på ejendommen.
En erhverver af ejendommen vil dog som nævnt  

 nedenfor med 6 måneders varsel kunne meddele kommunalbestyrelsen, at  

 reglerne om beboermaksimum ikke længere skal gælde i  

 ejendommen.
Ved at tilmelde sig ordningen bliver udlejeren forpligtet  

 til at overholde reglerne om beboermaksimum i alle tilfælde af  

 udlejning til beboelse.
Endvidere bliver udlejeren forpligtet til at anmelde  

 overskridelse af beboermaksimum i alle tilfælde, hvor udlejeren bliver  

 bekendt med, at der bor for mange personer i lejemålet.
Udlejeren kan  

 ifalde bødestraf for overtrædelse af disse forpligtelser.
Endelig foreslås det, at udlejeren, hvis det  

 vurderes, at behovet for reglerne om beboermaksimum ikke længere er til  

 stede i udlejerens ejendomme, kan meddele kommunalbestyrelsen med 6  

 måneders varsel, at reglerne om beboermaksimum ikke længere skal  

 gælde i udlejerens ejendomme.
Kommunalbestyrelsen skal i disse  

 tilfælde gennemføre en påbegyndt ophævelsessag, hvis  

 en ophævelse er afgivet inden udløbet af  

 6-måneders-fristen.
Hvis der ikke er afgivet en ophævelse inden  

 dette tidspunkt, bortfalder et eventuelt påkrav, og kommunen er ikke  

 forpligtet til at foretage yderligere.
 Kommunalbestyrelsen bør orientere lejerne om, at §§  

 52 a-c ikke længere er gældende i ejendommene.
 Hvis der senere opstår behov herfor, kan udlejeren  

 på ny tilmelde sig ordningen.
Til nr. 4 Efter lovforslaget har kommunalbestyrelsen alene mulighed  

 for at sætte reglerne om beboermaksimum i §§ 52 a-c i kraft samlet.
Det  

 foreslås tilsvarende, at udlejerens meddelelse om, at reglerne om  

 beboermaksimum skal gælde i udlejerens ejendomme, alene kan gives for  

 det samlede regelsæt i §§ 52 a-c.
Til nr. 5 Ændringen er redaktionel.
Til nr. 8 Der henvises til bemærkningerne til nr. 1.
Til nr. 9 Efter lovforslaget har kommunalbestyrelsens beslutning om  

 at sætte boligreguleringslovens §§ 52 a-c i kraft virkning for  

 indgåelse af lejeaftaler og husstandsforøgelser efter det  

 tidspunkt, som kommunalbestyrelsen har angivet som virkningstidspunktet.
Som  

 en konsekvens af, at det foreslås, at bestemmelserne om beboermaksimum  

 kun skal gælde, hvor udlejeren har givet kommunalbestyrelsen meddelelse  

 herom, foreslås det, at det tillige skal være en betingelse for,  

 at loven får virkning, at udlejerens meddelelse er kommet frem til  

 kommunalbestyrelsen.
 Lissa Mathiasen (S) nfmd.  

  Niels Bloch Jespersen (S)  

  René Skau Björnsson (S)  

  Lars Kramer Mikkelsen (S)  Sandy Brinck (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Rikke Hvilshøj (V)  

  Karsten Nonbo (V) Kirsten Jacobsen (FRI)  

  Pernille Sams (KF)  Jens Heimburger (KF)  

  Egil Møller (DF)  

  Flemming Kofod-Svendsen (KRF) fmd.
