I.
Orientering.
 Bekendtgørelse nr. 344 af 9. juni 1988 om arbejde med montering og  

 nedrivning af isoleringsmaterialer indeholdende syntetiske mineralfibre  

 fremsendes hermed til samtlige kredse.
 Bekendtgørelsen skal sikre, at der ved arbejde med mineraluldsprodukter  

 tages hensyn til og træffes foranstaltninger mod de sundhedsfarer, der er  

 forbundet hermed.
Område Bekendtgørelsen stiller krav til producenterne, leverandører,  

 projekterende, rådgivere og arbejdsgivere.
De af bekendtgørelsen omfattede materialer omfattes ikke af  

 farlighedsbegrebet i Arbejdsministeriets bekendtgørelse nr. 540 af 2.  

 september 1982 om stoffer og materialer.
Det vil sige, hvis syntetiske  

 mineralfibre - som nu er varslet på Arbejdstilsynets grænseværdiliste -  

 kommer på kræftlisten, vil dette ikke medføre skærpede krav efter  

 bekendtgørelsen om stoffer og materialer.
Brugsanvisninger Leverandører skal have udarbejdet brugsanvisning for samtlige produkter.  

 Brugsanvisningen skal ikke medfølge alle leveringer, men skal efter anmodning  

 kunne udleveres.
 Planlægning m.v.
 Der skal først og fremmest anvendes standardiserede materialer, der ikke  

 kræver særlig tildannelse, jf. § 4.
 Særligt støvende arbejde skal planlægges således at det så vidt muligt  

 undgås, at der foregår andet arbejde samtidig, jf. § 5.
 Ved produktvalg skal der vælges produkter, der formindsker støv- og  

 fiberafgivelsen ved arbejdet, jf. § 6. hvis der ved udformningen af et  

 projekt er valgt materialer, der ikke giver arbejdsgivere reelle  

 valgmuligheder, men hvor der kunne have været valgt alternative materialer i  

 overensstemmelse med § 6, skal der skrides ind over for den projekterende og  

 ikke arbejdsgiveren.
 Endelig skal arbejdet efter § 7 planlægges således, at mindst muligt  

 arbejde forekommer over hovedhøjde og mest muligt før rum og konstruktioner  

 færdiggøres og tillukkes.
Arbejdets udførelse I kapitel 4 og kapitel 5 stiller bekendtgørelsen krav til arbejde med  

 mineraluld.
Det vil sige montering og nedrivning af mineraluld i forbindelse med  

 nybyggeri, ombygning, skibsbygning, teknisk isolering og efterisolering.
Også  

 reparationsarbejder hvor der i forbindelse med arbejdet nedrives og opsættes  

 isoleringsmaterialer, vil være omfattet af bekendtgørelsen.
Fx ved reparation  

 af rørinstallationer.
Ligeledes vil eksempelvis anvendelse af  

 mineraluldsprodukter til lydisolering være omfattet.
Særligt støvende arbejde Kapitel 5 skærper kravene til foranstaltninger ved særligt støvende  

 arbejde.
Det er vanskeligt entydigt at fastlægge området herfor, men  

 opmærksomheden må henledes på, at støvproblemet også kan hidrøre fra andet  

 end mineraluld.
 Afgørelsen af, om konkrete arbejder er omfattet af kapitel 5 skal derfor  

 ske efter en samlet vurdering af forholdene herunder, hvorledes arbejdet er  

 tilrettelagt, og hvor længe arbejdet står på.
 En systematisk vurdering må tage udgangspunkt i, om det har været muligt  

 at begrænse støv- og fiberafgivelsen ved:
1. Projekteringen og planlægningen af arbejdet, 2. ved valget af materialer, 3. ved at tildannelsen af materialerne er begrænset.
 Det pågældende arbejde kan endvidere være omfattet af kapitel 5 hvis  

 eksempelvis et eller flere af følgende forhold gør sig gældende:
1. Arbejdet skal udføres liggende eller kravlende, 2. arbejdet med mineraluld på varme emner giver øget  

 fiberkoncentration i luften på grund af temperaturforskellene, 3. der er dårlige udsugningsforhold, 4. der er tale om arbejde med gammelt  

 isoleringsmateriale, 5. der forekommer støv af anden art, fx i gamle  

 loftsrum, 6. der er tale om isoleringer ovenpå eksisterende  

 isolering, 7. der anvendes hurtiggående værktøj ved tildannelsen, 8. ved genanvendelse af isoleringsmateriale, 9. der sker indgreb i eksisterende konstruktioner,  

 bl.a. ved hjælp af hurtiggående værktøj.
Bekendtgørelsens ikrafttræden Bekendtgørelsen træder i kraft den 15. juli 1988. Dog træder  

 bestemmelserne om leverandørernes pligter efter § 2 først i kraft den 1.  

 januar 1989. Kapitel 3 om planlægning m.v. finder ikke anvendelse for tilbud,  

 afgivet før ikrafttrædelsesdatoen.
II.
Instruktion.
 Ovenstående skal lægges til grund ved kredsens vejledning om og  

 administration af bekendtgørelsen om syntetiske mineralfibre.
III.
Ikrafttræden.
 Straks.
6. juli 1988 Erik Andersen (* 1) At-cirkulæreskrivelse nr. 18/1988.
 (* 2) Bekendtgørelse nr. 344 af 9. juni 1988 om arbejde med montering og  

 nedrivning af isoleringsmaterialer indeholdende syntetiske mineralfibre.
 (* 3) Bekendtgørelse nr. 540 af 2. september om stoffer og materialer.
