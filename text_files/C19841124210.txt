1. Folketinget har ved lov nr. 216 af 16. maj 1984  

 vedtaget en ændring af adoptionsloven, hvorefter justitsministeren fastsætter  

 regler om godkendelse som adoptant og adoptionssagers behandling.
Ansøgninger  

 om godkendelse som adoptant skal som hidtil træffes af samrådene, hvis  

 afgørelse om godkendelse dog nu kan træffes ved flertal.
Et samråds afslag på  

 en ansøgning om godkendelse kan fortsat indbringes for adoptionsnævnet, hvis  

 afgørelse er endelig.
I forbindelse med kompetencen til at fastsætte de  

 generelle regler for godkendelse som adoptant er tillagt justitsministeren,  

 er bestemmelsen i adoptionslovens om, at nævnet fører tilsyn med samrådene,  

 ophævet.
 Baggrunden for lovændringen er især et ønske om at lempe en række af de  

 hidtil gældende generelle godkendelseskrav og at skabe mulighed for at  

 forenkle behandlingen af adoptionssager, bl.a. gennem en nedbringelse af  

 antallet af, navnlig psykiatriske og psykologiske, specialundersøgelser.
2. Som nævnt under pkt. 1 er kompetencen til at  

 udfærdige regler om godkendelse som adoptant overført fra adoptionsnævnet til  

 justitsministeren, og de generelle godkendelseskrav er nu indeholdt i § 4 i  

 justitsministeriets bekendtgørelse af 15.juni 1984 om adoption.
Udover  

 opfyldelse af disse krav er det fortsat en betingelse for godkendelse som  

 adoptant, at ansøgerne efter en konkret vurdering skønnes egnede som  

 adoptanter.
 Hvis de generelle godkendelseskrav ikke er opfyldt, kan en ansøgning om  

 godkendelse normalt afslås, uden at der foretages en undersøgelse af  

 ansøgernes egnethed som adoptanter, jfr. bekendtgørelsens § 4, stk. 3. Kun i  

 tilfælde, hvor socialcentret finder, at der foreligger særlige  

 omstændigheder, vil en egentlig undersøgelse skulle iværksættes.  

 Socialcentret bør i disse tilfælde gøre ansøgerne opmærksom på, at der ikke  

 ved iværksættelse af undersøgelsen er taget stilling til, om ansøgerne kan  

 godkendes af samrådet.
 Adoptionsbekendtgørelsens § 4 indeholder følgende generelle  

 godkendelseskrav:
a.
Alder (§ 4, stk. 1, nr. 1, og stk 2).
Godkendelse som adoptant kan som hovedregel ikke meddeles til ansøgere i  

 tilfælde, hvor der på tidspunktet for ansøgningens indgivelse til  

 socialcentret er over 40 års forskel mellem ansøger og barn.
Dette skal  

 forstås således, at f.eks. en ansøger, der på ansøgningstidspunktet er fyldt  

 40, men ikke 41 år, vil kunne godkendes til et barn i aldersgruppen 0 - 36  

 måneder.
Er ansøgeren 41 år på ansøgningstidspunktet, vil godkendelse kunne  

 meddeles til et barn i aldersgruppen 12 - 36 måneder.
Som nævnt må godkendelse endvidere fortsat kræve, at ansøgerne efter en  

 konkret vurdering skønnes egnede som adoptanter.
Ved ansøgning om adoption af  

 større børn, typisk mellem 3 - 7 år, bør det ved dene vurdering tages i  

 betragtning, at sådanne børn kan få særlige tilpasningspasningsproblemer, der  

 vil være stigende i takt med barnets alder ved anbringelsen.
Det må således  

 være en forudsætning for godkendelse, at ansøgerne skønnes egnede til at  

 modtage et større barn.
Ved vurderingen heraf bør det bl.a. tillæges  

 betydelig vægt, om ansøgerne har erfaring med børn.
En sådan erfaring behøver  

 imidlertid ikke nødvendigvis at være opnået ved egne børn.
 Som følge af de særlige regler ved ansøgning om adoption af danske børn må  

 ansøgning om optagelse på venteliste, jfr. bekendtgørelsens § 3, stk. 3,  

 normalt afslås, hvis ansøgerne ikke vil kunne opfylde alderskravet i § 4,  

 stk. 1, nr. 1, på det tidspunkt, hvor adoptionsnævnet forventes at anmode  

 socialcentret om undersøgelse med henblik på godkendelse som adoptivforældre.
Ifølge § 4, stk. 2, kan alderskravet fraviges ved ansøgning om barn nr. 2.  

 Der er herved taget hensyn til, at barn nr. 2 så vidt muligt bør være yngre  

 end det første barn.
Ansøgerne vil imidlertid ikke kunne godkendes til et  

 barn i en aldersgruppe, der ligger under den aldersgruppe, hvortil de ved  

 første ansøgning kunne godkendes.
Eksempelvis vil en ansøger, der som 41-årig  

 har ansøgt om det første barn, kunne godkendes til endnu et barn i  

 aldersgruppen 12 - 36 måneder, men ikke til et barn under 1 år.
 Det er en forudsætning for fravigelse af alderskravet, at ansøgning om  

 barn nr. 2 indgives inden rimelig tid efter modtagelse af det første barn.
b.
Samlivets varighed (§ 4, stk. 1, nr. 2).
Kravet til samlivets varighed er nedsat til 3 år.
Bortset herfra er der  

 ikke ved de nye regler tilsigtet nogen ændring i forhold til de tidligere  

 gældende retningslinier, herunder vedrørende dokumentationen for samlivets  

 varighed.
Kravet om 3 års samliv skal være opfyldt på tidspunktet for  

 samrådets godkendelse.
Foreligger der særlige omstændigheder, vil kravet til samlivets varighed  

 kunne fraviges.
Dette kan være tilfældet, hvis samlivskravet kolliderer med  

 alderskravet i § 4, stk. 1, nr. 1, og det drejer sig om ansøgere, der har  

 mødt hinanden i en ret sen alder, og som samtidig er klar over, at en af dem  

 ikke vil kunne få børn.
c.
Enlige (§ 4, stk. 1, nr. 3).
Enlige kan kun godkendes som adoptanter, hvis der foreligger særlige  

 omstændigheder.
Ansøgning fra enlige kan derfor normalt afslås efter § 4,  

 stk. 3. Skønner socialcentret, at der foreligger sådanne omstændigheder, at  

 en enlig ansøger må anses for særlig kvalificeret til at adoptere et barn,  

 vil en egentlig undersøgelse af den påældendes forhold kunne iværksættes.
Ved  

 vurderingen af, om ansøgeren skal godkendes, vil den omstændighed, at  

 ansøgeren kommer til at stå som eneopdrager, skulle indgå som et væsentligt  

 moment.
 Spørgsmålet om mulighederne for at forbedre de enliges adgang til at  

 adoptere vil i øvrigt blive taget op til nærmere overvejelse.
d.
Ansøgere med børn (§ 4, stk. 1, nr. 4).
gtefæller, der i forvejen har 2 adoptivbørn eller 3 børn i alt i  

 hjemmet, kan ikke godkendes som adoptanter, medmindre der foreligger særlige  

 omstændigheder.
Samrådet kan i medfør af § 4, stk. 3, afslå at iværksætte en  

 egentlig undersøgelse af disse ansøgere.
Undersøgelse vil dog kunne  

 foretages, hvis ansøgerne kan godtgøre, at der foreligger særlige  

 omstændigheder.
e.
Ikrafttrædelsesregler.
 De nye generelle godkendelseskrav anvendes på alle sager, der verserer ved  

 socialcentret eller samrådet, d.v.s. sager, hvori samrådet endnu ikke har  

 truffet endelig afgørelse inden den 1. juli 1984. Ansøges der om genoptagelse  

 af en allerede afsluttet sag, skal ansøgningen bedømmes efter de nye regler,  

 og tidspunktet for ansøgningen om genoptagelse vil være afgørende ved  

 bedømmelsen af alderskravet i bekendtgørelsens § 4, stk. 1, nr. 1. Sager, der  

 verserer for adoptionsnævnet den 1. juli 1984, skal afgøres efter de nye  

 regler.
 Ifølge bekendtgørelsens § 27 finder § 4, stk. 3, jfr. stk. 1, nr. 4, om  

 ansøgere med børn kun anvendelse på ansøgninger, der er indgivet den 1. juli  

 1984 eller senere.
 3. Adoptionsnævnet har siden 1976 udsendt en række  

 cirkulærskrivelser - og fra 1978 tillige meddelelser (betegnet ANM) - af  

 væsentlig betydning for samrådenes og socialcentrenes arbejde.  

 cirkulærskrivelserne og meddelelserne indeholder bl.a. generelle  

 retningslinier med hensyn til kravene til adoptivforældre og til behandlingen  

 af adoptionssager.
Nogle af retningslinierne fra adoptionsnævnet er ikke i overensstemmelse  

 med de generelle godkendelsesregler i den nye adoptionsbekendtgørelse.
Det  

 drejer sig om følgende cirkulærskrivelser:
a.
Skrivelse af 28. oktober 1976 (4/76) om ikraftsættelse af  

 retningslinierne i adoptionsudvalgets betænkning III om godkendelse af  

 adoptivforældre (nr. 775/1976) for så vidt angår retningslinier, der nu  

 omfattes af adoptionsbekendtgørelsens § 4.
b.
Skrivelse af 16. marts 1977 (1/77) om adoptionssøgende med børn.
c.
Skrivelser af 30. marts 1978 (1/78) og af 24. juni 1980 (4/80) om  

 alderskrav.
Den under a nævnte cirkulærskrivelse ophæves derfor med virkning fra 1.  

 juli 1984 for så vidt angår de retningslinier, der nu omfattes af  

 adoptionsbekendtgørelsens § 4. Fra samme dato ophæves endvidere de  

 cirkulærskrivelser, der er nævnt under b og c.
De øvrige cirkulærskrivelser  

 og meddelelser fra adoptionsnævnet forbliver gældende indtil videre.
Af hensyn til familieretsdirektoratets mulighed for at påse, at de  

 formidlende organisationers arbejde sker inden for de ved autorisationerne  

 fastlagte rammer, skal man dog anmode om, at indberetning af forhold af  

 betydning for bedømmelsen af organisationernes virksomhed, jfr.  

 adoptionsnævnets skrivelse af 1. november 1976 (5/76), efter den 1. juli 1984  

 sker til familieretsdirektoratet.
Af samme grund er det fundet mest  

 hensigtsmæssigt, at registrering af de formidlende organisationers  

 kontaktsteder i udlandet, jfr. adoptionsnævnets skrivelse af 3. maj 1979  

 (3/79), for fremtiden sker i familieretsdirektoratet, hvorfor man har anmodet  

 de formidlende organisationer om at indberette fremtidige kontakter til  

 direktoratet.
4. Som nævnt under pkt. 1 vil adoptionsnævnets  

 hovedopgave fortsat være behandling af klager over samrådenes afslag på  

 ansøgninger om godkendelse som adoptant.
Efter adoptionsloven kan  

 justitsministeren henlægge andre opgaver til nævnet.
Ifølge  

 adoptionsbekendtgørelsens § 7, stk. 2, skal nævnet således ved anonym  

 adoption af danske børn udvælge de godkendte ansøgere, der skønnes bedst  

 egnede til at adoptere det barn, der ønskes bortadopteret.
Adoptionsnævnet  

 kan endvidere bistå samrådene ved vurderingen af oplysninger om udenlandske  

 børn, der er bragt i forslag til anbringelse hos godkendte  

 adoptionsansøgende.
5. Familieretsdirektoratet vil i samarbejde med de  

 berørte myndigheder og de formidlende organisationer overveje mulighederne  

 for at forenkle forundersøgelsen af ansøgerne, eventuelt gennem en vis  

 beskæring af omfanget af de oplysninger, der indhentes.
For så vidt angår  

 ønsket om at søge antallet af specialundersøgelser begrænset skal man oplyse,  

 at der ifølge adoptionsnævnets statistik for 1980 og 1981 er betydelige  

 forskelle mellem samrådene med hensyn til anvendelse af, navnlig psykiatriske  

 og psykologiske, specialundersøgelser.
Flere samråd har været i stand at  

 bedømme de adoptionssøgendes forhold, selv om der kun i ganske få tilfælde  

 har været anvendt specialundersøgelser, og uden at der tilsynelandende er  

 nogen sammenhæng mellem den begrænsede anvendelse af specialundersøgelser og  

 det samlede antal afslag.
Det synes derfor at være muligt at fastholde et  

 forsvarligt afgørelsesgrundlag, selv om anvendelsen af, især psykiatriske og  

 psykologiske, specialundersøgelser begrænses noget.
Man skal henlede  

 opmærksomheden på, at beslutning om iværksættelse af specialundersøgelse  

 uanset adoptionsnævnets skrivelse af 25. februar 1980 (1/80) træffes af  

 samrådet, jfr. adoptionscirkulærets § 2, stk. 2.
 6. Generelle forespørgsler om reglerne for godkendelse  

 som adoptanter og om behandlingen af godkendelsessager i øvrigt rettes til  

 familieretsdirektoratet.
Erik Ninn-Hansen /M.
Levy.
 Til samtlige samråd og amtskommunale socialcentre (i København magistraten  

 og på Frederiksberg det sociale udvalg) og adoptionsnævnet.
