 Landbrugsministeriet har udsendt en revideret udgave af bekendtgørelse  

 om markfrø med ikrafttræden fra 15. november 1988. De vigtigste ændringer er  

 ændring af normer for indhold af frø af skræppe og supplerende normer for  

 renhed i bederoefrø. Et eksemplar af bekendtgørelsen er vedlagt.
Den 15. november 1988 trådte Landbrugsministeriets bekendtgørelse nr. 656  

 af 21. oktober 1988 om markfrø i kraft.
Samtidigt ophævedes  

 Landbrugsministeriets bekendtgørelse nr. 808 af 11. december 1987 om markfrø.
De vigtigste ændringer i bekendtgørelsen, der sendes vedlagt, vedrører  

 kvalitetsnormerne.
I bilag 2 er frønormerne for sortsrenhed for de arter,  

 hvor disse findes, medtaget.
I bilag 2's tabeller 1a, 1b, 2 og 3 er normerne  

 for højeste indhold af frø af skræppe (Rumex) ændret.
Det gælder dog ikke for  

 alle de opførte arter.
I bilag 2 II, side 17, er punkterne c) og d) nye.
Det drejer sig om  

 højeste indhold af affald i bederoefrø. I meddelelse 162-88 af 30. august  

 1988 er der allerede orienteret om disse.
 Det latinske artsnavn for alm. hvene er ændret til Agrostis capillaris, og  

 for en del øvrige arter er autornavnet korrigeret efter ISTA's  

 artsnavneliste.
