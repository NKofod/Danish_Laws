Finanstilsynet har givet tilladelse til en andelskasses direktør til  

 at drive selvstændig erhvervsvirksomhed.
Tilladelsen begrænsedes til  

 regnskabsmæssig assistance til en eksisterende og en potentiel kunde og blev  

 iøvrigt gjort betinget af, at aktiviteten ikke påvirkede varetagelsen af  

 hvervet som direktør i andelskassen Finanstilsynets skrivelse af 12. marts 1993 vedrørende bank- og  

 sparekasselovens § 19, stk. 5.
 Tilsynet gav tilladelse til, at en andelskasses direktør kunne drive  

selvstændig erhvervsvirksomhed . Følgende var oplyst over for  

 tilsynet af andelskassens direktør og af andelskassens revision:
 »- Andelskassens direktør var ikke fuldtidsbeskæftiget i  

 andelskassen, idet dog direktøren var kontraktligt forpligtet til at bruge  

 den tid, der var nødvendig for andelskassens drift (andelskassen havde to  

 ugentlige åbningstider).
 - Andelskassens direktør modtog ca. 140.000 kr. i gage i regnskabsåret  

 1992. Dette beløb er uændret i 1993-budgettet.
 - Andelskassens indtjening gav ifølge revisionen ikke umiddelbart mulighed  

 for større gage til direktøren.
- Andelskassens direktør ønskede tilladelse til at drive selvstændig  

 erhvervsvirksomhed inden for edb-bogføring m.v.
Virksomhedens eneste  

 investering var en PC'er.
 - Direktørens erhvervsvirksomhed havde på ansøgningstidspunktet en kunde.  

 Direktørens erhvervsvirksomhed påtænkte at yde regnskabsmæssig assistance til  

 yderligere en (navngiven) kunde.
- Der forelå ikke engagement mellem andelskassen og direktørens  

 eksisterende kunde eller mellem andelskassen og direktørens mulige  

 (navngivne) kunde.« Tilsynet gav tilladelsen under følgende vilkår:
 - Tilladelsen begrænses til alene at gælde selvstændig erhvervsvirksomhed,  

 der yder regnskabsmæssig assistance til direktørens eksisterende kunde og til  

 direktørens potentielle (navngivne) kunde.
 - Tilladelsen er betinget af, at aktiviteten ikke påvirker direktørens  

 muligheder for at varetage hvervet som direktør i andelskassen.
 - Tilladelsen blev givet indtil ultimo 1994.
 Der var til grund for afgørelsen anlagt det synspunkt, at tilsynet  

 vanskeligt kan pålægge en andelskasse med en balance på ca. 4 mio.kr. at  

 lønne en fuldtidsdirektør.
