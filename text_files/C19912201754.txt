(Til alle frie grundskoler) Hermed følger Undervisningsministeriets cirkulære af 13. februar 1991 om  

 lønanciennitet for ledere, lærere og børnehaveklasseledere ved frie  

 grundskoler.
 Undervisningsministeriets cirkulære af 5. december 1989 om lønanciennitet  

 for folkeskolens tjenestemænd er optrykt som bilag 1, og følgeskrivelsen af  

 samme dato er optrykt som bilag 2.
Folkeskolecirkulæret af 5. december 1989 anvender som en fælles betegnelse  

 for folkeskolens stillingskategorier betegnelsen »tjenestemand«.
I  

 denne forbindelse bemærkes, at bl.a. »småbørnslærerinde«,  

 »skolekonsulent« og »førstelærer« ikke findes som  

 stillingskategorier ved de frie grundskoler.
 For de frie grundskoler omfatter denne betegnelse stillingskategorierne:  

 Skoleleder, viceskoleinspektør, lærer/overlærer og børnehaveklasseleder.
 Der skal ved enhver ansættelse af lærerpersonale ved en fri grundskole/en  

 grundskoleafdeling ved et gymnasium fastsættes en lønanciennitet for den  

 pågældende efter reglerne i kap. 2-4 i folkeskolecirkulæret.
 Reglerne i kap. 4 anvendes, hvor der er tale om direkte overgang for den  

 pågældende fx fra en stilling som lærer/overlærer eller børnehaveklasseleder  

 ved en fri grundskole til en tilsvarende stillingved en anden fri grundskole  

 eller til ansættelse som skoleleder/viceskoleinspektør ved en fri grundskole.
 Ved andre ansættelser anvendes reglerne i kap. 2.
 § 5  anvendes alene, når den tidligere lønanciennitet  

 for den pågældende enten er fastsat af en offentlig myndighed eller i  

 tilfælde af, at Frie Grundskolers Fællesråd har fastsat lønancienniteten på  

 vegne en fri grundskole.
 Reglerne i kap. 3 kan anvendes for skoleledere og viceskoleinspektører.
 Folkeskolecirkulæret af 5. december 1989 anvender i § 4, stk. 1, og en  

 række andre steder udtrykket: »offentligt godkendte skoler og  

 eksamenskurser«.
 Ved offentligt godkendte skoler og eksamenskurser forstås kommunale og  

 amtskommunale skoler og eksamenskurser samt frie grundskoler omfattet af lov  

 om friskoler og private grundskoler m.v., jf. bemærkningerne til §§ 4 og 5 i  

 følgeskrivelsen til folkeskolecirkulæret.
Med venlig hilsen Eva Ranch Christensen fuldmægtig Bilag 0 Cirkulære om lønanciennitet for ledere, lærere og børnehaveklasseledere  

 ved frie grundskoler.
