 I medfør af § 2, stk. 5 i lov om boligbyggeri, jf. lovbekendtgørelse nr.  

 82 af 22.2 1989 fastsættes:
 § 1.  Kommunalbestyrelserne kan godkende oprettelse af  

 lokale boligselskaber, herunder datterselskaber af eksisterende  

 forretningsførerselskaber.
 § 2.  Selskaberne skal have hjemsted i kommunen.
§ 3.  Det er en forudsætning for godkendelse af et nyt  

 selskab, at der skønnes at være behov for selskabet for at få gennemført  

 det fornødne almennyttige boligbyggeri i området eller for at sikre en  

 rimelig konkurrence imellem selskaberne, at selskabet ikke påregner alene at bygge for særskilt afgrænsede  

 befolkningsgrupper, at selskabet skønnes at kunne sikre en effektiv administration  

 såvel af afdelinger under opførelse som af afdelinger i drift, og at almindelige hensyn til forenkling og strukturrationalisering af  

 den almennyttige boligvirksomhed i området ikke taler imod oprettelse af  

 flere boligselskaber.
 § 4.  Selskaber, der oprettes i henhold til § 14 og §  

 90, stk. 7 i lov om byfornyelse og boligforbedring, skal godkendes, medmindre  

 særlige hensyn taler herimod.
 § 5.  Kommunalbestyrelserne indberetter godkendelse af  

 almennyttige boligselskaber til boligministeren, Kongeriget Danmarks  

 Hypotekbank & Finansforvaltning og Boligselskabernes Landsbyggefond.  

 Indberetningerne skal bilægges selskabets vedtægter og indeholde oplysning om  

 selskabets postadresse, tlf.nr. og eventuelle forretningsfører.
