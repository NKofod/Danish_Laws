Straksregulering nr. 4 - 2022 Meddelelse om straksregulering nr. 4 om midlertidig lukning af et område i Nordsøen på baggrund af prøve nr.
RTCDNK2237 I medfør af bekendtgørelse nr. 1220 af 26. august 2022 om regulering af fiskeriet § 17, jf. bilag 4, fastsættes:
1. Midlertidig lukning af et område i Nordsøen på baggrund af prøve nr.
RTCDNK2237 I perioden fra og med onsdag den 26. oktober 2022 til og med tirsdag den 15. november 2022 er det forbudt at fiske inden for et område i den danske del af Nordsøen, der afgrænses af geodætiske linjer mellem følgende punkter målt efter WGS84-koordinatsystemet:
1) 55° 556 N  005° 476 Ø 2) 55° 559 N  005° 576 Ø 3) 55° 466 N  005° 584 Ø 4) 55° 464 N  005° 487 Ø Uanset forbuddet, er det fortsat tilladt at fiske i det midlertidigt lukkede område med følgende redskaber:
 - flydetrawl, snurpenot, drivgarn og pilke til fiskeri efter sild, makrel og hestemakrel.
- tejner - kammuslingeskraber - hildingsgarn Baggrunden for lukningen er, at det er konstateret, at forekomsten af ungfisk af arterne torsk, kuller, hvilling og sej overskrider det tilladte niveau, jfr.
Kommissionens forordning (EU) Nr. 724/2010 af 12. august 2010 om gennemførelsesbestemmelser for realtidslukninger af fiskerier i Nordsøen og Skagerrak, som ændret ved Kommissionens forordning (EU) nr. 783/2011 af 5. august 2011.
2. Ikrafttræden Meddelelsen træder i kraft med virkning fra den 26. oktober 2022 og gælder til og med den 15. november 2022.
