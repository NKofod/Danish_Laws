Resumé af Plantedirektoratets afgørelse vedrørende tilbagekaldelse af personlig autorisation til økologisk jordbrugsproduktion efter økologiloven § 10, stk. 3 Resumé Plantedirektoratet tilbagekaldte en økologisk producents personlige autorisation efter der i et I/S hvor producenten tillige indgik, var konstateret grove dyrevelfærdsmæssige overtrædelser.
De grove overtrædelser blev konstateret på en uvarslet økologikontrol.
Efter økologikontrollen udførte Fødevarestyrelsen sammen med politiet tillige kontrolbesøg på bedriften.
 Plantedirektoratet lagde ved afgørelsen vægt på, at der var konstateret en række grove overtrædelser af økologilovgivningen vedrørende dyrehold.
Afgørelse Plantedirektoratet tilbagekaldte autorisationen i henhold til § 10, stk. 3 i økologiloven.1) Begrundelse Plantedirektoratet traf afgørelse i sagen2) på følgende grundlag:
Det er et grundlæggende mål, at økologisk produktion skal være kendetegnet ved højt dyrevelfærds-standard3). Der skal være et højt dyrevelfærdsniveau, der respekterer dyrenes artsspecifikke behov.
Dyrene skal opdrættes på en måde, der styrker immunsystemet og dyrenes naturlige forsvar mod sygdomme4).
 Økologiens omdømme og troværdighed er forudsætningen for, at forbrugerne fortsat kan have tillid til økologien5). Det er derfor af afgørende betydning for økologien at bevare et godt omdømme og en høj troværdighed.
Op bedriften6) blev der konstateret en række alvorlige overtrædelser af økologireglerne.
Det drejede sig om overtrædelse af centrale regler inden for økologien, mange forskellige overtrædelser og overtrædelserne vedrørte et stort antal dyr.
Plantedirektoratet vurderede, at overtrædelserne var så alvorlige, at opretholdelse af økologiautorisation ikke var mulig.
 Tilliden til den økologiske produktionsmetode vil lide væsentlig skade, hvis interessenter, der har begået grove overtrædelser af økologireglerne som del af et interessentskab, kan fortsætte med at drive økologisk jordbrugsproduktion i personligt regi.
 For at sikre økologiens omdømme og troværdighed, og for at sikre forbrugernes fortsatte tillid til økologiske varer, tilbagekaldte Plantedirektoratet den personlige autorisation til økologisk jordbrugsproduktion7).
1) Lovbekendtgørelse nr. 196 af 12. marts 2009 2) Jf. sag: PD 09-6152-000001 3) Rådet forordning (EF) nr. 834/2007 af 28. juni 2007 om økologisk produktion og mærkning f økologiske produkter og om ophævelse af forordning (EØF) nr. 2092/91 (RFO 834/2007), art. 3, litra a, nr.
IV.
 4) RFO 834/2007, art. 5, litra h og litra l.
5) Lovbekendtgørelse nr. 196 af 12. marts 2009 af økologiloven, § 3 6) Jf.
Sag PD 09-613/KSK3-000006 7) Lovbekendtgørelse nr. 196 af 12. marts 2009 af økologiloven, § 10, stk. 3, jf. stk. 1.
