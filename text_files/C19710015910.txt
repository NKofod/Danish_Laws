(Til overøvrigheden) Under en sag om inddrivelse af børnebidrag i Italien i henhold til  

 Haagerkonventionen af 15.april 1958 om anerkendelse og fuldbyrdelse af  

 afgørelser vedrørende underholdspligt over for børn afslog de italienske  

 myndigheder at tillægge den danske bidragsresolution retsvirkninger bl.a.  

 under henvisning til, at den bidragspligtige ikke som foreskrevet i  

 konventionens artikel 2, nr. 2, havde været lovligt indkaldt eller  

 repræsenteret under overøvrighedens behandling af bidragssagen.
 I den anledning skal man anmode overøvrigheden om i sager om fastsættelse  

 af bidrag til børn at påse, at bidragspligtige i tilfælde, hvor der kan blive  

 spørgsmål om inddrivelse af bidraget i lande, der har tiltrådt  

 Haagerkonventionen, bliver lovligt indkaldt eller repræsenteret under sagen,  

 jfr. konventionens artikel 2, nr. 2, samt at der tilvejebringes dokumentation  

 for, enten at bidragspligtige har været til stede under sagen, eller at det  

 dokument, ved hvilket sagen blev rejst, er blevet lovligt forkyndt for ham,  

 jfr.konventionens artikel 4, nr. 3.
 Opmærksomheden henledes på, at spørgsmålet om forståelsen af bestemmelsen  

 i konventionens artikel 2, nr. 2, har været drøftet på det i oktober 1968  

 arrangerede kursus for de akademiske medarbejdere ved Københavns  

 overpræsidium og ved amtskontorerne, jfr. beretningen fra kurset s. 22 og s.  

 31.
 Justitsministeriet, den 1.september  

 1971.
 P.M.V.
 E.B.
 Bryld.
