Bekendtgørelse om Danmarks og Grønlands Geologiske  

 Undersøgelse I medfør af § 2, stk. 3, i lov nr. 1076 af 20. december  

 1995 om sektorforskningsinstitutioner, fastsættes:
 § 1.  

  

 Institutionens navn er Danmarks og Grønlands Geologiske  

 Undersøgelse (GEUS).
 Stk. 2.  

  

 GEUS er en  

 selvstændig sektorforskningsinstitution under Miljø- og Energiministeriet,  

 jf.  

    

 § 2, stk. 1, i lov om  

 sektorforskningsinstitutioner.
 § 2.  

  

 Formålet med GEUS virksomhed er at opbygge, anvende og udbrede viden om  

 de  

 materialer, processer og sammenhænge, der er af betydning for udnyttelsen og  

 beskyttelsen af de geologiske naturværdier i Danmark og Grønland.
§ 3.  

  

 GEUS har til opgave at varetage geologisk kortlægning, dataindsamling og  

 datalagring vedrørende Danmark og Grønland, jf. dog § 4, samt at varetage  

 forsknings-, rådgivnings-, overvågnings- og formidlingsopgaver indenfor de  

 geovidenskabelige fagdiscipliner.
Herunder har GEUS til opgave at bidrage  

 til,  

 at Miljø- og Energiministeriets forvaltnings- og lovgivningsarbejde baseres  

 på  

 den nyeste danske og internationale geovidenskabelige viden.
 § 4.  

  

 Opgaver vedrørende mineralske råstoffer i Grønland varetages indenfor  

 rammerne  

 af lov om mineralske råstoffer i Grønland.
 Stk. 2.  

  

 GEUS  

 iværksættelse af videnskabelige og praktiske undersøgelser af generel og  

 kortlægningsmæssig  

 karakter i Grønland sker efter forudgående underretning af Grønlands  

 Hjemmestyre og de relevante kommunale myndigheder i Grønland.
 § 5.  

  

 GEUS indsamler data, herunder bl.a. med direkte hjemmel i lov om råstoffer,  

 lov  

 om anvendelse af Danmarks undergrund, lov om vandforsyning eller regler  

 udstedt  

 i medfør af disse love.
 § 6.  

  

 GEUS skal opbevare, sikre og anvendeliggøre de geologiske data og  

 undersøgelsesresultater, som, i henhold til lov eller aftale herom, modtages  

 af  

 GEUS fra offentlige myndigheder eller private.
 Stk. 2.  

  

 Såfremt de  

 respektive danske eller grønlandske myndigheder ønsker det, skal GEUS stille  

 foreliggende data og undersøgelsesresultater til rådighed for de respektive  

 myndigheder, dog under hensyntagen til gældende lovgivning og indgåede  

 aftaler  

 om fortrolighed og under hensyntagen til rimelige kvalitetssikringskrav.
 § 7.  

  

 GEUS deltager i uddannelsen af forskere indenfor institutionens  

 arbejdsområde.
 § 8.  

  

 GEUS kan deltage i nationale og internationale forskningsprogrammer, herunder  

 EU-programmer.
 § 9.  

  

 GEUS udfører opgaver for og formidler viden til offentlige myndigheder og  

 private i ind- og udland samt til den internationale forskningsverden i  

 natur-,  

 miljø-, energi- og råstofspørgsmål  

    

 indenfor  

 institutionens arbejdsområde.
 § 10.  

  

 Ministeren bemyndiger GEUS til at indgå aftaler med relevante færøske  

 myndigheder og kollegainstitutioner om geovidenskabelige aktiviteter på  

 Færøerne.
 § 11.  

  

 Til gennemførelse af GEUS opgaver stilles der midler til rådighed over  

 den  

 årlige finanslov.
 Stk. 2.  

  

 GEUS kan modtage  

 midler fra forskningsråd, fonde og lignende, samt fra Grønlands Hjemmestyre.
 Stk. 3.  

  

 GEUS kan mod betaling påtage sig løsning af opgaver for  

 offentlige og private rekvirenter.
 § 12.  

  

 GEUS ledes af en bestyrelse, jf. § 3 i lov om sektorforskningsinstitutioner.  

 Nærmere regler for bestyrelsens og den øvrige ledelses ansvar og opgaver samt  

 bestyrelsens sammensætning og udpegning  

    

 fastsættes i den for GEUS gældende vedtægt.
 § 13.  

  

 Bekendtgørelsen træder i kraft den 1. august 1999.
 Stk. 2.  

  

 Samtidig ophæves  

 bekendtgørelse nr. 188 af 22. marts 1999 om Danmarks og Grønlands Geologiske  

 Undersøgelse.
