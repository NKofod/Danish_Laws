Ved  

 forsøg med hjertekaterisation med ballonudvidelse af lungepulsåren blev det  

 konstateret, at der var tale om fuldstændig manglende forbindelse fra højre  

 hjertekammer til lungepulsåren.
Den medicinske behandling med prostaglandin  

 blev opretholdt, og der blev planlagt efterfølgende operation.
Drengen  

 blev tilbageflyttet til børneafdelingen under ledsagelse af sygeplejerske A.  

 Hun blev orienteret om, at IVAC-pumpen, der styrede den medicinske behandling  

 med prostaglandin var defekt.
Sygeplejerske A skiftede efterfølgende samtlige  

 slanger og fik angiveligt pumpen til af fungere.
Sygeplejerske  

 B overtog efterfølgende ansvaret for plejen af drengen og konstaterede, at  

 den  

 pumpe, der styrede infusionen af prostaglandin ikke fungerede, hvorefter hun  

 genstartede pumpen.
Efterfølgende fik drengen vejrtrækningsbesvær og  

 svigtende  

 hjerteaktion, og det blev konstateret, at infusionspumpen atter var standset.  

 Der blev iværksat genoplivningsforsøg, uden effekt og drengen afgik ved  

 døden.
 Sundhedsstyrelsen  

 havde indberettet sagen til Patientklagenævnet.
Indberetning  

 om brug af defekt pumpe Patientklagenævnet fandt, at sygeplejerske A havde overtrådt  

 lov om sygeplejersker, § 5, stk. 1., idet hun genanvendte den defekte pumpe,  

 og  

 indskærpede overfor sygeplejersken, at hun udviste større omhu i sit  

 fremtidige  

 virke.
 Nævnet fandt endvidere, at sygeplejerske B havde overtrådt lov  

 om sygeplejersker, § 5, stk. 1. ved sin behandling af drengen, og indskærpede  

 overfor sygeplejersken, at hun udviste større omhu i sit fremtidige virke.
 Da Patientklagenævnet fandt, at der var begrundet mistanke om,  

 at sygeplejerske B havde udvist grovere forsømmelse ved behandlingen af  

 drengen, besluttede nævnet samtidig, at anmode Politimesteren om at overveje  

 grundlaget for en eventuel tiltalerejsning mod sygeplejerske B for  

 overtrædelse  

 af lov om sygeplejersker § 10.
Nævnet fandt, at sygeplejerske B burde have etableret fast vagt  

 hos drengen eller i det mindste have observeret ham hyppigere i løbet af  

 hendes  

 vagt, dels på grund af medicinens vigtighed, dels på grund af risiko for  

 vejrtrækningsproblemer og ustablitet i forhold til faldende puls.
Hun burde  

 endvidere  

 have kontrolleret infusionspumpernes funktion, da hun observerede, at han var  

 dårlig.
 Videre fandt nævnet, at sygeplejerske B burde have kontaktet  

 vagthavende læge på et tidligere tidspunkt for at rapportere hendes  

 observation  

 om, at drengen havde lav puls, og om den manglende prostaglandininfusion.
