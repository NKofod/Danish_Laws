Fremsat den 9. oktober 2002 af  

 Keld Albrechtsen (EL) og Line Barfod (EL) Forslag til folketingsbeslutning om, at Den Europæiske Unions embedsmænd ikke  

 må udføre lobbyarbejde for at ændre den danske regerings  

 synspunkter Folketinget opfordrer den danske regering til at anmode  

 Europa-Kommissionen om at indskærpe over for sine embedsmænd i  

 Den Europæiske Union, at det ikke er deres opgave at drive  

 lobbyvirksomhed med henblik på at påvirke national  

 lovgivning.
Bemærkninger til forslaget Jyllands-Posten kunne den 14. april 2002 (1.  

 sektion side 2, Indblik side 13) berette om, at »embedsmænd fra  

 EU-Kommissionen forsøger at påvirke dansk lovgivning«.
 I artiklen kan Jyllands-Posten berette om to  

 embedsmænd fra Generaldirektoratet for Indre Marked, som har  

 opsøgt Handelskammeret, Dansk Industri, Dansk Handel og Service og TDC  

 (Tele Danmark) for at påvirke dem til at gøre deres indflydelse  

 gældende over for den danske regering i forhold til det lovforslag om  

 elektronisk handel, som dengang blev behandlet i Folketinget.
 På disse møder har de to embedsmænd  

 ifølge Jyllands-Posten bl.a. sagt, at »danske virksomheder vil  

 stå ringere end virksomheder i andre lande, såfremt den danske  

 regering fastholder sit lovforslag om elektronisk handel«.
De to embedsmænds lobbyaktivitet fik da også  

 de danske erhvervsorganisationer til at lægge pres på den danske  

 regering.
Jyllands-Posten kan berette, at møderne med ovennævnte  

 organisationer tog så lang tid, at de to embedsmænd kom for sent  

 til det formelle møde med den danske regerings repræsentanter  

 fra Økonomi- og Erhvervsministeriet og Forbrugerstyrelsen, som  

 står for arbejdet med den pågældende lov sammen med  

 Justitsministeriet.
 Forelagt disse oplysninger udtaler kommitteret Nina  

 Holst-Christensen fra Justitsministeriet til Jyllands-Posten:
 »Det er ikke Kommissionens opgave at rende rundt og lave  

 femte kolonne-virksomhed og nærmest undervise virksomhederne i, at det,  

 regeringen er i gang med at gøre, er i strid med EU-retten«.
Det er ikke meningen med dette beslutningsforslag at tage  

 stilling til indholdet i den konkrete sag, ej heller om den danske regering  

 eller Kommissionen har ret.
Det drejer sig derimod om det principielle i, at  

 Europa-Kommissionens embedsmænd tiltager sig retten til at fungere som  

 lobbyister i forhold til EU-lovgivning uden om regeringerne i  

 EU-medlemslandene i forhold til erhvervsorganisationer eller andre.
Forelagt sagen udtaler professor, dr.jur.
Peter Pagh fra  

 Københavns Universitet til Jyllands-Posten, at han har mange eksempler  

 på, at EU-Kommissionen forfølger en sag, hvor der er mistanke  

 om, at et land vil implementere et direktiv på en måde, som  

 strider mod direktivet.
»Kommissionen er sat til at overvåge lov og ret.
Den  

 skal reagere og har frie muligheder dertil, men naturligvis skal dens  

 embedsmænd ikke direkte lægge et pres for at påvirke den  

 politiske beslutningsproces.
Det vil være uacceptabelt«.
Her er vi efter forslagsstillernes opfattelse ved kernen i  

 spørgsmålet.
Det er rigtigt, at det er Europa-Kommissionens  

 opgave at sørge for, at EU-love overholdes og implementeres på  

 den måde, som det er meningen, de skal efter indholdet i loven.
 Men Europa-Kommissionen er ikke en lobbyistorganisation  

 på linje med European Round Table, den europæiske  

 fagbevægelse, Greenpeace eller lignende.
Det er åbenbart nødvendigt at få dette  

 fastslået.
Derfor håber forslagsstillerne også, at dette  

 beslutningsforslag kan samle bred opbakning.
Ifølge Jyllands-Posten den 14. april 2002 udtaler  

 Elisabeth Arnold (Det Radikale Venstre) bl.a.: »Hvis man fra Kommissionens  

 side er utilfreds med den måde, den danske regering griber det an  

 på, så kan man  henvende sig til den danske regering.
Hvis der er  

 uenighed mellem den danske regering og Kommissionen, så kan det blive  

 en sag for Domstolen«.
I forlængelse heraf udtaler Peter Skaarup (Dansk  

 Folkeparti): »Det er ikke EU-Kommissionen, der skal være udfarende  

 kraft og undergrave de nationale regeringer.
Det vil jeg  

 fremføre«.
Desuden udtaler Ritt Bjerregaard (Socialdemokratiet): »Det  

 er klart, at det ikke er deres opgave at tage stilling til, hvad  

 Ministerrådet med kommissæren har besluttet.
Det skal de rette  

 sig efter«.
Hun er ikke overrasket over lobbyaktiviteterne fra  

 embedsmændenes side: »Mens jeg var fødevareminister, gik de uden  

 om ministeriet til mejerierne.
Noget tyder på, at det er noget, de  

 prøver at gøre.
Det bør ministeren rejse på et  

 rådsmøde og sige, at man vil gerne have, at kommissionen  

 indskærper over for embedsmændene, at det ikke skal foregå  

 på den måde«.
 På den baggrund håber forslagsstillerne, at  

 der kan skabes bred tilslutning til beslutningsforslaget.
