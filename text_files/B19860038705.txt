 I henhold til § 6, stk. 4, § 7, § 9, § 10, § 26 og § 36, stk. 1, i  

 civilforsvarsloven (lov nr. 253 af 27. maj 1981), som ændret ved lov nr. 308  

 af 4.juni 1986, fastsættes:
VÆRNEPLIGTIGE I CIVILFORSVARSKORPSET § 1.  Tjenestetiden for værnepligtige i  

 civilforsvarskorpset er 6 måneder.
For værnepligtige, der udtages til  

 befalingsmand af reserven, delingsfører, forvaltningsassistent eller  

 håndværker, er tjenestetiden 15 måneder.
 Stk. 2.  Civilforsvarsstyrelsen kan pålægge en  

 værnepligtig, der på grund af forsømmelighed eller af andre lignende årsager  

 afgår fra uddannelse til delingsfører, forvaltningsassistent eller  

 håndværker, en samlet tjenestetid på 12 måneder.
 Stk. 3.  En værnepligtig kan genindkaldes til tjeneste  

 af i alt indtil 1 måneds varighed.
 § 2.  Civilforsvarsstyrelsen fastsætter bestemmelser  

 om de værnepligtiges uddannelse og om tjenestens tilrettelæggelse.
§ 3.  Har en værnepligtig været ulovligt fraværende  

 fra værnepligtstjenesten i mindst 15 dage, pålægger civilforsvarsstyrelsen  

 ham eftertjeneste af samme varighed som fraværet.
Med ulovligt fravær  

 sidestilles her og i det følgende fravær, der skyldes strafafsoning, herunder  

 varetægtsfængsel, der anses som udstået i straffen.
 § 4.  Civilforsvarsstyrelsen kan hjemsende en  

 værnepligtig, der:
 Stk. 2.  Hjemsendelse i henhold til stk. 1 kan kun ske  

 een gang.
§ 5.  En værnepligtig, der er hjemsendt i henhold til  

 § 4, indkaldes igen med mindst 4 ugers varsel.
Hvis den værnepligtiges  

 tjeneste inden hjemsendelsen efter fradrag for ulovligt fravær udgør  

 sammenlagt mindst 30 dage, medregnes den i tjenestetiden.
 § 6.  Civilforsvarsstyrelsen kan fritage en  

 værnepligtig for eftertjeneste, jfr. § 3, og fornyet indkaldelse, jfr. § 5.
 § 7.  En værnepligtig, som, uden endnu at være mødt  

 til værnepligtstjeneste, får en lavere egnethedsvedtegning, deler på grundlag  

 af den nye egnethedsvedtegning og under hensyntagen til uddannelse og  

 livsstilling vilkår med de værnepligtige, sammen med hvilke han blev fordelt.
 Stk. 2.  En værnepligtig, der efter møde bliver erklæret  

 for tiden uegnet til værnepligtstjeneste, og som senere erklæres egnet eller  

 begrænset egnet, kan efter civilforsvarsstyrelsens bestemmelse anvendes i  

 civilforsvarets mobiliseringsstyrker og genindkaldes til tjeneste af i alt  

 indtil 1 måneds varighed, jfr. § 1, stk. 3.
VÆRNEPLIGTIGE I DET KOMMUNALE CIVILFORSVAR § 8.  Tjenestetiden for værnepligtige i det kommunale  

 civilforsvar omfatter en samlet tjeneste på indtil 33 dage samt en  

 efterfølgende tjeneste af i alt indtil 100 timers varighed.
En værnepligtig  

 kan herudover indkaldes til mønstringer og øvelser af hver indtil 24 timers  

 varighed.
 Stk. 2.  Den i stk. 1 nævnte efterfølgende tjeneste samt  

 mønstringer og øvelser skal foregå om aftenen eller på lørdage og søndage,  

 medmindre kommunalbestyrelsen træffer anden aftale med den værnepligtige.
§ 9.  Kommunalbestyrelsen kan indkalde en værnepligtig  

 til tjeneste ud over den i § 8 nævnte, når det er nødvendigt af hensyn til  

 det kommunale civilforsvars indsats i katastrofetilfælde.
Indkaldelse kan  

 finde sted, indtil den værnepligtige har afsluttet den i § 8, stk. 1 nævnte  

 efterfølgende tjeneste.
Stk. 2.  Civilforsvarsstyrelsen kan bemyndige  

 kommunalbestyrelsen til at indkalde værnepligtige, der har afsluttet den i §  

 8, stk. 1, nævnte tjeneste.
Indkaldelse kan finde sted med henblik på indsats  

 i katastrofetilfælde, som kræver ekstraordinært store mandskabsstyrker.  

 Civilforsvarsstyrelsen kan tillige bemyndige kommunalbestyrelsen til at  

 indkalde disse værnepligtige til øvelser af hver indtil 24 timers varighed  

 med henblik på afprøvning af beredskabet.
 § 10.  Civilforsvarsstyrelsen fastsætter bestemmelser  

 om de værnepligtiges uddannelse og om tjenestens tilrettelæggelse.
 § 11.  Civilforsvarsstyrelsen kan hjemsende en  

 værnepligtig, der under den første samlede tjeneste, jfr. § 8, stk. 1, har  

 været fraværende i mindst 3 dage.
 Stk. 2.  Civilforsvarsstyrelsen hjemsender en  

 værnepligtig, der erklæres for tiden uegnet til værnepligtstjeneste.
Stk. 3.  En værnepligtig, der er hjemsendt i henhold til  

 stk. 1 eller stk. 2, indkaldes igen med mindst 4 ugers varsel.
Det antal  

 dage, den værnepligtige har gjort tjeneste inden hjemsendelsen, medregnes i  

 tjenestetiden.
Civilforsvarsstyrelsen kan bestemme, at de nævnte tjenestedage  

 ikke skal medregnes i tjenestetiden.
Stk. 4.  En værnepligtig, der 2 gange er hjemsendt i  

 henhold til stk. 1 på grund af fravær, der skyldes sygdom, kan ikke indkaldes  

 igen.
En værnepligtig, der 3 gange er hjemsendt i henhold til stk. 1 på grund  

 af fravær, der skyldes andet end sygdom, kan ikke indkaldes igen.
En  

 værnepligtig, der 2 gange er hjemsendt i henhold til stk. 2, kan ikke  

 indkaldes igen.
 § 12.  Civilforsvarsstyrelsen kan fritage en  

 værnepligtig for eftertjeneste i forbindelse med den første samlede tjeneste,  

 jfr. § 8, stk. 1.
 Stk. 2.  Har en værnepligtig været fraværende under den  

 efterfølgende tjeneste, jfr. § 8, stk. 1, pålægger kommunalbestyrelsen ham  

 eftertjeneste af samme varighed som fraværet, medmindre dette har været  

 kortvarigt.
 Stk. 3.  Bestemmelsen i § 7, stk. 1, gælder også  

 værnepligtige i det kommunale civilforsvar.
OVERFØRELSE AF VÆRNEPLIGTIGE § 13.  Civilforsvarsstyrelsen kan overføre en  

 værnepligtig, der har gjort tjeneste i civilforsvarskorpset, jfr. § 1, stk.  

 1, eller i det kommunale civilforsvar, jfr. § 8, stk. 1, til en anden del af  

 civilforsvaret og indkalde ham til mønstringer og øvelser af i alt indtil 1  

 måneds varighed.
 § 14.  Civilforsvarsstyrelsen kan overføre  

 værnepligtige, der gør tjeneste i civilforsvarskorpset, til det kommunale  

 civilforsvar.
Stk. 2.  De i stk. 1 nævnte værnepligtige skal inden for  

 den i § 1, stk. 1, nævnte tjenestetid i indtil 80 timer gøre tjeneste ved det  

 kommunale civilforsvar og gennemgå en uddannelse efter bestemmelser fastsat  

 af civilforsvarsstyrelsen.
Disse værnepligtige kan herudover indkaldes til  

 mønstringer og øvelser af i alt indtil 1 måneds varighed.
Stk. 3.  Civilforsvarsstyrelsen kan bemyndige  

 kommunalbestyrelsen til at indkalde de i stk. 1 nævnte værnepligtige med  

 henblik på indsats i katastrofetilfælde, der kræver ekstraordinært store  

 mandskabsstyrker.
Civilforsvarsstyrelsen kan tillige bemyndige  

 kommunalbestyrelsen til at indkalde disse værnepligtige til øvelser af hver  

 indtil 24 timers varighed med henblik på afprøvning af beredskabet.
 § 15.  Værnepligtige, der er overført til  

 civilforsvaret uden for civilforsvarskorpset, og som ikke indkaldes til den i  

 § 8, stk. 1, nævnte tjeneste, kan indkaldes til mønstringer og øvelser.
YDELSER TIL VÆRNEPLIGTIGE § 16.  Civilforsvarsstyrelsen fastsætter regler om  

 kvarter, forplejning, beklædning, løn, fribefordring og lignende for  

 værnepligtige i civilforsvarskorpset.
 § 17.  De regler, der er fastsat i henhold til § 16,  

 finder tilsvarende anvendelse på værnepligtige i det kommunale civilforsvar  

 under den i § 8, stk. 1, nævnte samlede tjeneste og den i § 14, stk. 2,  

 nævnte tjeneste.
 § 18.  Under den i § 8, stk. 1, nævnte efterfølgende  

 tjeneste samt under mønstringer og øvelser, jfr. § 8, stk. 1, § 13, § 14,  

 stk. 2 og § 15, ydes følgende:
 § 19.  I forbindelse med værnepligtstjeneste i henhold  

 til § 9 og § 14, stk. 3 ydes refusion af befordringsudgifter efter de regler,  

 der gælder for statens tjenestemænd, godtgørelse for tabt arbejdsfortjeneste  

 m.v. samt dækning af merudgifter ved fravær fra hjemmet efter regler, der  

 svarer til dem, der gælder for værnepligtige, der genindkaldes til  

 civilforsvarskorpset.
FRIVILLIGE § 20.  Frivillige uden for civilforsvarskorpset står  

 til rådighed for civilforsvaret efter bestemmelser, der fastsættes i en  

 kontrakt, der er godkendt af civilforsvarsstyrelsen.
§ 21.  I forbindelse med rådighedstjeneste, jfr. § 20,  

 ydes godtgørelse for tabt arbejdsfortjeneste m.v., refusion af  

 befordringsudgifter efter de regler, der gælder for statens tjenestemænd samt  

 fri forplejning efter regler fastsat af civilforsvarsstyrelsen.
Under  

 tjeneste i forbindelse med øvelser og uddannelse ydes dog ikke godtgørelse  

 for tabt arbejdsfortjeneste m.v.
 Stk. 2.  I forbindelse med kursusophold på det statslige  

 civilforsvars kursusinstitutioner ydes foruden de ydelser, der er nævnt i  

 stk. 1, fri undervisning og indkvartering samt godtgørelse for merudgifter  

 ved fravær fra hjemmet efter regler, der svarer til dem, der gælder for  

 frivillige i hjemmeværnet, som deltager i kurser på hjemmeværnets skoler.
FÆLLES BESTEMMELSER § 22.  Afgørelser, der er truffet i henhold til  

 bekendtgørelsen, kan indbringes for civilforsvarsstyrelsen, hvis afgørelser  

 kan indbringes for indenrigsministeriet.
 § 23.  Bekendtgørelsen træder i kraft den 1. juli  

 1986.
Stk. 2.  Værnepligtige, overført til civilt arbejde, kan  

 gøre værnepligtstjeneste i civilforsvarskorpset, såfremt de inden den 1. juli  

 1986 har ansøgt herom.
For disse værnepligtige er tjenestetiden ligeledes 6  

 måneder.
 Stk. 3.  Samtidig ophæves bekendtgørelse nr. 421 af 14.  

 juli 1982 om værnepligtige og frivillige i civilforsvaret som ændret ved  

 bekendtgørelse nr. 16 af 24. januar 1985.
INDENRIGSMINISTERIET, DEN 18. JUNI 1986 KNUD ENGGAARD /Johs.
Qwist.
