 Cirkulære  

 om præstegårdenes opretholdelse som selvstændige brug m.v.
(Til stiftsøvrighederne) Man skal herved henlede opmærksomheden på, at der ved lov nr. 114  

 af 4. april 1967 om landbrugsejendomme er sket en del ændringer i de hidtil  

 gældende regler om landbrugsejendomme.
Uanset at præstegårdene efter lovens § 2 fremdeles ikke  

 henregnes til landbrugsejendomme i lovens forstand, vil en del af de nye  

 regler  

 også have betydning for præstegårde på grund af henvisningen i  

 præstelønningsloven § 65, stk. 3, til den hidtil gældende landbrugslov  

 og  

 som følge af, at lov nr. 127 af 16. april 1957 om sammenslutningers og  

 institutioners landbrugsjord nu er optaget i landbrugsloven og i forbindelse  

 hermed undergået nogle ændringer.
Man skal kort omtale de bestemmelser, der  

 særlig vil have betydning for folkekirkens landbrugsmæssigt drevne jorde:
1. Præstegårdens  

 opretholdelsespligt I præstelønningsloven af 1958 blev der § 65 optaget en  

 bestemmelse om, at reglerne i § 2 i lov nr. 291 af 31. marts 1949 om  

 landbrugsejendomme kommer til anvendelse på de præstegårde, der efter at der  

 er  

 truffet bestemmelse om udstykning i henhold til lov nr. 537 af 4. oktober  

 1919,  

 jfr. lov nr. 283 af 30. juni 1922 § 2, stk.2, egner sig til  

 landbrugsmæssigt drift.
Dispensation kan dog meddeles af kirkeministeren.
Ifølge indholdet af de nævnte bestemmelser skulle sådanne  

 præstegårde opretholdes som selvstændige brug og i lighed med  

 landbrugsejendomme være forsynet med beboelses- og avlsbygninger, hvorfra  

 jordtilliggendet blev drevet af ejendommens beboere, og hvortil indavling  

 skulle ske.
Endvidere skulle ejendommene holdes forsynet med inventar og avl,  

 eventuel besætning i det omfang, som var nødvendigt for at opretholde  

 ejendommens selvstændige drift.
Disse krav er nu delvis forladt i landbrugsloven.
De nye  

 bestemmelser om landbrugsejendommenes opretholdelse og drift m.v. indeholdes  

 i  

 §§ 7 og 8 i loven af 4. april 1967. Herefter skal jorderne til en  

 landbrugsejendom udnyttes jordbrugsmæssigt i det omfang, de er egnede dertil,  

 og ingen del af jorderne må tages til brug i anden anvendelse.
En  

 landbrugsejendom  

 skal endvidere opretholdes som selvstændigt brug og holdes forsynet med  

 beboelsesbygning, hvorfra jorden drives af beboerne.
Derimod stiller loven  

 ikke  

 krav om opretholdelse af avlsbygninger til jordernes drift.
 Ministeriet anser det for en naturlig følge af de ændrede regler  

 om landbrugsejendomme, at bestemmelsen i præstelønningslovens § 65,  

 stk. 3, om præstegårdens opretholdelsespligt fremtidig praktiseres på  

 tilsvarende måde  

. Herefter er præstegårde  

 undergivet opretholdelsespligt, såfremt de er forsynet med beboelsesbygninger  

 (hvortil tjenesteboliger for præster ikke henregnes), hvorfra jorderne  

 drives.  

 Endvidere er præstegårde, hvis jorde midlertidigt er bortforpagtet uden  

 beboelsesbygninger, undergivet opretholdelsespligt, såfremt sådan  

 beboelsesbygning forefindes.
 Som det vil fremgå af foranstående er indholdet af  

 opretholdelsespligten herefter:
a)  

 	  

 Præstegårdsjorderne  

 skal udnyttes jordbrugsmæssigt.
Ingen del af jorderne må tages i brug til  

 anden  

 anvendelse uden kirkeministeriets tilladelse.
Ej heller må eventuelle  

 forekomster af tørv, grus, kalk o.lign. udnyttes, uden af særlig tilladelse  

 hertil er givet af kirkeministeriet.
b)  

 	  

 Præstegårdene skal  

 holdes forsynet med beboelsesbygninger, hvorfra jorderne drives af beboerne.  

 Det påhviler menighedsrådene at påse, at sådanne beboelsesbygninger til  

 præstegårdsjorder-nes drift holdes forsvarligt vedlige, og at de, såfremt de  

 helt eller delvist ødelægges, genopføres eller istandsættes inden 2 år.
I  

 tilfælde af frastykning af det areal, hvorpå beboelsesbygningen ligger, skal  

 der inden 2 år efter opføres en beboelsesbygning på restejendommen.  

  

 Opmærksomheden henledes særligt op, at  

 beboelsesbygningen skal opretholdes og vedligeholdes også i tilfælde af, at  

 præstegårdsjorderne udlejes uden bygninger til samdrift med en anden  

 landbrugsejendom,  

 jfr. afsnit 2.
 Fra foranstående bestemmelser kan kirkeministeriet gøre  

 undtagelse, når særlige grunde taler derfor.
Som nævnt indeholder opretholdelsespligten ikke længere krav om  

 avlsbygninger til jordernes drift.
Det følger heraf, at det må stå  

 menighedsrådene frit for, hvor det skønnes ønskeligt, at udleje  

 præstegårdenes  

 avlsbygninger uden forbindelse med jorderne i øvrigt.  

  

 Derimod vil avlsbygningerne ikke kunne nedrives uden kirkeministeriets  

 godkendelse, og bygningerne må holdes forsvarligt vedlige.
 Det bemærkes,  

  

 at  

 forpagtnings- og lejekontrakter vil være at godkende af provstiudvalgene i  

 samme omfang som hidtil.
2. Samdrift af  

 præstegårde, som er undergivet opretholdelsespligt, med én eller flere  

 landbrugsejendomme Uanset foranstående regler vil præstegårdsjord, som er underkastet  

 opretholdelsespligt, kunne bortforpagtes med eller uden beboelsesbygning for  

 et  

 tidsrum af indtil 10 år til ejeren eller forpagteren af en landbrugsejendom  

 til  

 samdrift med denne landbrugsejendom.
Endvidere vil præstegårdsjorder   

 med  

 eller uden beboelsesbygning  kunne bortforpagtes til samdrift med to  

 eller  

 flere landbrugsejendomme eller dele af sådanne for et tidsrum af indtil 10  

 år,  

 såfremt de samdrevne jorder ikke overstiger tilsammen 100 ha.
 Tilladelse herfra til bortforpagtning af præstegårdsjorder uden  

 bygninger i overensstemmelse med disse regler er ikke fornøden.  

  

 Såfremt en præstegårds jorder kontinuerligt  

 har været drevet sammen med én eller flere landbrugsejendomme i sammenlagt 10  

 år, må samdriftsforholdet ophøre, og præstegården på ny drives som et  

 selvstændigt brug.  

  

 Der vil dog af kirkeministeriet kunne meddeles  

 tilladelse til, at samdriften forlænges ud over 10-årsperioden, såfremt  

 omstændighederne taler derfor.
 Man henleder opmærksomheden på, at bestemmelsen i § 10 i  

 regulativ af 14. oktober 1924 for driften af præstegårdenes jorder, tilsynet  

 med dem m.m. fortsat er gældende, og at forpagtningskontrakter ej heller i de  

 heromhandlende tilfælde bør oprettes eller godkendes for et længere tidsrum  

 end  

 8 år.
 I overensstemmelse med det i afsnit 1 anførte bemærkes, at  

 beboelsesbygningerne vil være at vedligeholde forsvarligt, uanset om de for  

 tiden anvendes til ejendommenes drift eller ej.
Såfremt en præstegårds forpagterbolig ikke for tiden er nødvendig  

 for ejendommens selvstændige drift, vil den kunne udlejes særskilt.
Kontrakt  

 herom må udfærdiges skriftligt og skal ligesom forpagtningskontrakten  

 vedrørende jorderne forelægges vedkommende provstiudvalg til godkendelse.  

  

 Man beder imidlertid menighedsrådene og  

 provstiudvalgene have opmærksomheden henvendt på, at lejelovgivningen -  

 herunder lejelovgivningens regler om opsigelighed - finder anvendelse på  

 sådanne  

 lejemål, hvorfor lejemålene må indgås tidsbegrænset for samme periode, for  

 hvilken jorderne er bortforpagtet, således at beboelsesbygningen kan være til  

 disposition til det tidspunkt, da aftalen om forpagtningsforholdet  

 udløber.
3. Nedlæggelse af  

 præstegårdsbrug som selvstændige landbrugsbedrifter Der vil formentlig også i fremtiden forekomme tilfælde, hvor der  

 er behov for dispensation fra opretholdelsespligten for præstegårde.
Sager  

 herom må som hidtil forelægges ministeriet.
Det vil kunne forventes, at der,  

 hvor endelig dispensation meddeles, samtidig vil blive foretaget regulering  

 at  

 tilsvaret af præstegårdsjorderne til fællesfonden.
I tilfælde, hvor det  

 skønnes  

 rimeligt for en kortere årrække at meddele dispensation fra  

 opretholdelsespligten, men hvor denne skønnes at burde opretholdes på længere  

 sigt, vil det sædvanligvis blive betinget, at overskuddet ved  

 bortforpagtningen  

 i perioden oplægges til brug ved senere opførelse af beboelsesbygning og  

 eventuel avlsbygninger til ejendommens drift.
I øvrigt skal man henstille, at  

 menighedsrådene,  

 når præstegårdenes tilliggende er for lille til at udgøre en passende  

 driftsenhed, tager under overvejelse at søge tilliggendet bortsolgt til  

 supplering af andre landbrugsbedrifter, jfr. nedenfor afsnit 4.
I forbindelse med de af ministeriet i de senere år meddelte  

 midlertidige fritagelser for præstegårdes opretholdelsespligt er der i  

 almindelighed optaget en betingelse om oplæggelse af overskuddet i  

 overensstemmelse med det foran bemærkede.
Det kan i visse tilfælde - nemlig  

 hvor opretholdelsen af præstegården som selvstændig bedrift varigt må skønnes  

 udelukket  være mindre betimeligt at opretholde disse fonds.  

  

 Menighedsrådenes opmærksomhed henledes  

 derfor på, at de, om de ønsker det, i sådanne tilfælde kan begære spørgsmålet  

 om disse fondsoplæg optaget til fornyet overvejelse.  

  

 Det kan forventes, at  

 spørgsmålet om størrelsen af tilsvaret til fællesfonden af præstegårdsjorder  

 samtidig vil blive taget op til overvejelse.
Andragender må være ledsaget af  

 oplysning om fondens størrelse ved andragendets indgivelse og forslag om,  

 hvortil fonden bør anvendes.
4. Supplering af  

 præstegårde ved tilkøb af landbrugsjord samt salg af præstegårdsjorder Som indledningsvis nævnt er lov af 16. april 1957 om  

 sammenslutningers og institutioners landbrugsjord ophævet og erstattet af nye  

 regler i landbrugslovens kapitel V, afsnit B.
Ved disse regler er forbundet  

 mod  

 folkekirkens erhvervelse af landbrugsjord opretholdt, men i lovens § 20,  

 stk. 2, er der optaget en bestemmelse om, at kirkeministeren kan  

 dispensere herfra.
 I overensstemmelse med de mellem landbrugsministeriet og  

 kirkeministeriet forinden formuleringen af denne bestemmelse førte  

 forhandlinger skal man bemærke, at den nu for kirkeministeriet hjemlede  

 dispensationsadgang ikke vil medføre nogen ændring af den hidtidige  

 dispensationspraksis.
 Det er således ikke tilsigtet at åbne mulighed for en forøgelse af  

 folkekirkens samlede jordbesiddelser, men alene at søge disse besiddelser  

 samlet på færre landbrugsejendomme af en sådan størrelse og beskaffenhed, at  

 de  

 også på længere sigt vil kunne opretholdes som selvstændigt drevne og  

 rentable  

 landbrugsbedrifter.
 For at opnå dette formål vil det være nødvendigt, at der ved  

 nedlæggelse af for små eller i øvrigt utidssvarende præstegårdsbrug som led i  

 den almindelige rationalisering inden for landbruget afgives jord til  

 supplering af bestående mindre landbrug.
 Endvidere bemærkes, at det af landbrugsministeriet under de før  

 omtalte forhandlinger er fremhævet, at det ved tilrettelæggelsen af  

 kirkeministeriets dispensationspraksis bør tilstræbes, at der sker afhændelse  

 af folkekirkens jordbesiddelse, når der er naturligt behov for, at jorderne  

 indtages til samfundsmæssige formål eller indgår i en hensigtsmæssig  

 byudvikling,  

 Nærværende ministerium kan ganske tilslutte sig dette synspunkt, der også  

 svarer til forudsætningerne for landbrugloven i øvrigt, hvorefter bevarelse  

 af  

 en ejendom som landbrugsejendom i almindelighed må vige for udviklingen, hvad  

 enten der er tale om indtagelse af jorder til byggeformål, til oprettelse  

 eller  

 udvidelse af industrielle virksomheder eller til anvendelse til  

 undervisnings-,  

 forsorgs- eller idrætsformål o.lign. eller til rekreativ anvendelse overalt,  

 hvor denne indtagelse sker som led i en ordnet udvikling og ikke går ud over  

 det, der må anses som en forsvarlig anvendelse af landbrugsjorden på det  

 pågældende sted.
Under forudsætning af, at afhændelsen af præstegårdsjorder finder  

 sted i et rimeligt omfang, vil ministeriet kunne godkende en tilsvarende  

 supplering af egnede præstegårdsbrug med tillægsjord.
Følgende betingelser  

 herfor vil i almindelighed blive stillet:
 a)  

 	  

 Præstegårdens  

 driftsforhold - herunder bygningernes egnethed - må kunne begrunde ønsket om  

 en  

 supplering.
 b)  

 	  

 De jorder, hvormed  

 præstegården foreslås suppleret, må være velbeliggende i forhold til  

 præstegårdsjorden.
c)  

 	  

 Præstegårdens  

 tilliggende må i forening med de jorder, der foreslås erhvervet, ikke  

 overstige  

 35 ha.
Ministeriet vil dog undtagelsesvis - herunder under hensynstagen til  

 jordens bonitet - kunne godkende, at et præstegårdsbrug forøges herudover.
 Derimod vil der ikke kunne forventes meddelt tilladelse til køb at  

 erstatningsjord eller til mageskifte, hvor præstegårdsjorden indgår i en  

 byudvikling, eller indtages til andet samfundsmæssigt formål, såfremt  

 præstegården ikke i forvejen egnede sig til at drives som selvstændigt brug.
Man skal henstille, at menighedsrådene i forbindelse med  

 overvejelse angående supplering af præstegårdsbrug har opmærksomheden henledt  

 på de omliggende landbrugsejendommes suppleringsbehov.
Såfremt erhvervelsen  

 af  

 et landbrugspligtigt areal til supplering af et præstegårdsbrug afskærer en  

 landbrugsejendom fra en efter forholdene rimelig udvidelse, fordi arealet er  

 den pågældende ejendoms eneste udvidelsesmulighed, vil menighedsrådets  

 overvejelse af det ønskelige i arealets erhvervelse for præsteembedet i  

 særlig  

 graf være nødvendig.
Hvor sådanne omstændigheder foreligger, bedes oplysning  

 herom givet i menighedsrådets andragende om tilladelse til køb af arealet.  

 Spørgsmålet vil derefter blive gjort til genstand for forhandling imellem  

 landbrugsministeriet  

 (Statens Jordlovsudvalg) og kirkeministeriet.
 Kirkeministeriet tilladelse  

 til salg af præstegårdsjord og køb af jord til supplering af en præstegård  

 udkræves i alle tilfælde.
Til sammenlægning af en landbrugsejendom eller dele af en sådan  

 med et præstegårdsbrug udkræves endvidere landbrugsministeriet medvirken i  

 overensstemmelse med bestemmelser i landbrugsloven kapitel IV om omlægning af  

 jord mellem landbrugsejendomme.
Landbrugsministeriets afgørelse i sådanne  

 sager  

 vil blive truffet i forbindelse med behandlingen af udstykningssagen, der  

 først  

 bør indgives, når kirkeministeriets godkendelse af dispositionen foreligger.
Man henleder opmærksomheden på bestemmelsen i § 5,  

 stk. 1, nr. 2 i landbrugsministeriets bekendtgørelse nr. 120 af 10.  

 april  

 1967 om dokumentation ved tinglysning af dokumenter vedrørende  

 landbrugsejendomme m.v., hvorefter begæring om tinglysning af  

 adkomsterhvervelse for folkekirken til landbrugspligtige arealer skal være  

 ledsaget af den originale skrivelse, hvori kirkeministeriets tilladelse til  

 erhvervelsen er meddelt.
Ministeriets originale approbationsskrivelser må  

 derfor i disse sager videresendes til menighedsrådene med bemærkning om, at  

 skrivelsen skal vedlægge adkomstdokument ved dettes fremsendelse til  

 tinglysning.
5. Opgørelse af  

 folkekirkens jordtilliggende Som et nyt udgangspunkt for ministeriets praksis med hensyn til  

 supplering af utilstrækkelige præstegårdsbrug vil det være nødvendigt at  

 tilvejebringe en oversigt over udviklingen i folkekirkens - altså såvel  

 præsteembedernes og degnembedernes som kirkernes og andre folkekirkelige  

 institutioners (herunder f.eks. bispeembederne, enkesæder o.lign.) - samlede  

 jordtilliggender fra 1. januar 1964 til 1. april 1968, idet bemærkes, at der  

 med landbrugsministeriet er truffet aftale om, at førstnævnte dato skal være  

 skæringsdag ved opgørelsen af forholdet mellem solgte og købte kirkelige  

 ejendomme.
Men skal derfor anmode stiftsøvrigheden om at foranledige, at der  

 foretages en så vidt muligt nøjagtig opgørelse at folkekirkens køb og salg af  

 jorder i stiftet i tidsrummet fra 1. januar 1964 til 1. april 1968, idet det  

 ved  

 udfærdigelsen af denne opgørelse må oplyses, hvilken kirke eller hvilket  

 embede  

 m.m. der har erhvervet adkomst på eller afstået jorden, hvorledes arealet er  

 matrikuleret, arealets geometriske størrelse, og hvortil arealet tidligere  

 blev  

 anvendt og nu udnyttes.
Ved opgørelsen medtages samtlige dispositioner, som  

 er  

 approberet af kirkeministeriet, uanset om endelig berigtigelse og opmåling  

 har  

 fundet sted.
I tilfælde, hvor nøjagtig opmåling af de pågældende arealer og  

 berigtigelse af handlerne ikke har fundet sted ved opgørelsens afslutning,  

 bedes dette anført.
Man vedlægger et antal blanketter til brug ved denne  

 opgørelse.
 Ministeriet skal henstille,  

 at denne opgørelse afsluttes og indsendes til ministeriet senest 1. maj 1968.
 Man skal yderligere anmode stiftsøvrigheden om at ville  

 foranledige, at der når, forholdene muliggør det, foretages en opgørelse over  

 folkekirkens jordtilliggender i stiftet af en hvilken som helst art, det være  

 sig byggegrunde, landbrugsmæssigt drevne jorder, plantager eller jorder, der  

 udnyttes på en anden måde, idet dog de under kirkegårde, inddragne arealer  

 samt  

 kirker med dertil hørende grund eller plads undtages.
 Af opgørelsen må følgende forhold fremgå:
a)  

 	  

 ejerforhold, b)  

 	  

 de enkelte jorders  

 matrikulære betegnelse, c)  

 	  

 jordernes  

 geometriske størrelse, d)  

 	  

 ejendomsværdien og  

 grundværdien ved den senest foretagne offentlige vurdering e)  

 	  

 ejendommens brug, f)  

 	  

 oplysning om  

 eventuelle bygninger og deres art.
 g)  

 	  

 oplysning om  

 forpagtningsforhold, forpagtningsaftaler og tilsvar til fællesfonden.
 Det fornødne antal eksemplarer af nærværende cirkulære vedlægges  

 til omdeling bland menighedsråd og provstiudvalg i stiftet.
