CIRKULÆRE OM BEFORDRINGSGODTGØRELSE TIL LÆRLINGE OG ELEVER I cirkulære af 8. aug. 1991 (APD nr. 73/91) udsendte Finansministeriet  

 retningslinier for, i hvilke situationer der kan udbetales  

 befordringsgodtgørelse til lærlinge og elever.
 Da det har vist sig, at retningslinierne administreres forskelligt, har  

 Finansministeriet fundet det nødvendigt at præcisere følgende:
1. Cirkulæret omfatter alle lærlinge og elever, som er  

 ansat i en statsinstitution, og som aflønnes efter en  

 overenskomst/organisationsaftale indgået med en organisation, der er omfattet  

 af Centralorganisationernes Fællesudvalgs (CFU) forhandlingskompetence.
Det  

 vil sige en organisation, som er tilsluttet enten Statsansattes Kartel (StK),  

 Statstjenestemændenes Centralorganisation II (CO II), Tjenestemænds og  

 Overenskomstansattes Kartel (OC) eller Akademikernes Centralorganisation  

 (AC).
 2. Såfremt betingelserne (fx en skolevej på mindst 20  

 km) for ydelse af befordringsgodtgørelse er opfyldt, skal godtgørelse ydes.
 3. I bekræftende fald udbetales godtgørelsen af den  

 statsinstitution, hvor lærlingen/eleven er ansat - ikke af erhvervsskolen.
 4. Befordringsgodtgørelse er skattepligtigt.
 5. Det understreges, at cirkulæret ikke gælder for  

 lærlinge/elever i privaterhvervet eller i kommuner og amtskommuner eller ved  

 Praktikpladskompenserende Undervisning (PkU-elever).
København, den 2. marts 1992 Finansministeriet Administrations- og Personaledepartementet P.M.V.
 E.B.
