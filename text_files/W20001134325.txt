Landsskatteretskendelse Huslejetab under byfornyelse - fradrag Reference:
SL § 4 LL § 7 F, stk. 1 og 2 A A/S klagede for indkomståret 1995 over, at de  

 stedlige skattemyndigheder ikke havde godkendt fradrag for huslejetab under  

 byfornyelse.
 Det var oplyst, at selskabet ejede en udlejningsejendom.  

 Kommunen havde ved brev af 17. november 1994 meddelt tilsagn om  

 ydelsesstøtte og ydelsesbidrag efter den dagældende  

 byfornyelseslovs § 59, jf. lovbekendtgørelse nr. 658 af 11. august  

 1993 vedrørende ejendommen.
 Ved en opgørelse underskrevet den 1. september 1995  

 var den støtteberettigede udgift opgjort til 1.877.287 kr., hvoraf de  

 627.800 kr. vedrørte en værdiforøgende ombygningsudgift,  

 der var finansieret med nominallån med ydelsesbidrag i henhold til  

 dagældende byfornyelseslovs § 59 b, stk. 1, og de 1.249.487 kr.  

 vedrørte et ombygningstab, der var finansieret med indexlån med  

 ydelsesstøtte i henhold til dagældende byfornyelseslovs § 59 a,  

 stk. 5.
 Ifølge opgørelsen var den samlede  

 ombygningsudgift opgjort således:
Håndværkerudgifter 1.264.510 kr.
Teknikerhonorar 189.150 kr.
 1.453.660 kr.
Moms 363.415 kr.
Tabt husleje 97.997 kr.
Byggelånsrenter 64.403 kr.
 Provision m.m.
 46.213 kr.
Samlet ombygningsudgift 2.025.688 kr.
 Fradrag:
 Indestående G.I.
 133.770 kr.
34 % af renter vedr. tab 14.631 kr.
Støtteberettiget beløb 1.877.287 kr.
Værdiforøgende udgifter 627.800 kr.
Tabsgivende udgifter 1.249.487 kr.
 Efter det oplyste, var der i den støtteberettigede  

 udgift indgået et huslejetab på 97.997 kr., hvoraf 96.259 kr.  

 vedrørte indkomståret 1995. Det var oplyst, at i forbindelse med  

 en byfornyelse kunne ejeren i en periode få godtgjort det huslejetab,  

 der i opstod i forbindelse med, at lejlighederne stod tomme.
 Selskabet havde for indkomståret 1995 selvangivet et  

 huslejetab på 96.259 kr.
Told- og skatteregionen havde ved brev af 5. oktober 1998  

 over for skatteforvaltningen udtalt, at ligningsvejledningens afsnit E.K.1.4.  

 skulle forstås således, at tilskud, som trådte i stedet for  

 skattepligtig indtægt, var skattepligtigt, således at den del af  

 tilskuddet, som dækkede det skattemæssige driftstab, skulle  

 medregnes ved indkomstopgørelsen.
Dette ville gælde, uanset at  

 der rent regnskabsteknisk senere skete opdeling i en del, som vedrørte  

 et ombygningstab og i en del, som vedrørte en  

 værdiforøgende udgift.
 Skatteforvaltningen havde ved ansættelsen for  

 indkomståret 1995 ikke godkendt fradrag for huslejetabet på  

 96.259 kr., idet tilskuddet fra byfornyelsen erstattede en skattepligtig  

 lejeindtægt, jf. statsskattelovens § 4, litra b, og havde henvist til  

 regionens udtalelse.
Selskabets advokat havde over for Landsskatteretten  

 nedlagt påstand om, at der blev godkendt fradrag for 32.728 kr. for  

 huslejetab under byfornyelse.
Til støtte for sin påstand havde  

 advokaten gjort følgende gældende:
 "...
Ifølge Ligningsvejledningen afsnit E.K.1.4.  

 fremgår det, at de støtteberettigede udgifter er de totale  

 udgifter, eller summen af 1. anskaffelsessummen på ejendommen, 2. udgifter til nedrivning, 3. udbetaling af diverse erstatninger, 4. driftstab, 5. rentetab.
 Det fremgår endvidere, at der ydes tilskud,  

 men det kan ikke antages, at dette tilskud specifikt er ydet til huslejetab,  

 jf. ovenfor.
 Det ville være meningsløst at tale om  

 tilskud, hvis Ligningsmyndigheden har ret i, at ombygningstabet bliver  

 dækket 100%. I så fald er der jo blot tale om en  

 refusion/erstatning, og det er som nævnt ikke tilfældet.
 Derfor skal der ske en forholdsmæssig fordeling af  

 huslejetabet mellem ombygningstabet og den værdiforøgende del,  

 således at huslejetabet forholdsmæssigt kan fratrækkes i  

 indkomsten som sket, og i øvrigt tidligere godkendt af kommunen.
 Hvis det ikke var tilfældet, gøres det  

 endvidere gældende, at der sker beskatning af beløbet 2 gange  

 vedrørende den del der kan henføres til den  

 værdiforøgende udgift, idet selskabet selv skal betale afdraget  

 på lånet med allerede beskattede midler.
..." Landsskatteretten bemærkede, at indtægter ved  

 udlejning af fast ejendom, og hvad der trædådte i stedet herfor,  

 var indkomstskattepligtige, jf. statsskattelovens § 4, stk. 1, litra b.
Det lagdes til grund, at huslejetabet for  

 indkomståret 1995 var på 96.259 kr.
Det støtteberettigede  

 beløb til byfornyelsen var på 1.877.287 kr., og heraf udgjorde  

 de 627.800 kr. en værdiforøgende ombygningsudgift, der blev  

 financieret med et nominallån med ydelsesbidrag i henhold til  

 dagældende byfornyelseslovs § 59 b, stk. 1.
 I henhold til dagældende ligningslovs § 7 F, stk. 1,  

 nr. 2, skulle tilskud efter § 62, stk. 2 - 3 i lov om byfornyelse og  

 boligforbedring ikke medregnes til den skattepligtige indkomst, og efter stk.  

 2 kunne den del af udgifterne, som svarede til tilskud m.v., der var  

 skattefri efter stk. 1, ikke fradrages ved indkomstopgørelsen.
 Landsskatteretten lagde til grund, at lånet til  

 finansieringen af den værdiforøgende ombygningsudgift ikke kunne  

 anses for at være et tilskud omfattet af dagældende ligningslovs  

 § 7 F, stk. 1 og 2.
Selskabet var herefter ikke skattepligtig af den del af  

 huslejetabet, som vedrørte den værdiforøgende  

 ombygningsudgift, jf. statsskattelovens § 4, litra b, og dagældende  

 ligningslovs § 7 F, stk. 1 og 2. Retten fandt herefter, at der kunne  

 godkendes fradrag for den del af huslejetabet, svarende til  

 værdiforøgende ombygningsudgifts forholdsmæssige andel af  

 den støtteberettigede udgift.
Fradraget kunne herefter opgøres  

 således:
Støtteberettiget udgift 1.877.287 kr.
Værdiforøgende ombygningsudgift 627.800 kr.
Fradrag for huslejetab 32.191 kr.
