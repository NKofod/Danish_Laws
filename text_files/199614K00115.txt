Nr BTL 115 Betænkning over Forslag til lov om en rejsegarantifond   

 Nr L 115 1996-97, 1. samling Afgivet af Erhvervsudvalget Afgivet: 19970417 Udvalget har behandlet lovforslaget i en række møder og har herunder stillet spørgsmål til erhvervsministeren, som denne har besvaret skriftligt og mundtligt.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, Danmarks Rejsebureau Forening, Dansk Vandrelaug, Foreningen af Rejsearrangører i Danmark, Herning Charter og Århus Charter.
 Der er af erhvervsministeren og et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de af erhvervsministeren stillede  

 ændringsforslag.
 Et andet mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de af mindretallet og de af erhvervsministeren under  

 nr. 1, 6, 7, 8 og 11 stillede ændringsforslag.
 Et tredje mindretal (Centrum-Demokraternes medlem af udvalget)  

 indstiller lovforslaget til vedtagelse og vil redegøre for sin  

 stilling til de stillede ændringsforslag ved 2. behandling.
 ÆndringsforslagAf erhvervsministeren, tiltrådt af et flertal  

 (udvalget med undtagelse af CD):
 Til § 7 1) Efter stk. 2 indsættes som nyt stykke:
»Stk. 3. Såfremt vederlaget for et rejsearrangement dækkes  

 helt eller delvis ved lån indrømmet kunden af en tredjemand på grundlag af en  

 aftale herom mellem denne og arrangøren eller formidleren for en udenlandsk  

 arrangør, indtræder fonden i kundens krav efter kreditaftaleloven, i det  

 omfang fonden har fyldestgjort disse.« Stk. 3-5 bliver herefter stk. 4-6.
 Til § 8Af et mindretal (V og KF), tiltrådt af et mindretal  

 (FP):
2) I stk. 3, 2. pkt., indsættes efter  

 »deponering«: »eller deponering af andre tilsvarende  

 aktiver.« 3) I stk. 3 indsættes efter 2. pkt. som nyt punktum:
»Erhvervsministeren fastsætter nærmere regler om, hvilke andre  

 tilsvarende aktiver end kontante beløb der kan deponeres.« Af erhvervsministeren, tiltrådt af et mindretal (S, SF, RV  

 og EL):
 4) Stk. 6 affattes således:
 »Stk. 6. Udgør flycharterrejseomsætningen 50 pct. eller  

 derover, skal garantiens størrelse stilles i overensstemmelse med følgende,  

 jf. dog § 23, stk. 2:
 1) Ved en omsætning på ikke over 10 mio. kr. er garantien 300.000 kr.
 2) Ved en omsætning på mere end 10 mio. kr., men ikke over 25 mio. kr., er  

 garantien 1 mio. kr.
 3) Ved en omsætning på mere end 25 mio. kr., men ikke over 50 mio. kr., er  

 garantien 1,5 mio. kr.
 4) Ved en omsætning på mere end 50 mio. kr., men ikke over 100 mio. kr.,  

 er garantien 2,5 mio. kr.
 5) Ved en omsætning på mere end 100 mio. kr., men ikke over 150 mio. kr.,  

 er garantien 5 mio. kr.
 6) Ved en omsætning på mere end 150 mio. kr., men ikke over 200 mio. kr.,  

 er garantien 7,5 mio. kr.
 7) Ved en omsætning på mere end 200 mio. kr., men ikke over 300 mio. kr.,  

 er garantien 10 mio. kr.
 8) Ved en omsætning på mere end 300 mio. kr., men ikke over 500 mio. kr.,  

 er garantien 15 mio. kr.
 9) Ved en omsætning på mere end 500 mio. kr., men ikke over 700 mio. kr.,  

 er garantien 25 mio. kr.
10) Ved en omsætning på mere end 700 mio. kr. er garantien 30 mio.  

 kr.« Af et mindretal (V og KF), tiltrådt af et mindretal (FP):
 5) Stk. 6 affattes således:
 »Stk. 6. Udgør flycharterrejseomsætningen 50 pct. eller  

 derover, skal garantiens størrelse stilles i overensstemmelse med følgende,  

 jf. dog § 23, stk. 2:
 1) Ved en omsætning på ikke over 10 mio. kr. er garantien 300.000 kr.
 2) Ved en omsætning på mere end 10 mio. kr., men ikke over 25 mio. kr., er  

 garantien 1,5 mio. kr.
 3) Ved en omsætning på mere end 25 mio. kr., men ikke over 50 mio. kr., er  

 garantien 2,5 mio. kr.
 4) Ved en omsætning på mere end 50 mio. kr., men ikke over 100 mio. kr.,  

 er garantien 4 mio. kr.
 5) Ved en omsætning på mere end 100 mio. kr., men ikke over 150 mio. kr.,  

 er garantien 8 mio. kr.
 6) Ved en omsætning på mere end 150 mio. kr., men ikke over 200 mio. kr.,  

 er garantien 12 mio. kr.
 7) Ved en omsætning på mere end 200 mio. kr., men ikke over 300 mio. kr.,  

 er garantien 16 mio. kr.
 8) Ved en omsætning på mere end 300 mio. kr., men ikke over 500 mio. kr.,  

 er garantien 20 mio. kr.
 9) Ved en omsætning på mere end 500 mio. kr., men ikke over 700 mio. kr.,  

 er garantien 30 mio. kr.
10) Ved en omsætning på mere end 700 mio. kr. er garantien 40 mio.  

 kr.« Af erhvervsministeren, tiltrådt af et flertal (udvalget med  

 undtagelse af CD):
 Til § 23 6) Stk. 2 affattes således:
»Stk. 2. Erhvervsministeren kan efter indstilling fra fonden,  

 hvis prisudviklingen eller udviklingen i fondens formue tilsiger det, forhøje  

 garantistillelsen, jf. § 8, stk. 3-6, eller forhøje eller nedsætte bidraget,  

 jf. § 9, stk. 1.« Til § 24 7) »Erhvervsministeriets Erhvervsankenævn«  

 ændres til: »Erhvervsankenævnet«.
 Til § 26 8) I stk. 4 ændres »1. oktober 1997« til:  

 »1. januar 1998«.
 Af et mindretal (V og KF), tiltrådt af et mindretal (FP):
 9) I stk. 4 indsættes efter », jf. § 8, stk.  

 3-6«: », medmindre der inden dette tidspunkt er ansøgt om eller  

 meddelt dispensation, jf. stk. 5«.
 10) Efter stk. 4 indsættes som nyt stykke:
»Stk. 5. Fonden kan efter ansøgning meddele dispensation til  

 arrangører og formidlere for udenlandske arrangører fra de i § 8, stk. 5 og  

 6, nævnte garantistørrelser, når ganske særlige forhold taler herfor.  

 Dispensation kan kun meddeles, hvis fonden skønner, at ansøgeren ikke i  

 dispensationsperioden vil belaste fondens formue.
Dispensationsperioden kan  

 maksimalt udgøre 2 år.
Ansøgning om dispensation skal indsendes til fonden  

 inden 1. januar 1998.« Stk. 5 bliver herefter stk. 6.
 Af erhvervsministeren, tiltrådt af et flertal (udvalget med  

 undtagelse af CD):
 Til § 27 11) Paragraffen affattes således:
 »§ 27. I lov nr. 858 af 23. december 1987 om  

 Industriministeriets Erhvervsankenævn foretages følgende ændringer:
 1. Lovens titel affattes således:
 »Lov om Erhvervsankenævnet«. 2. I § 1, stk.  

 1, og § 4, stk. 1, ændres »Industriministeriets  

 Erhvervsankenævn« til: »Erhvervsankenævnet«.
 3. I § 1, stk. 1, indsættes som 2. pkt.:
»Endvidere er ankenævnet klageinstans for afgørelser truffet af  

 rejsegarantifonden, i det omfang det er fastsat i lov om en  

 rejsegarantifond.« Bemærkninger Til nr. 1 Kreditaftalelovens regler sikrer i et vist omfang forbrugerne,  

 såfremt en leverandør af en vare eller tjenesteydelse ikke kan levere den  

 købte ydelse.
Dette sker bl.a. ved, at forbrugeren kan gøre samme krav  

 gældende over for långiverne som overfor leverandørerne, når et lån er  

 etableret ved en aftale mellem leverandøren og långiverne.
Når kundens krav  

 er sikret i rejsegarantifonden, opstår spørgsmålet, om kunden kan kræve  

 indbetalte beløb tilbagebetalt fra fonden, eller om kunden skal gøre krav  

 gældende over for långiver.
 Kunden kan vælge at kræve det til rejsearrangørerne indbetalte beløb  

 godtgjort af fonden, eller kunden kan i medfør af kreditaftalelovens  

 bestemmelser standse betalingerne på lånet og kræve tilbagebetaling af beløb,  

 som er betalt til långiver.
Det vil imidlertid være urimeligt, hvis rejsegarantifonden skal overtage  

 den insolvensrisiko, som med de gældende regler i kreditaftaleloven er  

 långivers.
Såfremt dette var tilfældet, ville der være mulighed for misbrug,  

 og for at långiver ikke ville være tilstrækkelig omhyggelig ved  

 kreditvurderingen.
 Det præciseres derfor med forslaget, at fonden, hvis kunden har valgt at  

 kræve godtgørelse fra fonden i stedet for at gøre indsigelser og krav  

 gældende over for långiver, indtræder i kundens krav over for långiver efter  

 kreditaftalelovens regler.
Til nr. 2 og 3 Det foreslås, at der ud over kontant deponering også kan  

 deponeres andre aktiver.
Det er en forudsætning, at der er tale om aktiver,  

 der i almindelighed antages at være værdifaste, herunder visse børsnoterede  

 obligationer.
Erhvervsministeren bemyndiges til at fastsætte de nærmere  

 regler om, hvilke andre aktiver der kan deponeres som sikkerhed.
Til nr. 4 Skalaen tilstræber mindre spring i garantistillelserne ved  

 omsætningsfremgang og vil i højere grad indebære en ensartet belastning af  

 mindre, mellemstore og store flycharterarrangører.
Skalaen tilstræber videre  

 at undgå spekulation i sammenlægninger eller delinger af selskaber.
Endelig  

 bygger skalaen på en tilstræbt procentvis afdækning af fondens risiko ved  

 hvert intervals begyndelsespunkt på 50 pct.
 Til illustration vises nedenfor henholdsvis den hidtidige flycharterskala  

 i det fremsatte lovforslag og i ændringsforslaget.
Til nr. 5 Det foreslås, at der etableres flere skalaer, således at spring  

 fra en skala til en trinhøjere skala ikke bevirker en væsentlig højere  

 garantistillelse.
Samtidig sikres det, at garantistillelsen ud fra en  

 gennemsnitsbetragtning ikke sænkes i forhold til lovforslaget.
Til nr. 6 Ved ændringen af stk. 2 er fastsat, at ministeren desuden efter  

 indstilling fra fonden kan nedsætte bidragets størrelse, hvis prisudviklingen  

 eller udviklingen i fondens formue tilsiger det.
Bestemmelsen kan anvendes  

 til at lægge et maksimum for fondens størrelse.
 Derimod er der ikke adgang for ministeren til at nedsætte  

 garantistillelsen.
 Ved at der skal foreligge en indstilling fra fonden er  

 initiativforpligtelsen lagt hos fondens bestyrelse, som dermed har ansvaret  

 for, at fonden er økonomisk sund og dækker den realistiske risiko.
Til nr. 7 og 11 Ca. halvdelen af sagerne, der indbringes for  

 Erhvervsankenævnet, vedrører afgørelser truffet af Finanstilsynet.
Efter den  

 seneste regeringsomdannelse er Finanstilsynet flyttet til Økonomiministeriets  

 ressort.
Det er altså ikke længere kun afgørelser truffet af styrelser under  

 Erhvervsministeriet, der er under rekurs til ankenævnet.
Af denne grund er  

 det fundet passende at ændre navnet til det i øvrigt også kortere  

 »Erhvervsankenævnet«.
 Til nr. 8 Der er tale om en udskydelse af tidspunktet for effektueringen  

 af de forhøjede garantier, således at de eksisterende rejsearrangører får  

 bedre tid til at opfylde de forhøjede garantier.
 Til nr. 9 Ændringsforslaget er en konsekvens af ændringsforslag nr. 10.
Til nr. 10 Det foreslås, at arrangører og formidlere for udenlandske  

 arrangører inden for de første 6 måneder får mulighed for konkret at ansøge  

 om dispensation fra de i stk. 5 og 6 opstillede garantikrav.
Dispensationen  

 kan alene meddeles, efter at fonden har foretaget en vurdering af  

 virksomhedens sundhed og fremtidsmuligheder, og at der efter denne vurdering  

 ikke kan antages at være en særskilt risiko for en belastning af fondens  

 formue.
Fonden bør i sin vurdering af årsagerne til, at fuld garanti ikke  

 umiddelbart kan stilles, bl.a. lægge vægt på, om den pågældende virksomhed er  

 nystartet og dermed kan have særlige problemer, f. eks. i forbindelse med  

 anlægsinvesteringer m.v. af ikke ubetydelig størrelse.
Dispensation kan  

 meddeles for en periode på maksimalt 2 år, hvor virksomheden gradvis kan nå  

 op på den foreskrevne garantistørrelse.
Kim Nøhr Skibsted (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Ulla Solvang  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Kirsten Jacobsen (FP) Dansk Folkeparti havde  

 ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til erhvervsministeren, som denne vil besvare skriftligt inden 3. behandling.
Et af udvalgets spørgsmål med tilhørende bilag samt erhvervsministerens besvarelse heraf er optrykt som bilag til tillægsbetænkningen.
 Endvidere har udvalget modtaget skriftlige henvendelser fra Foreningen af  

 Statsautoriserede Revisorer og Mogens Kønig, Lyngby.
 Der er af erhvervsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 de af erhvervsministeren stillede ændringsforslag.
 ÆndringsforslagAf erhvervsministeren, tiltrådt af udvalget:
 Til § 19 1) I stk. 1, 2. pkt, ændres  

 »personskattelovens § 19 a, stk. 2-4,» til:  

 »aktieavancebeskatningslovens § 11, stk. 2-4,».
 Til § 25 2) I stk. 1, nr. 3, ændres », der er  

 nødvendige for at sikre lovens overholdelse« til: »til fonden eller  

 erhvervsministeren«.
Bemærkninger Til nr. 1 Der er tale om en teknisk ændring som følge af lovændring på  

 området.
Til nr. 2 Der er tale om en sproglig præcisering.
Meningen har hele tiden  

 været, at straf kun skal kunne pålægges den, der afgiver urigtige eller  

 vildledende oplysninger til fonden eller erhvervsministeren.
Kim Nøhr Skibsted (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Ulla Solvang  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Annette Just (FP) Dansk Folkeparti havde ikke  

 medlemmer i udvalget.
Bilag Et af udvalgets spørgsmål til erhvervsministeren og dennes svar herpå Ministeren bedes kommentere vedlagte henvendelse fra Idrættens Fællesråd  

 af 23. april 1997. (Henvendelsen er optrykt nedenfor).
 Svar:
 Der er ved lovforslaget ikke tilsigtet nogen ændring i forhold til den  

 gældende lov om en rejsegarantifond om, hvilken rejsearrangørvirksomhed der  

 falder ind under kravet om registrering i Rejsegarantifonden.
 I den gældende lov om en rejsegarantifond § 2 henvises der til lov om  

 pakkerejser.
 I lovforslagets § 3, stk. 1, er dette præciseret ved at give udtryk for,  

 at »lejlighedsvis« rejsearrangørvirksomhed kan holdes uden for  

 lovens krav om registrering i Rejsegarantifonden.
Af bemærkningerne til lovens § 3, stk. 1, anføres det derfor også, at  

 fortolkningen af udtrykket »lejlighedsvis« skal sammenholdes med  

 begrebet i pakkerejseloven, jf. bemærkningerne hertil.
Heraf fremgår bl.a.,  

 at »den, der tilrettelægger rejsearrangementer, kun anses som arrangør i  

 lovens forstand, hvis denne virksomhed er så regelmæssig og systematisk eller  

 i øvrigt har et sådant omfang, at den må anses for at have erhvervslignende  

 karakter.
Folkelige foreninger, skoler m.v. skal således alene anses som  

 arrangører, hvis tilrettelæggelsen af ferierejser og lignende dels har et  

 professionelt tilsnit, f.eks. ved, at der udarbejdes egentlige rejsebrochurer  

 og lignende markedsføringsmateriale, dels har et ikke ubetydeligt  

 omfang.« Idrætsforeninger omfattes netop af begrebet folkelige foreninger, og som  

 det fremgår af bemærkningerne, afhænger det af et konkret skøn over deres  

 virksomhed, om der skal ske registrering i Rejsegarantifonden.
Dette skøn  

 skal fastlægges af fondens bestyrelse.
Idrættens FællesrådVingsted, den 23. april 1997 Bestående af:
Danmarks Idræts-Forbund (DIF) Danske Gymnastik- og Idrætsforeninger (DGI) Dansk Firmaidrætsforbund (DFIF) Christiansborg 1240 København K Vedr.: Folketingets behandling af forslag til lov om en  

 rejsegarantifond, L 115 Idrættens Fællesråd, der består af Danmarks Idræts-Forbund, Dansk  

 Firmaidrætsforbund og Danske Gymnastik- og Idrætsforeninger, har ved flere  

 lejligheder udtrykt sin bekymring over, i hvilket omfang danske  

 idrætsforeninger eventuelt risikerer at blive berørt af forslag til lov om en  

 rejsegarantifond.
Dette fremgår bl.a. af vedlagte skrivelser fra november  

 1995 og januar 1997 fra Fællesrådet til Erhvervsministeriet.
 Idrættens Fællesråd ser med tilfredshed på lovforslagets § 8, stk. 7, og §  

 14 og de hertil hørende bemærkninger, hvoraf fremgår, at den enkeltstående  

 medlemsrejse fjernt fra ethvert erhvervsmæssigt sigte ikke omfattes af loven.  

 Men bekymringen er, at der fortsat kan være tvivl om, hvornår en  

 aktivitet/medlemsrejse befinder sig inden for eller uden for lovens  

 gyldighedsområde.
 Idrættens Fællesråds bekymring skyldes lovforslagets § 2 og 3, efter  

 hvilke en række af de tilbud, medlemsforeninger i de landsdækkende  

 idrætsorganisationer giver, uomtvisteligt vil være omfattet af lovforslagets  

 § 2 og dermed underkastet nævnte registrerings- og garantistillelsespligt.
Denne forpligtelse er søgt fjernet ved i § 3 at angive, at man ikke anses  

 for omfattet af bestemmelsen, såfremt »virksomheden alene udøves  

 lejlighedsvis«.
Det er formentlig tvivlsomt, om den anførte begrænsning  

 i § 3 er tilstrækkelig til at undgå, at foreninger under Idrættens Fællesråds  

 organisationer rammes af lovforslagets bestemmelser.
 Som det fremgår af vedlagte, har Idrættens Fællesråd derfor ved flere  

 lejligheder foreslået lovforslagets tekst ændret og præciseret således, at  

 der ikke hersker tvivl om, hvornår en almennyttig forening befinder sig inden  

 for eller uden for lovens gyldighedsområde.
 Da Idrættens Fællesråd i forbindelse med den nært forestående  

 andenbehandling af lovforslaget erfarer, at der ikke er taget initiativ til  

 at ændre eller præcisere lovforslagets indhold som tidligere foreslået,  

 anmoder Idrættens Fællesråd Folketingets partier om at gøre deres indflydelse  

 gældende under den fortsatte behandling af lovforslaget, så lovens  

 gyldighedsområde er klarlagt senest ved forslagets vedtagelse i Folketinget.
Venlig hilsen Idrættens Fællesråd Leif Mikkelsen formand Sekretariat 1996: Vingsted Skovvej 1, Postboks 569, 7100 Vejle Idrættens FællesrådVingsted, den 6. januar 1997 Bestående af:
Danmarks Idræts-Forbund (DIF) Danske Gymnastik- og Idrætsforeninger (DGI) Dansk Firmaidrætsforbund (DFIF) Erhvervsministeriet Slotsholmsgade 10-12 1216 København K Vedrørende forslag til lov om rejsegarantifond - (Journal nr.  

 95-176-12/Vo) Under henvisning til ovennævnte skal Idrættens Fællesråd, som består af  

 Dansk Firmaidrætsforbund, Danmarks Idræts-Forbund og Danske Gymnastik- og  

 Idrætsforeninger, hermed fremkomme med følgende kommentarer til det  

 fremsendte forslag til lov om en rejsegarantifond.
 Idrættens Fællesråd opfatter lovens bestemmelser sådan, at landets  

 idrætsforeninger og sportsklubber principielt ikke er og i fremtiden ikke  

 skal være omfattet af lov om rejsegarantifonden.
Fællesrådet baserer denne opfattelse især på lovforslagets § 8, stk. 7, og  

 § 14 og de hertil hørende bemærkninger.
Det fremgår heraf, at det også  

 fremover vil være muligt for lokale idrætsforeninger at arrangere ture for  

 medlemskredsen i forbindelse med stævner, kampe, turneringer, besøg i  

 venskabsklubber m.v. såvel i indland som udland, uden at foreningerne vil  

 være omfattet af reglerne i rejsegarantifondloven.
 Det er derimod Idrættens Fællesråds opfattelse, at der endnu ikke med  

 ordlyden af lovforslagets § 3 og bemærkningerne hertil, bl.a. vedrørende  

 fortolkningen af udtrykket »lejlighedsvis« og begrebet  

 »ubetydeligt omfang«, er skabt endelig klarhed om, i hvilket omfang  

 en forening vil kunne blive ramt af lovens bestemmelser m.h.t. definitionen  

 af begrebet arrangør i lovens forstand.
 Idrættens Fællesråd finder fortsat, at § 3's undtagelsesbegreb  

 »lejlighedsvis« har et skønsmæssigt indhold og derfor indebærer en  

 ikke ubetydelig risiko for, at lokale idrætsforeninger vil blive omfattet af  

 lovforslagets § 3. Dette især fordi man i bemærkningerne i øvrigt fortsat  

 henviser til andre skønsmæssige begreber, sådan at man som almennyttig  

 forening vil være at opfatte som arrangør, hvis man gennem  

 »husstandsomdelte brochurer« tilbyder rejser, som ikke kun har et  

 »ubetydeligt omfang«.
 Fællesrådet må derfor kræve, at lovteksten ændres og præciseres således,  

 at der ikke hersker tvivl om, hvornår en almennyttig forening befinder sig  

 inden for eller uden for lovens gyldighedsområde.
Venlig hilsen Idrættens Fællesråd Leif Mikkelsen formand Sekretariat 1996: Vingsted Skovvej 1, Postboks 569, 7100 Vejle Idrættens FællesrådNyborg, den 7. november 1995 Bestående af:
Danmarks Idræts-Forbund (DIF) Danske Gymnastik- og Idrætsforeninger (DGI) Dansk Firmaidrætsforbund (DFIF) Erhvervsministeriet Slotsholmsgade 10-12 1216 København K Svar til Erhvervsministeriets skrivelse dateret 9.10.95, journal nr.  

 95-176-12 /LKR/CH-1 P.gr.a.
Idrættens Fællesråds struktur har det ikke været muligt at  

 indsende rådets svar inden den 31.10.95, hvilket vi beklager.
Hermed følger  

 vort svar.
 Gennemgangen af og bemærkningerne til det til høring fremsendte forslag  

 til ny lov om rejsegarantifond har alene centreret sig om at fastlægge, om og  

 eventuelt i hvilket omfang en eventuel senere lov i den foreliggende  

 skikkelse kunne blive problematisk i relation til den ikke ubetydelige mængde  

 rejser, der etableres ved de tilknyttede foreningers og organisationers  

 mellemkomst.
 Det er i denne forbindelse helt uomtvisteligt, at en lang række af de  

 tilbud, som medlemmer modtager fra deres lokalforeninger, amtsforeninger,  

 forbund eller andet, vil kunne blive omfattet af især udkastets § 2 og dermed  

 af den i udkastet nævnte registrerings- og garantistillelsespligt.
 Denne forpligtelse er, for så vidt angår vel især vore medlemmer, søgt  

 fjernet ved i § 3 i udkastet at angive, at man ikke anses for omfattet,  

 såfremt »virksomheden alene udøves lejlighedsvis«.
 Forpligtelsens begrænsning skulle herefter fremgå af begrebet  

 »lejlighedsvis«, jævnfør også bemærkningerne til udkastet.
Det er formentlig højst tvivlsomt, om den ovenfor anførte begrænsning er  

 tilstrækkelig til at undgå, at foreninger under Idrættens Fællesråd kan  

 rammes af udkastets bestemmelser.
Et er sikkert.
Har aktiviteten en - om end  

 perifer - »erhvervsmæssig« følge, vil den være omfattet af  

 bestemmelserne og dermed pålagt forpligtelser i henhold til udkastet.
 Lige så sikkert er det, at den enkeltstående medlemsrejse fjernt fra  

 ethvert erhvervsmæssigt sigte er undtaget.
 Herefter er imidlertid intet særligt sikkert.
I henhold til bemærkningerne til § 3 er der en ikke ubetydelig risiko for,  

 at Fællesrådets medlemmer vil blive grebet af § 3 og dennes følgebestemmelser  

 og ikke været omfattet af § 3's undtagelsesbegreb »lejlighedsvis«,  

 der jo klart har et skønsmæssigt indhold.
Dette er især, fordi man i  

 bemærkningerne har henvist til andre skønsmæssige begreber, nemlig at man  

 også på foreningssiden vil være at opfatte som arrangør, hvis man gennem  

 »husstandsomdelte brochurer« tilbyder rejser, som ikke kun har et  

 »ubetydeligt omfang«! Der vil endvidere i denne situation blive  

 hensyntagen til antallet af rejser.
 Der er ikke ved den foreslåede § 3 og dennes bemærkninger skabt den  

 fornødne klarhed for, om og i hvilket omfang en forening vil kunne blive ramt  

 af udkastets bestemmelser, og en klar følge af disse uklarheder er en  

 alvorlig risiko for foreningerne og fortsættelse af den række af retssager,  

 som den tidligere lovs bestemmelser på netop dette område har givet anledning  

 til.
Det må være et selvfølgeligt krav til en revision af et regelsæt, der har  

 vist sig uhensigtsmæssigt, at der specielt på det område, hvor loven har haft  

 uheldige og uhensigtsmæssige konsekvenser, søges etableret klare  

 retningslinjer for lovens gyldighedsområde.
Dette er ikke følgende af den  

 foreslåede tekst, hvorfor det må kræves, at teksten ændres og udbygges  

 således, at der ikke for Fællesrådets medlemmer hersker nogen tvivl om, om de  

 befinder sig inden for eller uden for en senere lovs gyldighedsområde, ellers  

 er selvfølgelige retssikkerhedskrav ikke opfyldt.
