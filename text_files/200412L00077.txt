Fremsat den 4. november 2004 af  

 kulturministeren (Brian Mikkelsen) Forslag til Lov  

 om pligtaflevering Kapitel 1 Lovens område § 1.  

  

 Loven  

 omfatter pligtaflevering af 1)  

 	  

 værker, som  

 offentliggøres ved udgivelse i eksemplarform, jf. kapitel 2, 2)  

 	  

 materiale, som  

 offentliggøres i elektroniske kommunikationsnet, jf. kapitel 3, 3)  

 	  

 radio- og  

 fjernsynsprogrammer, jf. kapitel 4, og 4)  

 	  

 film, som er  

 produceret med henblik på offentlig forevisning, jf. kapitel 5.
Kapitel 2 Værker, som offentliggøres ved udgivelse i eksemplarform § 2.  

  

 Af  

 værker, der udgives i Danmark, skal der afleveres to eksemplarer til en  

 pligtafleveringsinstitution.
Stk. 2.  

  

 Et værk  

 anses for udgivet, når eksemplarer af værket med ophavsmandens samtykke er  

 bragt i handelen eller på anden måde spredt blandt almenheden.
Som udgivelse  

 anses også det forhold, at der med ophavsmandens samtykke tilgår almenheden  

 meddelelse om, at eksemplarer af værket fremstilles og distribueres på  

 bestilling.
Stk. 3.  

  

 Udgivelse i  

 Danmark finder sted, når 1)  

 	  

 de udgivne eksemplarer  

 er fremstillet i Danmark, eller 2)  

 	  

 de udgivne  

 eksemplarer er fremstillet i udlandet med særligt henblik på spredning i  

 Danmark.
 Stk. 4.  

  

 Edb-programmer skal ikke afleveres, medmindre programmet udgør en del af et  

 værk af en anden art og udgives sammen med dette.
 § 3.  

  

 Værkerne  

 skal afleveres i den form, hvori de udgives, medmindre andet er bestemt i  

 medfør af § 20, stk. 1.
Stk. 2.  

  

 Kan et værk  

 kun anvendes ved brug af teknisk udstyr, skal de afleverede værker efter  

 påkrav  

 fra pligtafleveringsinstitutionen ledsages af adgangskoder og andre  

 oplysninger  

 m.v., der er nødvendige for at få adgang til værket, fremstille eksemplarer  

 af  

 værket og gøre værket tilgængeligt for almenheden.
Den afleveringspligtige  

 kan  

 kræve, at adgangskoder og lignende ikke meddeles udenforstående.
 Stk. 3.  

  

 Nye udgaver  

 af et værk er tillige afleveringspligtige.
 § 4.  

  

 Afleveringspligten  

 påhviler den, der fremstiller færdige eksemplarer til udgivelse.
 Stk. 2.  

  

 Kan  

 fremstilleren ikke entydigt identificeres, påhviler afleveringspligten efter  

 påkrav  

 fra pligtafleveringsinstitutionen udgiveren.
Stk. 3.  

  

 Ved  

 udgivelser, hvor eksemplarfremstillingen er sket i udlandet, påhviler  

 afleveringspligten udgiveren eller, hvis denne ikke er bosiddende i Danmark,  

 den importør, som repræsenterer udgiveren i Danmark.
Såfremt udgiveren er  

 bosiddende  

 i udlandet, og der ikke findes en importør i Danmark, påhviler  

 afleveringspligten udgiveren.
 § 5.  

  

 I  

 ethvert værk udgivet i Danmark, jf. § 2, skal udgiveren anføre sit navn  

 eller firma samt hjemsted.
 § 6.  

  

 Udgiveren er forpligtet til efter påkrav fra pligtafleveringsinstitutionen at  

 give sådanne oplysninger, som er nødvendige for korrekt registrering af  

 værket  

 i Nationalbibliografien.
§ 7.  

  

 Udgifterne til eksemplarfremstilling af de pligtafleverede eksemplarer  

 afholdes  

 af udgiveren.
Når det gælder eksemplarer, der er fremstillet i udlandet,  

 afholdes de tilsvarende udgifter af den afleveringspligtige efter § 4,  

 stk. 3. Kulturministeren fastsætter nærmere bestemmelser om tilfælde,  

 hvor  

 pligtafleveringsinstitutionen kan give hel eller delvis godtgørelse for  

 produktionsomkostningerne.
Kapitel 3 Materiale, som offentliggøres i elektroniske  

 kommunikationsnet § 8.  

  

 Dansk materiale, som offentliggøres i elektroniske kommunikationsnet, er  

 afleveringspligtigt.
Afleveringspligten opfyldes ved, at  

 pligtafleveringsinstitutionen har adgang til at rekvirere eller fremstille  

 eksemplarer af materialet.
Stk. 2.  

  

 Materiale,  

 som offentliggøres i elektroniske kommunikationsnet, anses som dansk, når 1)  

 	  

 det offentliggøres  

 fra internet-domæner og lignende, der særligt er tildelt Danmark eller 2)  

 	  

 det offentliggøres  

 fra andre internet-domæner og lignende og er rettet mod et publikum i  

 Danmark.
 Stk. 3.  

  

 Kulturministeren fastsætter nærmere bestemmelser om afgrænsningen af  

 afleveringspligten efter stk. 1 og 2.
§ 9.  

  

 For  

 så vidt angår materiale, der offentliggøres fra internet-domæner og lignende,  

 der særligt er tildelt Danmark, er den afleveringspligtige registranten af  

 det  

 domænenavn, hvorunder materialet offentliggøres.
For så vidt angår materiale,  

 der offentliggøres fra andre internet-domæner og lignende, er den  

 afleveringspligtige udgiveren af materialet.
§ 10.  

  

 Den afleveringspligtige skal efter påkrav give pligtafleveringsinstitutionen  

 meddelelse om de adgangskoder og andre oplysninger m.v., der er nødvendige  

 for  

 at få adgang til materialet, fremstille eksemplarer af materialet og gøre  

 materialet tilgængeligt for almenheden.
Den afleveringspligtige kan kræve, at  

 adgangskoder og lignende ikke meddeles udenforstående.
 § 11.  

  

 Den, der administrerer internet-domæner og lignende, der særligt er tildelt  

 Danmark, skal efter påkrav aflevere kopi i elektronisk form af listen over  

 disse domæner samt oplysninger om registranterne til  

 pligtafleveringsinstitutionen.
 § 12.  

  

 Udgifter i forbindelse med at rekvirere eller fremstille eksemplarer af  

 materialet afholdes af pligtafleveringsinstitutionen.
Kapitel 4 Radio- og fjernsynsprogrammer § 13.  

  

 Danske radio- og fjernsynsprogrammer er afleveringspligtige.  

 Afleveringspligten  

 opfyldes ved, at pligtafleveringsinstitutionen har adgang til at optage  

 programmerne.
Stk. 2.  

  

 Et radio-  

 eller fjernsynsprogram er dansk, når 1)  

 	  

 det udsendes af et  

 radio- eller fjernsynsforetagende, der er omfattet af lov om radio- og  

 fjernsynsvirksomhed,  

 eller 2)  

 	  

 det udsendes af et  

 radio- eller fjernsynsforetagende hjemmehørende uden for Danmark, og  

 programmet  

 er rettet mod et publikum i Danmark.
 Stk. 3.  

  

 Kulturministeren fastsætter nærmere bestemmelser om afgrænsningen af  

 afleveringspligten efter stk. 1 og 2.
§ 14.  

  

 De  

 afleveringspligtige radio- og fjernsynsforetagender skal efter påkrav give  

 pligtafleveringsinstitutionen meddelelse om adgangskoder m.v., der er  

 nødvendige for at få adgang til programmet, fremstille eksemplarer af  

 programmet og gøre programmet tilgængeligt for almenheden.
Den  

 afleveringspligtige  

 kan kræve, at adgangskoder og lignende ikke meddeles udenforstående.
 § 15.  

  

 Udgifter i forbindelse med optagelse af programmerne afholdes af  

 pligtafleveringsinstitutionen.
Kapitel 5 Film, som er produceret med henblik på offentlig  

 forevisning § 16.  

  

 Af  

 enhver dansk film, der er produceret med henblik på offentlig forevisning,  

 skal  

 producenten til en pligtafleveringsinstitution aflevere to eksemplarer med  

 tilhørende reklamemateriale.
En dansk film er en film, der behandles som  

 dansk  

 i henhold til filmloven.
 Stk. 2.  

  

 Negativer  

 til danske film, jf. stk. 1, må ikke tilintetgøres, før de vederlagsfrit  

 har været tilbudt pligtafleveringsinstitutionen, og denne har erklæret ikke  

 at  

 ville overtage dem.
 Stk. 3.  

  

 Udgifterne  

 til fremstilling af de pligtafleverede eksemplarer afholdes af producenten.  

 Kulturministeren  

 fastsætter nærmere bestemmelser om tilfælde, hvor  

 pligtafleveringsinstitutionen  

 kan give hel eller delvis godtgørelse for produktionsomkostningerne.
Kapitel 6 Fælles bestemmelser § 17.  

  

 Ved udgiveren forstås den, for hvis regning materialet udgives.
 § 18.  

  

 Afgår den afleveringspligtige ved døden, eller kommer den pågældende under  

 konkursbehandling, påhviler afleveringspligten boet.
 § 19.  

  

 Eksemplarer, der afleveres i henhold til kapitel 2, opbevares på to  

 forskellige  

 geografiske lokaliteter efter kulturministerens nærmere bestemmelse.
 Stk. 2.  

  

 Ved  

 opbevaring af materiale, der afleveres i henhold til kapitel 3-5, skal der  

 efter kulturministerens nærmere bestemmelse tages hensyn til materialets  

 sikkerhed.
Stk. 3.  

  

 Pligtafleveret  

 materiale indgår i de modtagende institutioners samlinger.
Institutionerne må  

 fremstille eksemplarer af materialet med henblik på indsamling og bevaring.  

 For  

 så vidt adgangen til det pligtafleverede materiale ikke er begrænset i medfør  

 af anden lovgivning, må institutionerne gøre det tilgængeligt for almenheden  

 inden for rammerne af ophavsretsloven.
 Stk. 4.  

  

 Kulturministeren fastsætter nærmere bestemmelser om tilgængeliggørelse af  

 pligtafleveret materiale.
 § 20.  

  

 Kulturministeren fastsætter nærmere bestemmelser om, til hvilken institution  

 aflevering skal ske, og om afleveringsformen, herunder hvilke oplysninger der  

 skal ledsage det afleverede og terminer for afleveringen.
 Stk. 2.  

  

 Kulturministeren kan fastsætte bestemmelser om undtagelser fra  

 afleveringspligten,  

 herunder at visse typer af materiale eller materiale, der fremstilles i et  

 begrænset antal eksemplarer, ikke skal afleveres.
 Stk. 3.  

  

 Kulturministeren kan fastsætte bestemmelser om kassation af afleveret  

 materiale, som ikke skønnes bevaringsværdigt af kulturelle eller  

 forskningsmæssige grunde.
 Stk. 4.  

  

 Udgifterne  

 til porto, fragt og lignende afholdes af pligtafleveringsinstitutionen efter  

 kulturministerens  

 nærmere bestemmelse.
 § 21.  

  

 Overtrædelser af § 2, stk. 1, §§ 3, 5, 6, 10, 11 og 14 og  

 § 16, stk. 1 og 2, straffes med bøde.
 Stk. 2.  

  

 I  

 forskrifter, der udstedes efter § 8, stk. 3, § 13,  

 stk. 3,  

 § 19, stk. 4 og § 20, stk. 1, kan der fastsættes straf i  

 form af bøde for overtrædelse af bestemmelser i forskrifterne.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 22.  

  

 Loven træder i kraft den 1. juli 2005.
 Stk. 2.  

  

 Lov nr. 423  

 af 10. juni 1997 om pligtaflevering af udgivne værker ophæves.
 § 23.  

  

 I  

 lov nr. 186 af 12. marts 1997 om film, som ændret ved lov nr. 423 af 10. juni  

 1997, ophæves §§ 12 og 14-16.
 § 24.  

  

 I  

 lov om radio- og fjernsynsvirksomhed, jf. lovbekendtgørelse nr. 506 af 10.  

 juni  

 2004, ophæves § 89.
 § 25.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Med dette lovforslag tilsigtes det at bringe lovgivningen  

 om pligtaflevering i overensstemmelse med den teknologiske udvikling og at  

 samle lovgivningen om pligtaflevering i én lov.
Pligtafleveringsloven kommer  

 herefter til også at omfatte film, radio- og fjernsynsprogrammer og i øget  

 omfang dansk internetmateriale.
Samtidig med dette lovforslag fremsætter  

 kulturministeren et lovforslag om ændring af ophavsretsloven, der bl.a.  

 indeholder en bestemmelse, hvorefter ophavsretten ikke er til hinder for  

 fremstilling af eksemplarer i overensstemmelse med pligtafleveringsloven.
Der  

 er endvidere i forslaget om ændring af ophavsretsloven bestemmelser om  

 tilgængeliggørelse af pligtafleveringsmateriale.
Revisionen af pligtafleveringsloven  

 sker på baggrund af anbefalingerne i »Udredning om bevaring af kulturarven«  

 (Kulturministeriet, 2003). Udredningen blev igangsat efter anmodning fra  

 Folketingets Kulturudvalg og offentliggjort af Kulturministeriet i foråret  

 2003.  

 Ved en forespørgselsdebat i Folketinget den 15. maj 2003 (F 44,  

 Forespørgsel til kulturministeren om kulturbevaringsområdet), blev  

 kulturministeren bedt om at redegøre for, hvilke initiativer regeringen ville  

 iværksætte for at realisere intentionerne bag udredningen om den fysiske og  

 elektroniske kulturarv.
Kulturministeren tilkendegav ved den lejlighed bl.a.,  

 at regeringen var indstillet på at fremkomme med forslag til en handlingsplan  

 på de områder, hvor udredningen peger på, at der er behov for handling,  

 herunder på det elektroniske område.
 En plan for bevaring af bl.a. den elektroniske kulturarv  

 blev fremlagt af regeringen i efteråret 2003, og i denne plan indgår også en  

 revision af pligtafleveringsloven.
 Der blev i forbindelse med finansloven for 2004 afsat  

 midler til realisering af kulturbevaringsplanen, jf. aftale af 3. november  

 2003  

 mellem regeringen og Dansk Folkeparti om bl.a. kulturbevaring.
2. Baggrund Lovgivningen om pligtaflevering blev senest revideret ved  

 lov nr. 423 af 10. juni 1997 om pligtaflevering af udgivne værker.
Om behandlingen af loven henvises til Folketingstidende:  

 Till.
A 3923 (Fremsat skriftligt 12/03-97), Till.
A 3907 (Lovforslag som  

 fremsat), FF 5071 (1. behandling 20/03-97), Till.
B 972 (Betænkning 14/5-97),  

 FF 7451 (2. behandling 21/05-97), FF 7826 (3. behandling 27/05-97), Till.
C  

 502  

 (Lovforslag som vedtaget).
Lovrevisionen i 1997 havde til formål at modernisere  

 grundlaget for pligtafleveringsordningen.
Den informationsteknologiske  

 udvikling understregede nødvendigheden af en reform på  

 pligtafleveringsområdet,  

 og ved revisionen af loven blev pligtafleveringsområdet udstrakt til at  

 omfatte  

 en række værker, som ikke tidligere havde været afleveringspligtige, men som  

 har stor betydning for kulturarven.
Pligtaflevering kom således til at  

 omfatte ikke  

 blot trykte men alle udgivne værker uden hensyn til medium anvendt til  

 fremstilling og spredning af værkerne.
 For så vidt angår internetmateriale omfatter  

 afleveringspligten såkaldt statiske værker, dvs. afgrænsede  

 informationsmængder,  

 der udgør afsluttede og selvstændige enheder.
 Det blev i forbindelse med lovens behandling understreget,  

 at man under hensyn til den teknologiske udvikling måtte forudse en ny  

 revision  

 af lovgivningen inden for en nærmere fremtid.
»Udredning om bevaring af kulturarven« behandlede  

 pligtafleveringsspørgsmålet i forbindelse med afsnittet om bevaring af den  

 elektroniske kulturarv.
I udredningen anbefalede man bl.a., at en udvidet  

 pligtafleveringslov anvendes som grundlag for en fremadrettet indsamling af  

 den  

 offentliggjorte elektroniske kulturarv og dermed udvides til at omfatte alt  

 offentliggjort bevaringsværdigt materiale, dvs. også film, radio- og  

 tv-programmer og dynamiske internetmaterialer.
Den nuværende sondring mellem  

 statiske og dynamiske internetmaterialer blev foreslået ophævet, og det  

 anførtes, at dette ville kræve en ændring af pligtafleveringslovens  

 værksbegreb.
Udredningen formulerede en række principper for indsamling  

 af den elektroniske kulturarv.
Udgangspunktet er de nuværende principper for  

 pligtaflevering og kassation, og udredningen fremhævede bl.a. følgende:
 Formålet med indsamlingen af den elektroniske kulturarv  

 er at sikre, at denne del af den nationale kulturarv bevares og videreføres,  

 så  

 den også i fremtiden er tilgængelig for forskningen og for almenheden.
 Bevaringsværdigheden afhænger af indholdet, ikke af dets  

 fysiske form.
 Det er indholdet   

 og for nogle materialers vedkommende også deres udtryk og funktionalitet  

  der  

 skal bevares, medmindre det originale medie har selvstændig værdi.
Mindre væsentligt materiale bevares kun som  

 repræsentative stikprøver, og der sker ingen registrering.
Visse kategorier  

 kasseres fuldstændigt.
 Indsamlingen skal tilrettelægges sådan, at den bliver så  

 lidt ressourcekrævende for de berørte aktører som muligt.
 Det er vigtigt at dokumentere indsamlingen, men ikke  

 nødvendigvis at foretage en selvstændig registrering af alle materialer.
 Det er ikke et formål med indsamlingen at skaffe gratis  

 eksemplarer til bibliotekernes eller andre indsamlingsinstitutioners  

 almindelige  

 virksomhed.
 Lovforslaget er baseret på udredningens forslag, som er  

 vurderet i lyset af den senere udvikling og bearbejdning.
3. Hovedpunkter i lovforslaget Kulturministeriet er enig i udredningens påpegning af, at  

 en reform af pligtafleveringsordningen vil være en væsentlig del af en  

 bevaringsindsats for den elektroniske kulturarv.
Kulturministeriet anser det derfor for vigtigt at skabe et  

 samlet lovgrundlag for pligtafleveringen, således at alle væsentlige  

 kulturelle  

 ydelser indgår i den bevaringspolitiske sammenhæng, som en  

 pligtafleveringsordning  

 er udtryk for.
Ministeriet kan således tilslutte sig forslaget om, at  

 pligtafleveringsloven ud over udgivne værker også skal omfatte film og radio-  

 og fjernsynsprogrammer samt i øget omfang dansk internetmateriale.
Den revision af pligtafleveringsloven, som blev gennemført  

 i 1997, har generelt fungeret tilfredsstillende for så vidt angår værker, som  

 offentliggøres i eksemplarform.
Dette område dækkes af lovforslagets kapitel  

 2,  

 som ikke indebærer væsentlige ændringer i forhold til den gældende ordning,  

 men  

 hvor lovens tekst har været genstand for en sproglig forenkling.
Det er især med hensyn til værker, der offentliggøres på  

 internettet, at der har vist sig behov for en reform af den ordning, som i  

 1997  

 blev indført på dette område.
Dette er baggrunden for lovforslagets nye  

 ordning  

 vedrørende materiale, der offentliggøres i elektroniske kommunikationsnet,  

 jf.  

 lovforslagets kapitel 3.
 Lovforslagets kapitel 4 vedrører radio- og  

 fjernsynsprogrammer, hvor en afleveringsordning i dag er baseret på aftale,  

 men  

 hvor et egentligt lovgrundlag anses for ønskeligt.
 Lovforslagets kapitel 5 vedrører filmområdet, som i dag er  

 omfattet af filmloven, men hvor en inddragelse i en samlet lovgivning om  

 pligtaflevering anses for hensigtsmæssig.
Der skal ske varetagelse af sikkerhedsmæssige hensyn ved  

 bevaringen.
Sikkerheden for materialet vil være baseret på geografisk eller  

 mediemæssig redundans; det vil sige, at forskellige eksemplarer af materiale  

 opbevares  

 på forskellige geografiske lokaliteter eller i forskellige elektroniske  

 arkiver.
Pligtafleveringen skal fortsat rette sig mod materiale, der  

 er offentliggjort i Danmark, eller som retter sig mod et dansk publikum.  

 Dette  

 indebærer også forpligtelser for udgivere og for radio- og  

 fjernsynsforetagender  

 uden for Danmark.
Det er ikke hensigten at gennemføre retslige skridt over  

 for  

 personer eller virksomheder uden for dansk jurisdiktion.
Pligtafleveringsordningen er baseret på visse fælles  

 overordnede kulturbevaringshensyn.
Den nærmere udformning af ordningen på de  

 enkelte områder må tilpasses de forskellige bevaringsmæssige, tekniske og  

 økonomiske forhold, som gør sig gældende.
Ordningerne vedrørende dækning af  

 udgifter til tilvejebringelse af det pligtafleverede materiale vil variere  

 under hensyn til tekniske forhold.
Det må også understreges, at den  

 teknologiske udvikling på området vil være afgørende for den mere detaljerede  

 udformning af de ovennævnte ordninger.
Det må derfor anses for  

 hensigtsmæssigt,  

 at der skabes grundlag for en administrativ regulering af disse forhold.
4. Værker, som offentliggøres ved udgivelse i  

 eksemplarform, jf. lovforslagets kapitel 2 4.1. Den gældende ordning Lov nr. 423 af 10. juni 1997 om pligtaflevering af udgivne  

 værker, der trådte i kraft 1. januar 1998, dækker værker, der er udgivet i  

 Danmark samt værker udgivet i udlandet og beregnet for det danske marked  

 uanset  

 hvilket medie, der er anvendt ved eksemplarfremstillingen.
Det afgørende nye i denne lov var, at afleveringspligten er  

 baseret på et udgivelseskriterium, ikke på fremstillingsmåden.
Derved er  

 udgivne værker, der er fremstillet andre steder end hos en bogtrykker, også  

 omfattet af loven.
Afleveringspligten hviler på enhver, der fremstiller  

 færdige  

 eksemplarer til udgivelse, såsom bogtrykkere, bogbindere, udgivere, der selv  

 fremstiller værker til udgivelse, producenter af cd-rommer og andre  

 elektroniske udgivelser samt producenter af videoer, lydbånd og andre  

 av-udgivelser.
Samtidig er udgiverens ansvar for, at fremstilleren opfylder  

 loven, skærpet.
At det er udgivelse og ikke fremstillingsmetode, der afgør,  

 om et værk er omfattet af loven, har medført, at det har været muligt at  

 modtage værker udgivet på dvd, en teknik, der har vundet udbredelse efter  

 lovens ikrafttræden.
Det kan derfor konstateres, at loven  hvad angår  

 værker i  

 eksemplarform  har vist sig smidig nok til at dække nye former for  

 udgivelser.
4.2. Kulturministeriets overvejelser Lovforslaget tilsigter ikke ændringer vedrørende udgivne  

 værker i eksemplarform, bortset fra den nedennævnte justering vedrørende  

 lydbøger, der vil ske ved bekendtgørelse, jf. § 20.
Forventningen var i 1997, at omfanget af trykte værker  

 ville falde, mens omfanget af værker i elektronisk form (cd-rom, diskette)  

 ville stige og blive en dominerende udgivelsesform.
Dette har vist sig ikke  

 at  

 være tilfældet.
Antallet af værker på disketter og cd-rom er stagneret.
Til  

 gengæld er mængden af tryksager steget i lighed med antallet af udgivelser på  

 internettet.
På nuværende tidspunkt synes den foretrukne udgivelsesform at  

 være  

 dels via internettet, dels på tryk.
Trykte publikationer er således fortsat  

 den  

 helt dominerende udgivelsesform for værker i fysisk form.
 Den gældende pligtafleveringslov omhandler følgende  

 materialetyper, jf. nærmere bekendtgørelse nr. 1041 af 17. december 1997 om  

 pligtaflevering af udgivne værker:
Trykte udgivelser (bøger og  

 tidsskrifter) Omfanget af titler  

 er forblevet på ca. 20.000 om året.
Hvad angår tidsskrifter, er antallet af  

 nye  

 titler stabilt på ca. 1.500 om året, og a  

 ntallet af hæfter  

 har de seneste år ligget på  

 80.00085.000. Mængden af småtryk, dvs.  

 publikationer, der omhandler aktuelle forhold i institutioner, foreninger og  

 firmaer, er steget mere end forventet på grund af den teknologiske udvikling,  

 der gør det både nemmere og billigere at producere den slags tryksager.
I  

 2003  

 var mængden af behandlede småtryk 207.482 mod forventede 160.000. Stigningen  

 i  

 antallet af småtryk fortsætter.
Plakater Plakater, som er  

 en vigtig del af mediebilledet, er omfattet af den gældende lov i modsætning  

 til den foregående lov.
Det har vist sig nødvendigt med en opfølgning over  

 for  

 de afleveringspligtige.
Opfølgningen har givet resultat i form af et større  

 antal modtagne plakater.
Det Kongelige Bibliotek modtager ca. 2300 plakater  

 årligt og skønner, at det nu får det antal plakater, der falder ind under  

 loven.
Udgivelser i mikroform (fx  

 mikrofiche eller mikrofilm) Siden lovens  

 gennemførelse har der ikke været selvstændige udgivelser i denne form.
Det  

 foreslås  

 dog at opretholde denne type værker som omfattet af afleveringspligten.
Fotografiske udgivelser Siden lovens  

 gennemførelse har der ikke været selvstændige udgivelser i denne form,  

 hvilket  

 er bekræftet af repræsentanter for brancheforeningerne.
Det foreslås dog at  

 opretholde denne type værker som omfattet af afleveringspligten.
Udgivelser i punktskrift Den eneste  

 producent af denne type værker er Danmarks Blindebibliotek, der producerer  

 mekaniske,  

 ubearbejdede udgaver i punktskrift af allerede udgivne værker.
Danmarks  

 Blindebiblioteks produktion er derfor i overensstemmelse med bekendtgørelsen  

 ikke omfattet af afleveringspligt.
Kulturministeriet agter at opretholde  

 denne  

 ordning ved udformningen af bekendtgørelse i henhold til forslagets  

 § 20.
Udgivelse af fonogrammer Størstedelen af  

 musikudgivelserne udgøres af cder, men der kommer fortsat enkelte  

 kassettebånd  

 og vinylplader.
Udviklingen i antal afleverede værker fremgår af følgende  

 tabel:
 Antal  

 pligtafleverede musikudgivelser 2000-2003:
 2000:
2094 2001:
1842 2002:
1929 2003:
1530 Der er i perioden  

 tale om et markant fald i antal pligtafleverede musikudgivelser.
Faldet  

 skyldes  

 først og fremmest de senere års generelle afmatning af cd-markedet.
En  

 sammenligning med antallet af nationalbibliografiske registreringer har  

 imidlertid  

 vist, at specielt for 2003 er der en række mangler i pligtafleveringen,  

 hvorfor  

 en kampagne er iværksat.
Lydbøger,  

 lydtidsskrifter og lydaviser er i henhold til loven afleveringspligtige.
Men  

 det har vist sig, at pligtafleveringen udgjorde en forholdsvis stor udgift  

 for  

 lydbogsforlagene.
Disse henvendte sig derfor til Statsbiblioteket og  

 Kulturministeriet med ønske om at blive undtaget for afleveringspligt med  

 henvisning  

 til, at indholdet i lydbøger er identisk med trykte publikationer, og at  

 oplagene generelt er meget små.
Alternativt ønskede man økonomisk  

 kompensation  

 for pligtafleveringen.
Statsbiblioteket  

 foreslog på den baggrund Kulturministeriet, at afleveringspligten ikke skulle  

 gøres gældende for lydbøger, hvis indholdet var identisk med indholdet af den  

 trykte udgave, medmindre der var tale om kunstnerisk oplæsning (fx med  

 skuespillere eller ved forfatteren selv), eller der ved fremstillingen var  

 sket  

 en anden form for kunstnerisk bearbejdning.
Pligtaflevering af lydbøger med  

 et  

 sådant selvstændigt kunstnerisk islæt burde efter Statsbibliotekets mening  

 ske  

 efter påkrav fra biblioteket.
Kulturministeriet  

 har siden 2001, efter en konkret vurdering, givet dispensation.
Samtlige  

 forlag  

 har søgt og fået dispensation.
Statsbiblioteket  

 har i forbindelse med dette lovforslag anbefalet, at der ikke bliver  

 afleveringspligt for lydbøger, lydtidsskrifter og lydaviser, hvis indholdet  

 er  

 identisk med trykte udgaver, men at der bliver rekvisitionsret for lydbøger  

 med  

 et selvstændigt  

 kunstnerisk islæt.
Kulturministeriet  

 agter at lægge dette synspunkt til grund ved udformningen af de nærmere  

 regler  

 om pligtafleveringens omfang.
Der henvises til bemyndigelsesbestemmelsen i  

 lovforslagets § 20.
Udgivelser af videogrammer Det viste sig at  

 være en vanskelig proces at få pligtaflevering af videogrammer etableret i  

 fuldt omfang, idet markedet er meget spredt.
I 2002 indledte Statsbiblioteket  

 derfor en intensiv kampagne, som løbende følges op.
Kampagnen var effektiv,  

 som  

 det fremgår af følgende tabel:
 Antal pligtafleverede  

 videogrammer 2000-2003:
 2000:
1060 2001:
866 2002:
1713 2003:
2246 Det skønnes, at  

 pligtafleveringen af videogrammer i dag svarer til, hvad der udgives på  

 markedet.
Området er præget af det medieskift, der p.t. er i gang fra VHS til  

 dvd.
Antallet af VHS-udgivelser har hidtil været dominerende, men det  

 forventes, at dvd i løbet af 2004 vil overhale VHS-mediet.
En del titler  

 udgives  

 parallelt på begge medietyper.
Kombinerede udgivelser  

 (kombinationer af forskellige fysiske medier) Denne kategori  

 udgør ca. 200 om året.
Det har været nødvendigt med en særlig indsats over  

 for  

 udgiverne med henblik på at få dem til klart at angive over for deres  

 producenter, hvem der har afleveringspligten (den, der fremstiller det  

 færdige  

 eksemplar til udgivelse).
Udgivelser af digitale værker på  

 fysiske medier Antallet af værker  

 på disketter og cd-rom har ligget på ca. 1.000 om året, inklusive cd-rommer  

 og  

 disketter, der udgør bilag til trykte tidsskrifter.
Dette er et eksempel på,  

 at  

 loven har været smidig nok til at indfange nye udgivelsesformer og nye  

 afleveringspligtige.
Aviser Den eneste  

 praktiske ændring i forbindelse med 1997-loven var, at begge eksemplarer nu  

 skulle afleveres til Statsbiblioteket.
Denne nye rutine er vel indarbejdet,  

 og  

 pligtafleveringen af aviser forløber stabilt.
Såkaldt print-on-demand eller  

 publication-on-demand, hvor eksemplarfremstilling sker, når der foreligger en  

 konkret bestilling, er omfattet af den gældende lovs § 1, stk. 4.  

 Omfanget af disse udgivelser har ikke været så omfattende som forventet i  

 1997.  

 Det drejer sig om nogle få udgivelser om året.
Det foreslås dog at opretholde  

 denne type værker som omfattet af afleveringspligten.
Kredsen af afleveringspligtige kommer nu fra en bredere  

 kreds end tidligere.
Det Kongelige Bibliotek har p.t. 1.843 og  

 Statsbiblioteket  

 959 aktive afleveringspligtige, fordelt på følgende grupper:
Bogtrykkere og bogbindere 607 Offentlige institutioner 474 Forlag 69 Cd-rom-producenter 27 Foreninger, organisationer 666 Leverandører af video, dvd, fonogrammer 868 Leverandører af aviser 91 I alt 2.802 Den samlede vurdering er, at informationsmateriale og  

 opfølgning over for de enkelte kategorier af afleveringspligtige, bl.a.  

 kommuner og amter, såvel som den enkelte afleveringspligtige, har virket  

 efter  

 hensigten, således at bibliotekerne modtager det, der skal afleveres ifølge  

 loven.
5. Materiale, som offentliggøres i elektroniske  

 kommunikationsnet, jf. lovforslagets kapitel 3 5.1. Den gældende ordning Den gældende lovs udgivelseskriterium for afleveringspligt,  

 kombineret med lovens definition af værksbegrebet (jf. § 1, stk. 2)  

 bevirker, at kun afsluttede, statiske værker er omfattet af  

 afleveringspligten.  

 Denne begrænsning skyldes, at det ved revisionen af pligtafleveringsloven i  

 1997 endnu ikke var muligt at anvise en realistisk metode til indsamling og  

 arkivering af andre typer af værker end de statiske.
Med hensyn til aflevering af de statiske netpublikationer  

 blev det besluttet, at disse skulle anmeldes, hvorefter  

 pligtafleveringsinstitutionerne  

 ville nedtage værkerne.
Det Kongelige Bibliotek iværksatte, i samarbejde med  

 Statsbiblioteket, i efteråret 1997 et projekt med etablering af et  

 pligtafleveringssystem til pligtaflevering af statiske værker, der blev  

 udgivet  

 på internettet.
I samme periode udviklede Det Kongelige Bibliotek et system,  

 med hvilket de to pligtafleveringsinstitutioner kunne modtage anmeldelser af  

 statiske værker på internettet, nedtage disse og arkivere dem på Det  

 Kongelige  

 Bibliotek i et værkarkiv, der regelmæssigt skulle kopieres til  

 Statsbiblioteket.
Dette system var klar den 1. januar 1998, da lov om  

 pligtaflevering af udgivne værker trådte i kraft.
Systemet er senere blevet  

 videreudviklet til at kunne håndtere tidsskrifter separat og til at give  

 mulighed for samarbejde med andre institutioner om pligtaflevering af  

 netpublikationer.
 Samtidig med at loven trådte i kraft, oprettede Det  

 Kongelige Bibliotek et netsted, www.pligtaflevering.dk, der indeholdt blanket  

 til anmeldelse af statiske værker på internettet, lovtekster og andre  

 relevante  

 oplysninger om pligtafleveringsloven med henvisning til kontaktpersoner.  

 Netstedet er løbende blevet opdateret og udvidet, bl.a. med en søgefunktion  

 til  

 værkarkivet, hvis man befinder sig ved de dedikerede maskiner, jf. nedenfor.  

 Der skal i 2004 udarbejdes en plan for en gennemgribende revision af  

 netstedet.
 Fremvisning fra de nedtagne værker i værkarkivet sker på to  

 dedikerede maskiner på henholdsvis Det Kongelige Bibliotek og  

 Statsbiblioteket.  

 På grund af den isolerede tilgang sker der en begrænset benyttelse af det  

 indsamlede materiale.
 Projektet med etablering af pligtafleveringssystemet løb  

 fra 1998 til 1999, og systemet var i drift fra 1. januar 2000. Der blev  

 udarbejdet to rapporter til Kulturministeriet:  

 »Pligtaflevering af netpublikationer«  

 (Det Kongelige Bibliotek og Statsbiblioteket, 1998) og  

 »Pligtaflevering af netpublikationer:  

 Statusrapport til Kulturministeriet vedrørende pligtaflevering af  

 netpublikationer 1999«  

 (Det  

 Kongelige Bibliotek og Statsbiblioteket, 1999).
 Udgivelser i værkarkivet 1999-2003:
År 1998 1999 2000 2001 2002 2003 Tilvækst 347 3.067 4.356 2.755 3.776 6.884 Total 347 3.414 7.770 10.525 14.301 21.185 Pr. 31. december 2003 var der i værkarkivet 21.185  

 udgivelser, hvoraf de 7.074 (33 %) var monografier og de 14.111  

 (67 %) numre fra de 754 periodikatitler (herunder årbøger og andre  

 årspublikationer), der var repræsenteret i værkarkivet.
Dette tal afspejler  

 ikke, hvad der findes på nettet af netpublikationer, der falder ind under  

 loven, men hvad der er anmeldt og nedtaget med de ressourcer, der er afsat.
Status er, at Det Kongelige Bibliotek har nedtaget alle de  

 værker, der er anmeldt.
Der har ikke på noget tidspunkt været efterslæb med  

 hensyn til værker, der er anmeldt af de afleveringspligtige.
Hvad angår anmeldelsen af værker, der falder ind under  

 loven, er udgivelser fra det offentlige, herunder udgivelser fra  

 læreanstalter  

 og forskningsinstitutter, dækket i rimeligt omfang.
Der har ikke været  

 iværksat  

 større kampagner målrettet mod forskellige typer af private udgivere, hvorfor  

 anmeldelser fra disse er dækket i mindre omfang.
 I værkarkivet er den overvejende del af netpublikationerne  

 fra domænet .dk, men man kan også finde værker fra domænerne .org og .com,  

 som  

 er anmeldt.
Nedtagning af netpublikationer efter den nuværende lov har  

 fungeret efter hensigten og givet Det Kongelige Bibliotek og Statsbiblioteket  

 et solidt grundlag for det videre arbejde med indsamling, bevaring og  

 tilgængeliggørelse  

 af den netbårne kulturarv.
Det har endvidere afdækket muligheder for og  

 metoder  

 til et samarbejde mellem flere, fysisk adskilte institutioner om denne del af  

 kulturarven.
5.2. Udredningens anbefalinger Udgangspunktet for forslaget om ændring af  

 pligtafleveringsloven for materiale i elektroniske kommunikationsnet,  

 herunder  

 internetmateriale, er  

 »Udredning om  

 bevaring af kulturarven«.
Her  

 påpeges det, at kun en del af de afleveringspligtige materialer er blevet  

 afleveret.
Som årsag til den manglende aflevering af materiale peger man på  

 den  

 omstændighed, at det i øjeblikket påhviler fremstilleren selv at anmelde  

 udgivelsen af et afleveringspligtigt værk.
Det bemærkes endvidere, at den eksisterende sondring mellem  

 statisk og dynamisk internetmateriale ikke længere er meningsfuld.
Den  

 gældende  

 lovs udgivelseskriterium for afleveringspligt, kombineret med lovens  

 definition  

 af værksbegrebet, bevirker, at kun afsluttede, statiske værker er omfattet af  

 afleveringspligten.
 Den teknologiske udvikling har muliggjort en indsamling af  

 alle typer materiale, der offentliggøres ved hjælp af elektroniske netværk.  

 Ved  

 at anvende offentliggørelse som kriterium vil materialer, der er  

 offentliggjort  

 ved hjælp af elektroniske kommunikationsnet, for fremtiden som udgangspunkt  

 være afleveringspligtige.
 Offentliggørelse forstås her på samme måde som i ophavsretsloven.  

 Der henvises specielt til denne lovs § 8, stk. 1, hvoraf det  

 fremgår,  

 at et værk anses for offentliggjort, når det lovligt er gjort tilgængeligt  

 for  

 almenheden.
I den forbindelse kan der skelnes mellem åbent og lukket  

 offentliggjort materiale. Åbent offentliggjort materiale er alt materiale på  

 internettet, der er frit tilgængeligt for enhver bruger uden nogen form for  

 modydelser.
Lukket offentliggjort materiale er materiale, hvortil der er  

 knyttet krav om modydelser til brugeren, fx betaling eller ved at man skal  

 identificere sig.
 På basis heraf er der i udredningen formuleret en række  

 principper for en modernisering af pligtafleveringsloven.
Udredningen foreslår en indsamlingsstrategi, der indebærer  

 en kombination af tværsnitshøstning, selektiv høstning og  

 begivenhedsorienteret  

 høstning.
Høstning er en delvis automatiseret proces, der nedtager materiale  

 fra internettet.
Det var udredningens vurdering, at 4 tværsnitshøstninger, 80  

 selektive høstninger og 1 begivenhedsorienteret indsamling pr. år vil sikre  

 et  

 volumen og en repræsentativitet, der er forsvarlig ud fra et forsknings- og  

 bevaringssynspunkt.
 Tværsnitshøstning indebærer en indsamling med bestemte  

 mellemrum af passende mængder af det materiale, som er tilgængeligt på  

 internettet.
 Selektive høstninger sker ud fra en strategi, hvor det  

 enkelte materiales værdi for fremtiden vurderes, og hvor kun det værdifulde  

 bevares.
 Begivenhedsorienteret indsamling er indsamling af  

 materiale, der knytter sig til en bestemt begivenhed, og som giver eftertiden  

 mulighed for at følge såvel begivenheden som reaktioner på denne.
 Anvendelsen af disse strategier vil kræve hjemmel i  

 pligtafleveringsloven til, at pligtafleveringsinstitutionen kan få adgang til  

 materialer, der er omfattet af adgangskoder.
Udredningen anbefaler, at danica-begrebet, der er anvendt i  

 den gældende pligtafleveringsordning, ligeledes anvendes til at afgrænse  

 materialer fra internettet, som bør være genstand for den ovenfor anbefalede  

 indsamlingsstrategi.
Afgrænsningen ud fra danica-princippet omfatter derfor i  

 udredningens anbefalinger følgende:
 Danske  

 domæner (.dk).
 Materiale  

 udarbejdet af danskere, eller som fremføres af danske kunstnere fra andre  

 domæner end danske domæner.
 Materialer  

 om Danmark fra andre domæner end danske domæner.
 Hvad angår bevaring  

 af det indsamlede materiale gøres der i udredningen rede for, at med den  

 viden,  

 der i dag er til rådighed, kan det fastslås, at det er muligt at bevare  

 digitale materialer på langt sigt.
Udgangspunktet for  

 en digital bevaringsstrategi er, at indholdet frigøres fra mediet.
Det er  

 indholdet, der skal bevares.
Det anvendte lagringsmedie har ingen selvstændig  

 interesse.
Den begrænsede holdbarhed af de digitale lagringsmedier forhindrer  

 ikke en langsigtet bevaring af det digitale indhold, hvis man gennem en  

 hensigtsmæssig bevaringsstrategi sikrer, at indholdet til enhver tid befinder  

 sig på et medie, der kan læses med det udstyr, der er til rådighed.
Disse forhold  

 indebærer imidlertid, at den digitale kulturarv ikke kan sikres alene ved en  

 passiv bevaring.
For de digitale materialer er den aktive bevaringsindsats  

 helt  

 afgørende for materialets overlevelse.
Hvis digitalt materiale overlades til  

 sig selv, er der risiko for, at materialet vil være mere eller mindre  

 utilgængeligt eller ødelagt i løbet af 5-10 år, måske endda hurtigere,  

 afhængigt af medie og opbevaringsforhold.
 Driftsudgifterne ved  

 den aktive bevaringsindsats må ikke undervurderes, men det betyder ikke  

 nødvendigvis,  

 at digital bevaring er kostbar sammenlignet med bevaring af andre materialer.  

 Omkostningerne ved digital bevaring skal sammenholdes med de fordele, der  

 knytter sig til bevaring på digitale formater:
 Digitale  

 materialer kan relativt let og billigt kopieres til andre digitale formater  

 og  

 medier.
 Opbevaring  

 af digitale materialer kræver ikke meget lokaleplads.
 Prisen  

 på digital lagerkapacitet er faldende og forventes fortsat at være faldende i  

 de kommende år.
 Med  

 en hensigtsmæssig digital bevaringsstrategi bliver omkostningerne til  

 genfinding og tilgængeliggørelse lave sammenholdt med ikke-digitale medier.
 Digital bevaring er genstand for et omfattende forsknings-  

 og udviklingsarbejde, og der finder en intensiv international videndeling  

 sted.  

 De danske kulturbevaringsinstitutioner deltager i dette samarbejde.
 Det er udredningens anbefaling, at arbejdet med den  

 elektroniske kulturarv på internettet bør ske i en international sammenhæng.  

 Udredningen anbefaler, at dette sker dels ved at etablere et konsortium af  

 nationalbiblioteker, dels ved deltagelse i bibliotekssamarbejde på tværs af  

 grænser og ved kontakt til it-forskningsmiljøer.
 »Udredning om bevaring af kulturarven« har inddraget  

 udviklingen i andre lande i grundlaget for den anbefalede indsamlingsstrategi  

 med hensyn til materiale, der offentliggøres i elektroniske  

 kommunikationsnet,  

 herunder internettet.
5.3. Nordiske erfaringer For så vidt angår høstning af materiale fra internettet kan  

 det være af særlig interesse at nævne udviklingen i Sverige, hvor Kungliga  

 Biblioteket siden 1996 har høstet materiale fra det svenske internet.
I 2002  

 blev der gennemført en »Förordning (2002: 287) om behandling af  

 personuppgifter  

 i Kungliga Bibliotekets digitale kulturarvsprojekt«.
For så vidt angår pligtaflevering har Island siden 2003  

 indsamlet islandsk internetmateriale ved hjælp af høstning i henhold til en  

 pligtafleveringslov fra 2003. Norges pligtafleveringslov fra 1989 giver også  

 Nationalbiblioteket mulighed for at indsamle internetmateriale.
Der  

 gennemføres  

 for tiden forsøg med forskellige typer af indsamlinger.
5.4. Domæneudvalget Et domæne er et adresseområde, som via computer er koblet  

 til det elektroniske netværk, og som giver adgang til netsteder på det givne  

 adresseområde.
Netsteder er steder, hvor hjemmesider og andre værker  

 offentliggøres,  

 således at der er adgang til dem ved hjælp af elektroniske netværk.
 Administrationen af domænenavne under det danske første  

 ordens domæne .dk er siden 1999 varetaget af Dansk Internet Forum (DIFO)  

 under  

 et selvreguleringssystem, der er dannet efter opfordring fra det tidligere  

 Forskningsministerium  

  nu Ministeriet for Videnskab, Teknologi og Udvikling  

 (Videnskabsministeriet).
DIFO har overladt den daglige administration af .dk til DK  

 Hostmaster A/S.
DK Hostmaster A/S står således for at registrere og tildele  

 anden ordens domænenavne under .dk domænet, herunder varetage den daglige  

 drift  

 af en database over registrerede domænenavne under .dk.
Regler for  

 registrering, administration og konfliktløsning vedrørende domænenavne under  

 første ordens domænet .dk, administreres ligeledes af DK Hostmaster A/S.
 Det nuværende selvreguleringssystem betyder, at området  

 ikke er lovreguleret.
I 2003 nedsatte Videnskabsministeriet et udvalg, som fik i  

 opdrag at undersøge, om og i givet fald i hvilket omfang, der skal indføres  

 lovgivning på domænenavnsområdet.
Den 25. august 2004 offentliggjorde  

 udvalget  

 »Betænkning om administration af  

 domænenavne i Danmark«  

 (Betænkning  

 nr. 1450). Udvalget foreslår, at området lovreguleres.
 Kulturministeriet har ved udarbejdelsen af forslaget til  

 lov om pligtaflevering taget hensyn til udvalgets arbejde.
5.5. Kulturministeriets overvejelser Kulturministeriet kan overordnet tilslutte sig  

 anbefalingerne i  

 »Udredning om  

 bevaring af kulturarven«.
Når det siges, at en ny ordning som udgangspunkt skal  

 omfatte alt dansk internetmateriale, ligger heri primært, at der ikke længere  

 skal sondres mellem statisk og dynamisk materiale.
Men på grund af  

 materialets  

 omfang og karakter vil det være nødvendigt med en nærmere afgrænsning af  

 indsamlingen af materiale, jf. nedenfor om de foreslåede strategier og  

 metoder.  

 Strategier og metoder til indsamling og bevaring vil  som anbefalet i  

 »Udredning om bevaring af Kulturarven«  

  også løbende skulle diskuteres, da  

 aktiviteterne på internettet er i fortsat udvikling, ligesom de teknologiske  

 betingelser for arbejdet er i konstant forandring.
5.5.1. Forslag fra Det Kongelige Bibliotek og  

 Statsbiblioteket Kulturministeriet har bedt Det Kongelige Bibliotek og  

 Statsbiblioteket om på grundlag af udredningen at fremkomme med forslag til  

 en  

 strategi for indsamling, bevaring og tilgængeliggørelse af materiale fra det  

 danske internet.
Institutionernes rapport (  

 »Internetbevaring  

  Indsamling, bevaring og tilgængeliggørelse af det danske internet«,  

 Statsbiblioteket og Det Kongelige  

 Bibliotek, april 2004) indeholder følgende hovedelementer:
Arbejdet med indsamling og dialogen med forskere har ført  

 til en anbefaling af en indsamlingsstrategi med 4 årlige tværsnitshøstninger.
 Ca. 80 selektive høstninger.
 2-3 begivenhedshøstninger.
 Sidstnævnte anbefaling er en udvidelse i forhold til  

 udredningens forslag og vedrører bl.a. deltagelse i et  

 medieforskningsinitiativ.
Udgangspunktet er, at metoden vil være høstning  en delvis  

 automatiseret proces, der nedtager materiale fra internettet.
I særlige  

 tilfælde kan det være uhensigtsmæssigt eller umuligt at nedtage materialet  

 gennem høstning, og det kan da være at foretrække, at producenten selv  

 afleverer det digitale materiale til arkivet.
Aflevering bør ske via nettet  

 og  

 ikke på fysiske medier og bør i øvrigt kun vælges, når der er væsentlige  

 grunde  

 hertil.
Det anbefales i rapporten, at der indføres krav om, at  

 listen over domæner, der særligt tildeles Danmark, herunder oplysninger om  

 registranterne af de pågældende domænenavne, udleveres til brug for  

 pligtafleveringsinstitutionernes  

 indsamling.
Det anbefales endvidere, at registranter af domænenavne  

 forpligtes  

 til at udlevere de oplysninger herunder adgangskoder, der måtte være  

 nødvendige, for at institutionerne kan foretage en automatisk høstning af  

 domænet.
For så vidt angår identifikation af domæner med materiale med  

 tilknytning til Danmark uden for .dk-domænenavnet anbefales det, at  

 pligtafleveringsinstitutionerne benytter offentlige registre over danske  

 virksomheder til dette formål.
 For så vidt angår den selektive høstning af de netsteder,  

 der anses for vigtige at arkivere så fuldstændigt og korrekt som muligt,  

 foreslås det, at der nedsættes en redaktion med repræsentanter for berørte  

 institutioner, forskning og erhvervsliv, der skal forestå udvælgelsen af  

 relevante  

 netsteder og kvalitetskontrol.
 For så vidt angår registrering af de indsamlede materialer  

 anbefaler institutionerne i overensstemmelse med udredningen, at registrering  

 ikke sker for de enkelte materialer, men på samlingsniveau.
Institutionerne har udarbejdet en strategi for bevaring af  

 materialerne i et dansk internetarkiv.
Der anbefales brug af et arkivformat,  

 som er udviklet i samarbejde med internationale partnere.
Der skal etableres  

 sikkerheds-  

 og kvalitetskontrol, som lever op til internationale normer.
 For så vidt angår bevaringssikkerheden er strategien  

 baseret på geografisk og mediemæssig redundans, på samme måde som der for  

 trykt  

 materiale afleveres og bevares to eksemplarer af hvert værk.
 For så vidt angår tilgængeliggørelse anbefales det i  

 institutionernes rapport om internetbevaring, at institutionerne fortsat  

 deltager i internationalt samarbejde om udvikling af  

 tilgængeliggørelsesværktøjer med henblik på at sikre de faciliteter, der  

 måtte  

 kræves af dansk lovgivning, herunder for begrænsning i adgang til materiale.
5.5.2. Kulturministeriets vurdering af  

 pligtafleveringsinstitutionernes forslag Lovforslaget er baseret på en bearbejdning af  

 institutionernes forslag.
 Kulturministeriet finder det i overensstemmelse med  

 udredningen ønskeligt, at der gennemføres en pligtafleveringsordning på dette  

 område, som på en mere dækkende måde end efter den gældende ordning kan sikre  

 en mulighed for i rimeligt omfang at bevare den del af kulturarven, som  

 formidles i elektroniske kommunikationsnet.
Det foreslås at tilvejebringe hjemmel til, at  

 pligtafleveringsinstitutionerne kan rekvirere eller fremstille eksemplarer af  

 dansk materiale, som offentliggøres i elektroniske kommunikationsnet.
Der  

 henvises til lovforslagets § 8.
Lovforslaget søges gjort teknologineutralt ved at lade  

 loven omfatte materialer, som er offentliggjort i elektroniske  

 kommmunikationsnet.  

 Ved  

 »elektroniske kommunikationsnet«  

 forstås enhver form for trådløs eller  

 kabelbaseret infrastruktur, der anvendes til elektronisk transport af  

 teletjenester.  

 Begrebet dækker såvel transmission ved hjælp af kabel, fx internet, som  

 trådløs  

 transmission, fx mobiltelefoni.
Et tilsvarende udtryk anvendes i lov om  

 forbruger- og konkurrenceforhold på telemarkedet.
Det er ministeriets hensigt  

 indtil videre at fritage materiale, der offentliggjøres via mobiltelefoni,  

 fra  

 afleveringspligten, jf. lovforlagets § 20, stk. 2. Uden for  

 definitionen falder radio- og tv-udsendelser.
Offentliggørelse i elektroniske kommunikationsnet, fx  

 internettet, indebærer, at offentliggørelsen normalt ikke er geografisk  

 afgrænset.
En offentliggørelse i Danmark vil samtidig betyde, at værket er  

 tilgængeligt  

 fra en vilkårlig terminal, der er koblet til nettet, uanset hvor i verden den  

 måtte befinde sig.
Af samme grund kan udgivere vælge at benytte  

 edb-faciliteter  

 i udlandet til offentliggørelse af værker beregnet på et dansk publikum.
Om  

 man  

 vælger en udenlandsk edb-tjeneste til opgaven, kan afhænge af tjenestens pris  

 og kvalitet.
 Det er derfor nødvendigt at afgrænse, hvad der anses som dansk  

 materiale og omfattet af pligtafleveringen.
Det er forudsat allerede i den gældende  

 pligtafleveringslovs § 1, stk. 6, at man foruden materiale, der  

 udgives  

 i Danmark, også indsamler værker, der fremstilles i udlandet med særligt  

 henblik på spredning her i landet; der kan eksempelvis være tale om værker,  

 der  

 omhandler danske forhold, eller hvis indhold på anden måde har tilknytning  

 til  

 Danmark.
Disse kriterier har ikke givet anledning til problemer for så vidt  

 angår pligtaflevering af værker i eksemplarform.
Det foreslås at afgrænse dansk materiale således, at det  

 dels omfatter materiale, der offentliggøres på danske domæner (.dk), dels  

 materiale på andre domæner rettet mod et publikum i Danmark.
Denne  

 afgrænsning  

 er snævrere end anbefalet i udredningen; Kulturministeriet finder bl.a., at  

 internetmateriale  

  

 om  

  

 Danmark ikke i  

 alle tilfælde bør indsamles som led i en dansk pligtafleveringsordning.  

 Ministeriet  

 finder, at når det gælder materiale, der ikke offentliggøres på danske  

 domæner,  

 er det mest hensigtsmæssige, at afgrænsningen af materialet sker ud fra en  

 samlet vurdering, hvori indgår forskellige kriterier.
Der henvises til  

 bemærkningerne til forslaget til § 8, stk. 2.
 Den nærmere udformning af afleveringsordningen skal ske ved  

 bekendtgørelse, jf. bemyndigelsesbestemmelsen i lovforslagets § 8,  

 stk. 3.
 Udgangspunktet vil være en ordning, der følger de forslag,  

 der er fremsat af Det Kongelige Bibliotek og Statsbiblioteket, men det må  

 anses  

 for hensigtsmæssigt, at der kan ske en administrativ tilpasning til den  

 tekniske og mediemæssige udvikling.
 Det lægges således til grund, at den normale driftsfase vil  

 bestå i 4 årlige tværsnitshøstninger, høstning af ca. 80 udvalgte netsteder  

 og  

 2-3 begivenhedshøstninger.
Den foreslåede strategi vil give et mere korrekt billede  

 af, hvorledes danskerne anvender internettet kulturelt og erhvervsmæssigt,  

 til  

 foreningsliv, til debat og nyhedsformidling.
Strategien vil også indebære en  

 lettelse  

 af den administrative byrde for det enkelte netsteds ejer, idet  

 anmeldelsespligten for netstedet bortfalder.
 For så vidt angår den selektive høstning af de netsteder,  

 der anses for vigtige at arkivere så fuldstændigt og korrekt som muligt, vil  

 udvælgelsen af disse ske ud fra en række kriterier.
Da den selektive høstning supplerer tværsnitshøstning, kan  

 den begrænses til især at rette sig mod netsteder, der opdateres eller  

 forandres væsentligt og ikke-kumulativt (dvs. at tidligere indhold ikke  

 bevares) mellem to tværsnitshøstninger.
Disse steder tænkes høstet dagligt  

 eller i henhold til evt. sjældnere opdateringshyppighed.
Blandt disse netsteder vælges Netsteder, der fungerer som nyhedsmedie for den danske  

 offentlighed.
Hertil hører især de landsdækkende avisers og tv-stationers  

 netsteder, de større regionale avisers netsteder, Folketingets netsted samt  

 et  

 mindre udvalg af nyhedsmedier.
 Netsteder, der dækker et repræsentativt udsnit af typiske  

 netsteder, dvs. meget besøgte netsteder (fx portaler af typen netdoktor),  

 og/eller netsteder der repræsenterer typiske anvendelser, (fx virksomheders  

 netsteder, byportaler og kommunale portaler, netsteder, der anvendes som  

 lokalt  

 medie).
 Netsteder, der er særligt karakteristiske,  

 eksperimentelle eller unikke (fx åbne debatmiljøer, netfællesskaber,  

 personlige  

 sider, netkunststeder) i forhold til indhold og udtryksformer.
 Da Internettet er et dynamisk medie, der præges af  

 skiftende aktivitetsformer og genrer, vil udvalget af netsteder, der høstes  

 selektivt, skulle vurderes løbende.
Det Kongelige Bibliotek og Statsbiblioteket har som nævnt  

 foreslået, at der nedsættes en redaktion med repræsentanter for berørte  

 institutioner, forskning og erhvervsliv, der skal forestå udvælgelsen af  

 relevante netsteder og kvalitetskontrol.
Kulturministeriet kan tilslutte sig  

 dette forslag, og bestemmelser herom vil indgå i bekendtgørelsen.
 Ministeriet konstaterer, at institutionerne har deltaget i  

 internationalt samarbejde vedrørende internethøstning og bevaring med henblik  

 på at sikre sammenhæng mellem danske og internationale løsninger.
 Den tekniske løsning, som foreslås gennemført, er udtryk  

 for en afvejning af forskellige hensyn såsom automatisering af  

 arbejdsprocesser  

 og bevaringsniveau.
5.5.2.1. Afgrænsning af begrebet offentliggjort  

 materiale Forslaget indebærer, at der kun skal indsamles  

 offentliggjort materiale.
 Offentliggørelse forstås som i ophavsretsloven, jf. denne  

 lovs § 8, stk., 1, hvorefter et værk anses for offentliggjort, når det  

 lovligt er gjort tilgængeligt for almenheden.
 Som eksempler på materiale, som ikke anses for  

 offentliggjort, kan nævnes materiale i intranet eller lukkede ekstranet,  

 beregnet for en begrænset personkreds, som f.eks. en virksomheds  

 medarbejdere,  

 en forskergruppe o.l., eller e-mails og lignende, som er beregnet for en  

 afgrænset personkreds.
Der kan, jf.  

 »Udredning  

 om bevaring af kulturarven«, skelnes  

 mellem åbent og lukket offentliggjort materiale. Åbent materiale er alt  

 materiale, der er frit tilgængeligt for enhver bruger uden nogen form for  

 modydelser.  

 Lukket offentliggjort materiale er materiale, hvortil der er knyttet krav om  

 modydelser  

 til brugeren, f.eks. betaling eller at man skal identificere sig.
For at  

 materiale af denne art kan anses for offentliggjort, må der være tale om en  

 modydelse, der i princippet kan leveres af enhver.
For så vidt angår personoplysninger har Datatilsynet  

 bemærket, at såfremt der er tale om oplysninger, der kun er tilgængelige for  

 modtagere, der skal opfylde særlige vilkår, vil der efter Datatilsynets  

 opfattelse ikke efter persondataloven uden videre kunne ske indsamling og  

 registrering.
Datatilsynet nævner som eksempel, at oplysninger i et  

 kreditoplysningsbureaus registre, der kun er tilgængelige for abonnenter, som  

 kun må foretage opslag, hvis nærmere vilkår er opfyldt, ikke kan siges at  

 være  

 offentliggjort.
Ligeledes finder man, at lukkede sider, hvor adgangen er  

 begrænset til en bestemt kreds, f.eks. til en forenings medlemmer, og som  

 indeholder personoplysninger, som kun må være tilgængelige for denne  

 begrænsede  

 kreds, ikke bør anses for offentliggjort materiale.
Kulturministeriet kan tilslutte sig denne betragtning, idet  

 ministeriet dog ønsker at præcisere, at man ikke generelt kan betragte  

 lukkede  

 netsider, beregnet for en forenings medlemmer, som ikke-offentliggjorte.
Der  

 findes foreninger af forskellig kategori og størrelse.
Fra store foreninger  

 med  

 flere hundredetusinde medlemmer til små lokale foreninger.
De spiller en stor  

 rolle for det danske kultur- og samfundsliv, og en indsamling af den danske  

 elektroniske kulturarv vil være mangelfuld, hvis ikke foreningernes netsteder  

 kunne blive indsamlet.
Afgørende for, om materiale beregnet for foreningsmedlemmer  

 kan betragtes som offentliggjort eller ej må bero på, om der er tale om en  

 åben  

 eller en lukket forening.
En åben forening er en, hvor enhver med de  

 relevante  

 forudsætninger og interesser kan melde sig ind, hvorimod en lukket forening  

 er  

 en, hvor medlemmer kun optages efter invitation.
Beskyttet materiale på  

 lukkede  

 foreningers netsteder vil være at betragte som ikke-offentliggjort, hvorimod  

 åbne foreningers materiale normalt vil være at betragte som offentliggjort.
I  

 større foreninger vil medlemsregistre o.l. normalt kun være tilgængelige på  

 foreningens intranet, men i mindre foreninger vil det kunne forekomme, at den  

 slags interne oplysninger ikke holdes adskilt.
 Skulle der derfor blive indsamlet materiale, der hidrører  

 fra en åben forening, der indeholder personoplysninger, vil dette skulle  

 behandles efter reglerne herfor, jf. nedenfor om personoplysninger.
 Endelig bemærkes, at kulturministeren - efter indhentet  

 udtalelse fra Datatilsynet - bemyndiges til, ud fra en konkret vurdering, at  

 undtage særlige kategorier af netsteder fra afleveringspligt, jf.  

 lovforslagets  

 § 20.
5.5.2.2. Adgangskoder Strategien tilsigter en tilvejebringelse af den bredest  

 mulige dækning i indsamlingen af det offentliggjorte internetmateriale, og  

 dette gælder både åbent og lukket offentliggjort materiale.
Det bør ikke være  

 muligt for et netsted at afvise eller forhindre høstningen af offentliggjort  

 materiale.
Det foreslås derfor i lovforslagets § 10, at registranter af  

 domænenavne  

 efter påkrav skal give pligtafleveringsinstitutionen meddelelse om  

 adgangskoder  

 og andre oplysninger m.v., som er nødvendige for at få adgang til materialet  

 m.v.
Der henvises til de specielle bemærkninger 5.5.2.3. Ulovligt materiale og fejlagtige  

 oplysninger Det må forudses, at arkivet ved en automatisk  

 høstningsmetode vil komme til at indeholde ulovligt materiale.
Der kan være  

 tale om materiale, som er kopieret og gjort tilgængelig uden  

 rettighedshaverens  

 samtykke.
Der kan også være tale om materiale, hvis fremstilling, besiddelse  

 eller spredning vil være i strid med straffeloven, fx børnepornografi.
 Udgangspunktet bør være, at netarkivet kan vise det danske  

 internet, som det var på indsamlingstidspunktet.
Netarkivet vil dokumentere den danske del af internettet og  

 dermed afspejle en væsentlig del af dansk kultur- og samfundsliv.
Det vil  

 udgøre et enestående kildemateriale for forskningen.
Forskningens  

 troværdighed  

 afhænger imidlertid af, at der ikke redigeres i kilderne, hvorfor det er af  

 afgørende betydning, at der ikke sker indgreb i arkivets integritet.
 Det må imidlertid ved den nærmere udformning af ordningen  

 fastsættes, hvorledes der kan gennemføres begrænsninger i  

 tilgængeliggørelsen,  

 når man får kendskab til ulovligt materiale, herunder at der udarbejdes faste  

 procedurer for såvel klausulering som tilgængeliggørelse.
Ved materiale, der indeholder fejlagtige oplysninger, vil  

 informationen kunne mærkes, således at det angives, at informationen  

 efterfølgende er konstateret at være fejlagtig.
Derudover må der være  

 mulighed  

 for en henvisning til en evt. berigtigelse.
For så vidt angår  

 personoplysninger  

 henvises til bemærkningerne nedenfor under 5.5.5.
 Der henvises til lovforslagets § 19, stk. 3, om  

 tilgængeliggørelse og bemyndigelsesbestemmelsen i § 19, stk. 4.
5.5.5. Særligt om behandling af personoplysninger  

  

 a.
Indsamling »Udredning om bevaring af kulturarven« tilkendegav den  

 umiddelbare opfattelse, at de foreslåede indsamlingsstrategier vedrørende  

 offentliggjort materiale  og den behandling af personoplysninger, som  

 de indebærer  

  ikke vil være i strid med persondataloven, jf. lov nr. 429 af 31. maj  

 2000 om  

 behandling af personoplysninger.
Udredningen lagde bl.a. vægt på, at den  

 foreslåede indsamling m.v. af materiale i kulturbevaringssammenhæng måtte  

 betragtes som udførelse af en opgave i samfundets interesse, jf.  

 persondatalovens § 6.
 Ministeriet konstaterer på grundlag af de foreliggende  

 undersøgelser, at den elektroniske indsamling m.v. af internetmateriale vil  

 kunne indebære behandling af personoplysninger i persondatalovens forstand.
 I forbindelse med høring over udkastet til lovforslaget er  

 Datatilsynet fremkommet med en række bemærkninger.
 Kulturministeriet noterer sig, at det er Datatilsynets  

 opfattelse, at bevaring af den kulturarv, som formidles i elektroniske  

 kommunikationsnet, er en opgave i samfundets interesse, og at indsamling og  

 registrering af offentliggjorte oplysninger omfattet af persondatalovens  

 § 6, stk. 1 og § 8, stk. 1 efter Datatilsynets opfattelse  

 vil kunne ske inden for persondatalovens rammer.
 Det kan ikke udelukkes, at der også kan blive indsamlet  

 følsomme oplysninger, (jf. persondatalovens §§ 7, stk. 1,) som ikke  

 er offentliggjort ved den registreredes foranstaltning.
Det fremgår af høringssvaret, at det er Datatilsynets  

 vurdering, at der ikke er hjemmel i persondatalovens § 7 til den i  

 lovforslaget  

 beskrevne indsamling og registrering.
Indsamling og registrering af  

 oplysninger  

 omfattet af persondatalovens § 7 vil således alene kunne ske, såfremt  

 persondataloven fraviges.
En fravigelse af persondatalovens bestemmelser vil skabe en  

 dårligere retsstilling for de registrerede end efter persondataloven.
En  

 sådan  

 fravigelse er ifølge databeskyttelsesdirektivets art. 8 stk. 4 mulig  

 (Europa-Parlamentet og Rådets direktiv 95/46/EF af 24. oktober 1995 om  

 beskyttelse af fysiske personer i forbindelse med behandling af  

 personoplysninger og om fri udveksling af sådanne oplysninger EF-Tidende nr.  

 L  

 281 af 23/11/1995 s. 0031  0050).
I følge dette direktivs art. 8, stk. 1, forbydes behandling  

 af personoplysninger om racemæssig eller etnisk baggrund, politisk, religiøs  

 eller filosofisk overbevisning, fagforeningsmæssigt tilhørsforhold og  

 oplysninger om helbredsforhold og seksuelle forhold.
I stk. 2 og 3  

 specificeres en række tilfælde, hvor bestemmelsen i stk. 1 kan fraviges.  

 Herudover kan der med hjemmel i art. 8, stk. 4, af grunde, der vedrører  

 hensynet til vigtige samfundsmæssige interesser, fastsættes andre undtagelser  

 end dem, der er nævnt i stk. 2, såfremt der gives tilstrækkelige  

 garantier.  

 Denne fravigelse kan enten ske ved national lovgivning eller ved en afgørelse  

 truffet af tilsynsmyndigheden.
Undtagelser fra direktivets artikel 8,  

 stk. 1, som omhandlet i stk. 4 skal meddeles til Kommissionen, jf.  

 artikel 8, stk. 6.
 Det er Kulturministeriets opfattelse, at det danske  

 materiale, der offentliggøres i elektroniske kommunikationsnet udgør en så  

 væsentlig del af den danske kulturarv, at det er en vigtig samfundsmæssig  

 interesse, at det bliver bevaret.
 Kulturministeriet har noteret sig, at Datatilsynet er enig  

 i dette synspunkt, ligesom det har fundet bred tilslutning i de øvrige  

 modtagne  

 høringssvar.
 Kulturministeriet finder derfor, at denne fravigelse af  

 persondataloven er velbegrundet.
Efter direktivets artikel 8, stk. 4, er det endvidere  

 en betingelse, at der gives tilstrækkelige garantier.
Direktivet præciserer  

 ikke dette krav nærmere, og det må antages, at medlemsstaterne på dette punkt  

 er overladt til et relativt vidt skøn.
Efter Kulturministeriets opfattelse  

 indeholder den foreslåede ordning, jf. nedenfor, om videregivelse og  

 behandling, tilstrækkelige garantier i direktivets forstand.
b.
Videregivelse af følsomme personoplysninger Det arkiv der vil blive dannet som følge af de beskrevne  

 høstninger af internetmateriale, vil for størstedelens vedkommende bestå af  

 ikke-følsomme data.
Det vil imidlertid også indeholde følsomme  

 personoplysninger,  

 der kan være rigtige eller urigtige.
Disse følsomme personoplysninger kan  

 ikke  

 umiddelbart udskilles fra det øvrige materiale, således at man kun giver  

 adgang  

 til ikke-følsomme oplysninger.
Arkivet vil ikke adskille sig fra internettet,  

 hvor man ved hjælp af søgemaskiner som fx Google kan finde alle slags  

 oplysninger,  

 og hvor man også uforvarende kan støde på følsomme personoplysninger, selv om  

 man ikke specifikt søger sådanne.
 Kulturministeriet er på den baggrund af den opfattelse, at  

 indtil det måtte blive muligt at isolere følsomme persondata, må arkivet  

 betragtes som følsomt, således at de vilkår der fastsættes for adgangen  

 bliver  

 dem, der gælder for følsomme persondata.
Persondataloven indeholder mulighed for, at der i medfør af  

 § 10, stk. 1, kan gives adgang til personfølsomme oplysninger, hvis  

 dette alene sker med henblik på at udføre statistiske eller videnskabelige  

 undersøgelser af væsentlig samfundsmæssig betydning, og hvis behandlingen er  

 nødvendig for udførelsen af undersøgelserne.
Ifølge stk. 2 må  

 oplysningerne ikke senere behandles i andet end statistisk eller  

 videnskabeligt  

 øjemed.
Det samme gælder behandling af andre oplysninger, som alene foretages  

 i  

 statistisk eller videnskabeligt øjemed, jf. persondatalovens § 6.  

 Endelig  

 må oplysningerne ifølge stk. 3 kun videregives til tredjemand efter  

 forudgående tilladelse fra tilsynsmyndigheden.
Tilsynsmyndigheden kan stille  

 nærmere vilkår for videregivelsen.
 Det er Kulturministeriets vurdering, at indhøstet materiale  

 bør kunne tilgængeliggøres i videnskabeligt øjemed.
Ved imødekommelse af ansøgninger om til forskningsformål at  

 få adgang til arkivet og få videregivet materiale, der kan indeholde følsomme  

 personoplysninger, skal der fastsættes de fornødne vilkår for benyttelsen.  

 Som  

 vilkår kan bl.a. fastsættes, at den pågældende behandling  i det omfang det kan  

 forudses, at der vil blive behandlet følsomme oplysninger  forinden  

 iværksættelse anmeldes til Datatilsynet i overensstemmelse med reglerne herom  

 i  

 persondataloven, at de oplysninger, der gives adgang til, kun anvendes til  

 det angivne formål, at videregivne personoplysninger efter endt brug eller  

 inden for en fastsat tidsfrist slettes, at der identificeres en dataansvarlig for de i det  

 videregivne materiale indeholdte personoplysninger.
 De anmeldelsespligtige dele af behandlingen er underlagt de  

 skærpede sikkerhedskrav i sikkerhedsbekendtgørelsens kapitel 3.  

 (Justitsministeriets bekendtgørelse nr. 528 af 15. juni 2000 som ændret ved  

 bekendtgørelse  

 nr. 201 af 22. marts 2001 om sikkerhedsforanstaltninger til beskyttelse af  

 personoplysninger, som behandles for den offentlige forvaltning.) Dette  

 betyder  

 bl.a., at der skal ske logning som beskrevet i sikkerhedsbekendtgørelsens  

 § 19.
I betragtning af, at arkivet kun i mindre omfang indeholder  

 følsomme persondata, må det forventes, at de konkrete forskningsprojekter i  

 mange tilfælde ikke vil tilsigte at behandle følsomme persondata.
I disse  

 tilfælde  

 vil en forudgående tilladelse fra Datatilsynet ikke være fornøden.  

 Persondatalovens § 10, stk. 2 og 3 skal dog iagttages.
Herudover  

 vil  

 det være et vilkår for adgang til arkivet, at der straks skal rettes  

 henvendelse  

 til Datatilsynet med henblik på indhentning af den fornødne tilladelse til  

 behandlingen, såfremt det i forbindelse med forskningsprojektets  

 gennemførelse  

 mod forventning skulle vise sig, at der alligevel vil indgå følsomme  

 persondata.
For at lette administrationen af adgangen til arkivet vil  

 pligtafleveringsinstitutionerne søge at udarbejde procedurer, der kan  

 identificere materiale, der ikke indeholder følsomme persondata.
Dette vil  

 typisk være materiale der offentliggøres fra offentlige institutioners og  

 større virksomheders, herunder medievirksomheders, netsteder.
Det må  

 forudsættes, at netsteder af denne karakter har etableret de fornødne  

 administrative it-procedurer, således at de ikke offentliggør følsomme  

 persondata.
 Materiale, der hidrører fra sådanne netsteder, vil kunne  

 blive lagt i et separat arkiv, hvortil adgangen kan gives i medfør af  

 ophavsretslovens bestemmelser herom.
c.
Oplysningspligt Efter persondatalovens § 29, stk.1, påhviler det den  

 dataansvarlige at give den registrerede besked om, at der indsamles  

 oplysninger  

 om den pågældende.
Ifølge persondatalovens § 29, stk. 3, gælder  

 bestemmelsen  

 i stk. 1 ikke, hvis underretning af den registrerede vil være umulig  

 eller  

 uforholdsmæssig vanskelig.
Ministeriet antager, at den foreslåede indsamling  

 ved høstning vil være omfattet af denne undtagelsesbestemmelse.
Datatilsynet  

 er  

 umiddelbart enig heri, men kan dog ikke udelukke, at der i specielle  

 situationer kan påhvile den dataansvarlige oplysningspligt over for personer,  

 der behandles oplysninger om.
I den forbindelse skal Kulturministeriet bemærke, at  

 proceduren for indsamling af materialet vil ske fuldautomatisk.
Ingen vil  

 under  

 indsamlingen holde øje med, hvad der indgår i arkivet.
Derudover adskiller  

 netarkivet  

 sig fra andre arkiver ved, at personer normalt ikke vil kunne identificeres  

 entydigt, eftersom personer normalt kun optræder ved navn.
Har man et  

 almindeligt  

 forekommende navn, er der behov for supplerende oplysninger, som fx adresse,  

 for at kunne identificere personen.
Disse supplerende oplysninger vil tit  

 ikke  

 være til stede.
 Sammenfattende kan det altså konstateres, at der i løbet af  

 indsamlingen ikke vil være nogen, der kan konstatere, om der indgår følsomme  

 personoplysninger i arkivet, og såfremt man efterfølgende støder på følsomme  

 personoplysninger, vil man i de fleste tilfælde ikke entydigt kunne fastslå,  

 hvem oplysningerne vedrører.
Efter Kulturministeriets vurdering må det normalt anses for  

 umuligt at underrette den registrerede.
Ministeriet finder det på denne  

 baggrund tilstrækkeligt ved hjælp af oplysningskampagner at informere  

 offentligheden om, at indsamling af offentliggjort materiale vil finde sted.
d.
De registreredes rettigheder Ifølge Datatilsynet vil persondatalovens øvrige regler om  

 de registreredes rettigheder finde anvendelse, herunder om de registrerede  

 personers ret til indsigt i oplysninger om dem selv.
Kulturministeriet skal hertil bemærke, at dette kan støde  

 på de omtalte praktiske vanskeligheder, eftersom datamaterialet ikke  

 indeholder  

 mulighed for entydig personidentifikation som f.eks. personnumre, men kun  

 personnavne.
Såfremt den registrerede ikke entydigt kan identificeres ved sit  

 navn, vil man heller ikke med sikkerhed kunne fastslå, hvem af de  

 registrerede  

 personer oplysningerne vedrører.
Det må derfor forudsættes, at den  

 registrerede  

 om nødvendigt kan tilvejebringe supplerende oplysninger, således at det med  

 sikkerhed kan fastslås, om oplysningerne vedrører den registrerede.
Ved den foreslåede periodiske indhøstning af data vil det  

 kunne ske, at der indsamles og arkiveres fejlagtige oplysninger om en person,  

 uden at en evt. efterfølgende berigtigelse også arkiveres.
Ifølge  

 persondatalovens  

 § 5, stk. 4, skal behandlingen af personoplysninger tilrettelægges  

 sådan, at der kan foretages fornøden ajourføring af oplysninger, og der skal  

 foretages fornøden kontrol for at sikre, at der ikke behandles urigtige eller  

 vildledende oplysninger.
Oplysninger, der viser sig urigtige eller  

 vildledende,  

 skal snarest muligt slettes eller berigtiges.
I lys af, hvad der ovenfor er fremført om mulighederne for  

 entydig kobling af personer og oplysninger, må Kulturministeriet forudsætte,  

 at  

 den registrerede, som oplysningerne vedrører, entydigt kan identificeres, at  

 det entydigt kan fastslås, at oplysningerne vedrører den registrerede, og at  

 den registrerede kan dokumentere, at oplysningerne er fejlagtige.
Såfremt  

 disse  

 forudsætninger er opfyldt, vil der kunne etableres henvisninger til  

 berigtigelser af fejlagtige oplysninger.
I tilknytning hertil skal  

 Kulturministeriet bemærke, at data af hensyn til arkivets integritet ikke bør  

 slettes, jf. herom pkt. 5.5.2.3 om ulovligt materiale og fejlagtige  

 oplysninger.
5.5.5.3. Anmeldelse til Datatilsynet Som hovedregel skal enhver behandling af personoplysninger,  

 som omfattes af loven, anmeldes til Datatilsynet, inden behandlingen  

 iværksættes.
Pligtafleveringsinstitutionerne er således omfattet af  

 anmeldelsespligten  

 og skal efter persondatalovens § 45, stk.1, nr. 1, indhente en udtalelse  

 fra Datatilsynet, inden indsamlingen påbegyndes.
 Der vil ske behandling i begge de to pligtafleveringsinstitutioner,  

 og disse er hver især ansvarlige for de oplysninger, som de indsamler,  

 registrerer og i øvrigt behandler.
 Pligtafleveringsinstitutionerne er som en del af den  

 offentlige forvaltning underlagt såvel persondatalovens generelle krav om  

 datasikkerhed i lovens kapitel 11 som de nærmere bestemmelser om dette, der  

 er  

 fastsat i bekendtgørelsen om sikkerhedsforanstaltninger til beskyttelse af  

 personoplysninger, som behandles for den offentlige forvaltning.
 Det forudsættes, at sikkerhedsbekendtgørelsen vil blive  

 iagttaget, herunder kapitel 3, for så vidt angår de anmeldelsespligtige dele  

 af  

 behandlingen.
 Ved den nærmere udformning af ordningen gennem en  

 bekendtgørelse, jf. lovforslaget § 19, stk. 4, der vil skulle  

 udformes efter indhentning af udtalelse fra Datatilsynet, jf.  

 persondatalovens  

 § 57, vil ovenstående bemærkninger blive lagt til grund.
For så vidt adgangen til det indsamlede materiale ikke er  

 begrænset i medfør af anden lovgivning, kan materialet tilgængeliggøres i  

 overensstemmelse med reglerne i ophavsretsloven.
Det fremgår af forslaget til  

 § 19, stk. 3. Samtidig med fremsættelsen af dette lovforslag  

 fremsættes der forslag om ændring af ophavsretsloven; der henvises til  

 forslaget til § 16 i ophavsretslovforslaget.
6. Radio- og fjernsynsprogrammer, jf. lovforslagets  

 kapitel 4 6.1. Den gældende ordning Den gældende pligtafleveringslov omfatter som nævnt kun  

  

 udgivne  

  

 værker.
En række offentliggjorte  

 værker falder derfor uden for pligtafleveringslovens område.
Det gælder  

 eksempelvis for radio- og fjernsynsprogrammer.
Der er således ikke i lovgivningen fastsat regler for, i  

 hvilken udstrækning radio- og tv-programmer skal indsamles og bevares i  

 offentlige samlinger.
Ophavsretslovens § 33 giver dog Statens  

 Mediesamling, som er en afdeling af Statsbiblioteket, adgang til at optage  

 radio- og fjernsynsprogrammer på bånd, hvis de har dokumentarisk værdi.
Som  

 eksempler på udsendelser, der ikke har dokumentarisk værdi, nævnes i  

 lovbemærkningerne  

 biograffilm, grammofonmusik og andet stof, der eksisterer uafhængigt af  

 radio-  

 eller fjernsynsmediet, og som eventuelt har været genstand for en selvstændig  

 udgivelse.
Efter oprettelsen af Statens Mediesamling i 1987 blev der  

 indgået aftale med DR og TV 2/DANMARK A/S om, at de to foretagender optager  

 og  

 afleverer hele sendefladen af radio- og fjernsynsprogrammer til Statens  

 Mediesamling.
Hertil benyttes de dokumentationsbånd, som foretagenderne  

 ifølge  

 medieansvarslovens § 7 er forpligtet til at fremstille og opbevare i 3  

 måneder.
Derudover optager Statens Mediesamling selv de danskproducerede  

 programmer, som udsendes af TV 3, der er hjemmehørende i England, men som  

 sender på dansk og rettet mod et dansk publikum.
Endelig opfordrer Statens  

 Mediesamling lokale radio- og fjernsynsstationer til at aflevere en hel uges  

 udsendelser en gang om året.
Cirka 60 ud af 300 stationer følger  

 opfordringen.
 Statsbibliotekets radio- og fjernsynsarkiv omfatter således  

 følgende radio- og tv-programmer:
DR radio, inklusive regionalradio fra 1984 og fremefter DR1 fra 1987 og fremefter DR2 fra 1996 og fremefter TV 2/DANMARK inklusive regional-tv fra 1988 og fremefter TV 2 Zulu fra 2000 og fremefter Lokalradio/tv, udvalgte perioder fra 1983 og fremefter TV3 (danske udsendelser) fra 1998 og fremefter TV S (Sportskanalen) 1997 (Sportskanalen eksisterede kun  

 fra marts 1997 og året ud) Diverse ældre DR-programmer fra 1950 og fremefter.
Afleveringen af optagelser af udsendelserne sker således  

 som udgangspunkt på frivillig basis.
Mediesamlingen refunderer i henhold til  

 ovennævnte aftaler DRs og TV 2/DANMARK A/Ss udgifter til bånd samt  

 forsendelsesomkostninger.
6.2. Udredningens anbefalinger Udredningen anbefaler, at pligtafleveringsloven også kommer  

 til at gælde for radio- og fjernsynsprogrammer.
Under henvisning til  

 principperne  

 bag pligtafleveringen finder udredningen, at indsamlingen bør omfatte alle  

 radio- og fjernsynsprogrammer rettet specifikt mod et dansk publikum og ikke  

 alene TV 2/DANMARK og DR.
Indsamlingen bør omfatte alle radio- og  

 fjernsynsforetagender med en vis udbredelse i Danmark hvad angår seer- og  

 lyttertal, og hvor der kan identificeres egenproduktioner med  

 kulturarvsmæssig  

 interesse.
I valget af strategi til indsamling af radio- og  

 fjernsynsprogrammer finder udredningen, at der, ud over de bevaringsmæssige  

 hensyn, også bør tages hensyn til økonomien.
I den forbindelse er det  

 nødvendigt at sammenholde udgifterne til bånd og lagerplads ved indsamling og  

 bevaring af hele sendefladen med udgifterne ved at udvælge dele heraf.  

 Indsamlingsstrategien kan omfatte stationernes aflevering af bånd eller  

 optagelse af programmerne fra luften (eller kabel). Her er de afgørende  

 hensyn  

 den tekniske kvalitet, indsamlingen af metadata (dvs. data om programmerne)  

 og  

 omkostningerne ved indsamlingen.
Når produktionen sker i digital form, anbefaler  

 udredningen, at aflevering af programmerne sker i form af en kopi i  

 browserformat, dvs. fremvisningsformat, sammen med de metadata, der hører til  

 de enkelte programmer.
Bevaringen retter sig mod forsknings- og  

 dokumentationsformål, og derfor er bevaring i genudsendelseskvalitet, som er  

 meget udgiftskrævende, ikke nødvendig.
Selve afleveringen kan ske som en  

 direkte elektronisk overførelse af programmerne fra radio- og  

 fjernsynsforetagenderne til Statens Mediesamling.
På det tidspunkt vil  

 omkostningerne til lager være så små, at det vil være billigere at indsamle  

 sendeflader  

 fra de relevante radio- og fjernsynsforetagender, frem for at gennemføre en  

 selektiv indsamling af specifikke programmer.
Indtil radio- og  

 fjernsynsforetagenderne kan levere kopier i digital form, anbefales det i  

 udredningen at fortsætte den hidtidige aflevering af lyd- og videobånd.
 Endvidere anbefaler udredningen, at der stilles krav til TV  

 2/DANMARK A/S og DR om at bevare tidligere og fremtidig egenproduktion i  

 arkiver,  

 der opfylder almene bevaringstekniske standarder.
Endelig henvises i udredningen til § 89 i lov om  

 radio- og fjernsynsvirksomhed, som er en bemyndigelse til kulturministeren  

 til  

 at fastsætte regler for pligtaflevering af DRs programmer.
Denne mulighed er  

 hidtil ikke blevet udnyttet.
Som konsekvens af, at det foreslås at samle al  

 lovgivning om pligtaflevering, herunder også om pligtaflevering af radio- og  

 fjernsynsprogrammer i pligtafleveringsloven, anbefales det, at den nævnte  

 bestemmelse ophæves.
Der henvises til lovforslagets § 24.
6.3. Nordiske erfaringer I Sverige har radio- og fjernsynsprogrammer været  

 afleveringspligtige siden 1979. Den seneste revision af loven er  

 Pligtexemplarlagen (1993: 1392). Følgende radio- og fjernsynsmaterialer skal  

 afleveres til Statens ljud- och bildarkiv:
 Det samlede udbud fra Sveriges Radio, Sveriges  

 Television, Utbildningsradion og TV4 samt digitale jordbaserede kanaler.
 Det samlede udbud af tv-programmer til almenheden, som  

 formidles fra andet svensk programforetagende via satellitsendinger, som  

 udgår  

 fra Sverige.
 Et udvalg på højst fire kalenderuger om året for visse  

 lokale tv- og radiostationer (nærradio, privat lokalradio, kabel-tv og  

 avisradioer).
I Norge indsamles radio og fjernsynsprogrammer i henhold  

 til Lov om avleveringsplikt for allment tilgjengelige dokumenter av 9. juni  

 1989 nr. 32. Loven trådte i kraft 1. juli 1990. Det er kun NRK, der har pligt  

 til at levere optagelser af alle sine udsendelser, inkl. regionale  

 programmer.  

 Andre kanaler med koncession til at sende radio eller tv i Norge skal  

 aflevere  

 på opfordring.
Der er afleveringsaftaler med TV2, TVNorge og P4, som alle er  

 landsdækkende kanaler.
Lokal-tv-stationerne skal aflevere fire uger om året.  

 Nye landsdækkende kanaler opfordres til at kontakte Nasjonalbiblioteket for  

 at  

 afklare, om de skal aflevere.
Sammenfattende har der i såvel Sverige som Norge været  

 afleveringspligt for radio- og fjernsynsprogrammer i mange år.
Ordningerne i  

 begge lande er mere omfattende end det danske forslag, idet alle eller de  

 fleste landsdækkende kanaler, der har national koncession, indsamles fuldt  

 ud.  

 Endvidere indsamles alle regionalsendinger fra henholdsvis Sveriges Radio og  

 Sveriges Television og NRK fuldt ud, og lokalradio/tv indsamles normalt  

 selektivt fire uger om året.
Til gengæld er der ikke afleveringspligt for  

 stationer  

 med udenlandsk koncession, fx TV3.
6.4. Kulturministeriets overvejelser 6.4.1. Drøftelser med Statens Mediesamling og  

 Mediesekretariatet Kulturministeriet har drøftet, i hvilket omfang radio- og  

 fjernsynsprogrammer skal være omfattet af pligtafleveringsloven, med Statens  

 Mediesamling og Mediesekretariatet.
 Med hensyn til landsdækkende radio- og fjernsynsstationer  

 har Mediesekretariatet anbefalet, at samtlige landsdækkende danske radio- og  

 fjernsynsstationers programmer bør indsamles fuldt ud, uafhængigt af om der  

 er  

 en væsentlig egenproduktion eller ej, således at man bevarer det samlede  

 danske  

 medieudbud.
 Mediesekretariatets anbefaling er mere vidtgående end den,  

 som findes i udredningen.
 Statens Mediesamling finder, at det forskningsmæssige  

 behov, der måtte knytte sig til landsdækkende radio- og fjernsynsprogrammer  

 af  

 altovervejende udenlandsk oprindelse, bør kunne imødekommes ved, at der hvert  

 år indsamles en uges programmer fra disse stationer.
Vedrørende regionale radio- og fjernsynsprogrammer  

 anbefaler Mediesekretariatet, at danske programmer indsamles fuldt ud.  

 Statens  

 Mediesamling finder det tilstrækkeligt, at disse indsamles selektivt.
Statens  

 Mediesamling  

 henviser til, at der hidtil ikke har været nogen nævneværdig forskningsmæssig  

 interesse for denne type programmer.
Det foreslås derfor, at der af regionale  

 programmer kun fuldt ud indsamles 3 regionale radio- og fjernsynskanaler,  

 nemlig kanaler fra henholdsvis hovedstadsområdet, en større provinsby og en  

 landregion.
For så vidt angår lokale radio- og fjernsynsprogrammer  

 anbefaler Mediesekretariatet, at lokalradio og -fjernsyn indsamles 4 uger om  

 året.
Statens Mediesamling finder, at lokale radio- og fjernsynsprogrammer  

 kun  

 bør indsamles i begrænset omfang og med henblik på at etablere repræsentative  

 samlinger.
For programmer i disse kategorier vil repræsentative  

 eksempelsamlinger, af fx én uge om året, være fyldestgørende til at  

 dokumentere  

 udviklingen og dermed dække forskningens behov.
 Betalingsfjernsyn (pay per view), biograf-kanaler og  

 musikkanalers programmer bør efter Statens Mediesamlings opfattelse kun  

 afleveres efter påkrav.
 Endelig finder Statens Mediesamling, at programmer, der  

 udsendes af udenlandske radio- og fjernsynsforetagender, og som er beregnet  

 for  

 et globalt publikum, men som versioneres for de enkelte lande, hvori  

 programmet  

 distribueres, ikke bør indsamles.
6.4.2 Den foreslåede ordning Lovforslaget er baseret på en bearbejdning af dels  

 anbefalingerne i udredningen, dels anbefalingerne fra Mediesekretariatet og  

 Statens Mediesamling.
Siden oprettelsen af Statens Mediesamling i 1987 er der  

 etableret nye radio- og fjernsynskanaler rettet mod et dansk publikum.
Det er  

 forventningen, at der i de kommende år kommer endnu flere sådanne kanaler.  

 Selv  

 om en stor del af sendefladen  navnlig fra de mere kommercielle  

 stationer  er  

 præget af indspillet musik og udenlandske film og serier, er der også i et  

 vist  

 omfang programmer, fx egenproduktioner, med en kulturarvsmæssig interesse.
 Det er derfor hensigtsmæssigt at ændre grundlaget for den  

 nuværende indsamling af radio- og fjernsynsprogrammer og i stedet fastsætte i  

 pligtafleveringsloven, hvad der skal indsamles og bevares i offentligt regi.
Det foreslås derfor, at udgangspunktet er, at alle danske  

 radio- og fjernsynsprogrammer i henhold til pligtafleveringsloven skal  

 afleveres til en pligtafleveringsinstitution (Statens Mediesamling). Det  

 foreslås endvidere, at et radio- eller fjernsynsprogram anses for at være  

 dansk, når det udsendes af et radio- eller fjernsynsforetagende, der er  

 omfattet af lov om radio- og fjernsynsvirksomhed, eller det udsendes af et  

 radio- eller fjernsynsforetagende hjemmehørende uden for Danmark, og hvor  

 programmet er rettet til et publikum i Danmark.
Herved sikres, at også  

 udenlandske foretagender, såsom TV 3, der er hjemmehørende i England, og som  

 derfor ikke er omfattet af den danske radio- og fjernsynslov, bliver omfattet  

 af pligtafleveringsordningen.
Efter drøftelse med Statens Mediesamling finder Kulturministeriet,  

 at det af bl.a. ressourcemæssige, tidsmæssige og bevaringsmæssige årsager er  

 mest hensigtsmæssigt, at alle radio- og fjernsynsprogrammer, som skal  

 indsamles, optages af mediesamlingen direkte  

 »fra luften«, dvs. fra  

 de jordbaserede sendenet, kabelanlæg eller fra satellit.
Der skal således  

 ikke  

 længere afleveres bånd af programmerne til Statens Mediesamling.
Det foreslås  

 derfor i lovforslagets § 13, stk. 1, at afleveringspligten for så  

 vidt angår radio- og tv-programmer opfyldes ved, at  

 pligtafleveringsinstitutionen  

 har adgang til at optage programmerne.
Statens Mediesamling kan anmode andre  

 om  

 på mediesamlingens vegne at optage programmerne.
 Det foreslås i forslagets § 13, stk. 3, at  

 kulturministeren fastsætter nærmere regler om afgrænsningen af, hvilke radio-  

 og fjernsynsprogrammer der er omfattet af afleveringspligten, jf.  

 bemærkningen  

 til denne bestemmelse.
Med hensyn til omfanget af aflevering foreslås det, at  

 udgangspunktet er, at alle danske radio- og fjernsynsprogrammer principielt  

 bør  

 være omfattet af afleveringspligten.
Kulturministeriet er imidlertid enig med  

 anbefalingen i udredningen om, at indsamlingen alene bør omfatte alle radio-  

 og  

 fjernsynsstationer med en vis udbredelse i Danmark, hvad angår seer- og  

 lyttertal, og hvor der kan identificeres egenproduktioner med  

 kulturarvsmæssig  

 interesse.
På den baggrund er det ikke hensigten, at alle radio- og  

 fjernsynsprogrammer bør indsamles i fuldt omfang.
Der henvises nærmere til  

 bemærkningerne til lovforslagets § 13, stk. 3.
 I lighed med de gældende aftaler med DR og TV 2/DANMARK A/S,  

 hvorefter det er Statens Mediesamling, som refunderer de to foretagender for  

 de  

 udgifter til bånd m.v., som er medgået i forbindelse med afleveringen af  

 optagelser af programmerne til mediesamlingen, foreslås det i forslagets  

 § 15, at udgifter i forbindelse med optagelse af programmerne afholdes  

 af  

 pligtafleveringsinstitutionen.
 De radio- og fjernsynsforetagender, som er omfattet af  

 pligtafleveringsordningen, skal efter påkrav give Statens Mediesamling  

 meddelelse om de adgangskoder m.v., der er nødvendige for at få adgang til  

 programmet,  

 fremstille eksemplarer af programmet og gøre programmet tilgængeligt for  

 almenheden.
 Det anbefales desuden i udredningen, at radio- og  

 fjernsynsstationerne forpligtes til i elektronisk form at aflevere  

 programinformation  

 til brug for pligtafleveringsinstitutionernes registrering af programmerne.
 Det er ministeriets hensigt at fastlægge et sådant vilkår i  

 bekendtgørelse, jf. forslagets § 20, stk. 1.
For så vidt angår anbefalingen i udredningen om, at der  

 stilles krav til DR og TV 2/DANMARK A/S om at bevare tidligere og fremtidig  

 egenproduktion i arkiver, der opfylder almene bevaringstekniske standarder,  

 henvises til henholdsvis den public service-kontrakt, der er indgået med DR  

 for  

 perioden 2003-2006 og til den tilladelse til public service-programvirksomhed  

 for perioden 2003-2011, som er udstedt til TV 2/DANMARK A/S.
Det er i  

 kontrakten og i tilladelsen fastsat, at disse foretagender bl.a. af  

 kulturarvsmæssige hensyn skal bevare deres programarkiver.
Foretagenderne  

 skal  

 fremme digitaliseringen af programarkiverne for bl.a. på denne måde at give  

 borgerne adgang til deres programarkiver, dog med de begrænsninger, der  

 følger  

 af lovgivningen.
Endelig skal foretagenderne aktivt arbejde for i videst  

 mulige  

 omfang at gøre programarkiverne tilgængelige for befolkningen og for  

 forskermiljøerne.
Endelig kan Kulturministeriet tilslutte sig anbefalingen i  

 udredningen om, at § 89 i radio- og fjernsynsloven om kulturministerens  

 bemyndigelse til at fastsætte regler for pligtaflevering af DRs udsendelser,  

 kan ophæves.
Der henvises til forslagets § 24.
7. Film, som er produceret med henblik på offentlig  

 forevisning, jf. lovforslagets kapitel 5 7.1. Den gældende ordning Bestemmelser om pligtaflevering af film er fastsat i  

 filmloven.
Producenten skal på begæring aflevere et eksemplar af enhver dansk  

 film, der forevises offentligt, til Det Danske Filminstitut og et  

 fuldstændigt  

 sæt af de til reklame- og undervisningsbrug fremstillede billeder og  

 materiale  

 m.v. fra filmen.
Afleveringspligten gælder tillige for danske film, der ikke  

 har været forevist offentligt, men som har været sat i distribution med  

 henblik  

 på at nå ud til bredere kredse.
For traditionelle film afleveres ved filmens færdiggørelse  

 et såkaldt duplikatpositiv med finalmix (lyd- og billedmix), der kan  

 betragtes  

 som filmens basismateriale, men som ikke nødvendigvis er identisk med filmen,  

 som den fremtræder for publikum.
Endvidere afleveres en ubrugt kopi, der er  

 identisk med den offentligt foreviste film.
Tilsammen udgør de to udgaver  

 filmens sikringsmateriale i den forstand, at der på den ene side bevares en  

 ubrugt kopi af den foreviste film og på den anden side kan trækkes nye  

 filmkopier af basismaterialet.
Senest to år efter filmens første offentlige  

 forevisning i Danmark skal producenten af egen drift vederlagsfrit tillige  

 aflevere en god filmkopi, der har været brugt til biograffremvisning.  

 Sammenlagt afleveres filmen således i to eksemplarer: dels filmens  

 sikringsmateriale, dels den brugte kopi.
For film i digitalt format afleveres ligeledes en ubrugt  

 kopi samt filmens digitale sikringsmateriale, der til enhver tid anses for  

 bedst egnet til bevaring.
Endvidere afleveres en brugt kopi to år efter  

 første  

 offentlige forevisning.
 Pligtafleveringen har, ud over spillefilm og kort- og  

 dokumentarfilm, hidtil også omfattet danske reklamefilm, men praksis har  

 været,  

 at disse film ikke indsamles.
Efter den gældende filmlov må negativer til danske film  

 ikke tilintetgøres, førend de vederlagsfrit har været tilbudt Det Danske  

 Filminstitut.
Formålet er at sikre muligheden for bevaring af negativer til  

 ældre film, der findes hos private produktionsvirksomheder og filmstudier  

 m.v.,  

 og som ikke er repræsenteret i Filminstituttets samling.
Opmærksomheden henledes på Rådets resolution af 24.  

 november 2003 om deponering af filmiske værker i Den Europæiske Union  

 (EF-Tidende nr.
C 295 af 5. december 2003, s. 3), hvor Rådet opfordrer  

 medlemsstaterne  

 til  

 »inden for rammerne af deres  

 ansvarsområder at indføre effektive ordninger for deponering og bevaring af  

 de  

 filmiske værker, som er en del af deres audiovisuelle kulturarv, i deres  

 nationale arkiver, filminstitutter eller lignende institutter, hvis sådanne  

 ordninger ikke allerede findes«.
7.2. Udredningens anbefalinger »Udredning om  

 bevaring af kulturarven«  

 anbefalede  

 at samle al lovgivning om pligtaflevering i én lov.
Det var vurderingen, at  

 den  

 gældende ordning for pligtaflevering af offentligt foreviste danske film ikke  

 bør udvides til at omfatte andre film.
Udredningen pegede samtidig på behovet  

 for, at det ved en ny pligtafleveringslov understreges, at reklamefilm også  

 er  

 omfattet af afleveringspligten.
Udredningen var opmærksom på, at der i Danmark produceres  

 film, som hverken fremstilles med henblik på offentlig forevisning eller  

 spredning til bredere kredse.
Det kan være private optagelser eller film, der  

 optages til internt brug i virksomheder eller organisationer.
Sådanne film  

 afleveres jævnligt til Filminstituttet eller til andre museer og samlinger,  

 og  

 disse film kan have stor kulturhistorisk interesse.
Det er derfor vigtigt, at  

 bevaringsværdige film af denne karakter så vidt muligt indsamles og bevares  

 på  

 linje med de film, der er omfattet af pligtafleveringen.
Udredningen fandt  

 imidlertid ikke, at det vil være muligt at udstrække pligtafleveringen til  

 sådanne film, der ikke fremvises eller distribueres offentligt.
Udredningen anbefalede endvidere, at udenlandske film, der  

 er tekstet eller på anden måde versioneret til offentlig forevisning i  

 Danmark,  

 ikke omfattes af afleveringspligten.
Disse film deponeres ofte hos  

 Filminstituttet  

 efter frivillig aftale med distributørerne.
Endvidere vil filmene typisk  

 blive  

 distribueret på dvd og video og indsamles derfor som værker, der  

 offentliggøres  

 ved udgivelse i eksemplarform (lovforslagets kapitel 2).
Udredningen anbefalede, at indsamlingen af  

 afleveringspligtige film bør følge redundansprincippet og dermed fortsat bør  

 omfatte to eksemplarer af samme film.
For så vidt angår redundans ved  

 bevaringen var udredningen opmærksom på, at princippet ikke kan realiseres  

 ved  

 opbevaring af de pligtafleverede eksemplarer på to adskilte lokaliteter  

   

 navnlig under hensyntagen til de særlige sikkerheds- og klimamæssige krav,  

 der  

 stilles til bevaring af filmmaterialer.
Det Danske Filminstitut bør ifølge udredningen fortsat have  

 hovedansvaret for indsamling, bevaring og tilgængeliggørelse af den danske  

 filmarv.
Udredningen lagde bl.a. vægt på, at Filminstituttet har oparbejdet  

 en  

 betydelig ekspertise i håndtering af de særlige bevaringsproblemer, som  

 knytter  

 sig til filmmediet, og at der i Filminstituttets regi ved etablering af nye  

 fysiske rammer er eller vil blive sikret bevaringsforhold, som opfylder  

 nutidens krav til langtidsbevaring af nitrat-, acetat- og polyesterfilm.
Med hensyn til bevaring af film i digitalt format foreslog  

 udredningen ligeledes, at ansvaret for udviklingen af den mediemæssige  

 kompetence placeres hos Filminstituttet.
Ifølge udredningen er det  

 forventeligt,  

 at filmproduktionen i stigende grad vil benytte digitale teknologier, og at  

 pligtafleveret filmmateriale derfor i stigende grad vil blive digitalt.  

 Bevaringen af dette materiale vil indgå i den fremtidige bevaringsstrategi,  

 og  

 Filminstituttet deltager derfor i internationale arbejdsgrupper, der har som  

 mål at etablere og fastsætte standarder for bevaring og restaurering af  

 digitale bærere af levende billeder.
7.3. Kulturministeriets overvejelser Kulturministeriet kan i vid udstrækning tilslutte sig  

 udredningens anbefalinger.
Efter lovforslaget foreslås det, at kriteriet for  

 afleveringspligten alene skal være, at filmen er produceret med henblik på  

 offentlig forevisning og behandles som dansk efter filmlovens bestemmelser.  

 Forslaget vil således omfatte alle danske spillefilm, kort- og dokumentarfilm  

 samt reklamefilm.
Lovforslaget følger udredningens anbefaling om at udnytte  

 og videreudvikle den ekspertise, som Det Danske Filminstitut har oparbejdet  

 om  

 bevaring af såvel traditionelle som film i digitalt format.
I de udfyldende  

 regler, der efter lovforslaget skal fastsættes i en bekendtgørelse, jf.  

 forslagets § 20, stk. 1, vil det således blive fastsat, at  

 Filminstituttet er pligtafleveringsinstitution for film.
 Der henvises til lovforslagets § 16.
 I lovforslagets § 23 følges udredningens forslag om at  

 ophæve pligtafleveringsbestemmelserne i filmloven.
8. Lovforslagets økonomiske konsekvenser 8.1 Værker, som offentliggøres ved udgivelse i  

 eksemplarform, jf. lovforslagets kapitel 2 Der foreslås ingen ændringer på dette område og  

 virksomheden påregnes gennemført inden for de ressourcer, der i dag er afsat  

 til formålet på pligtafleveringsinstitutionerne.
 Forslaget vil ikke indebære ændringer med hensyn til  

 udgiverens afholdelse af udgifter til de pligtafleverede eksemplarer.
8.2 Materiale, som offentliggøres i elektroniske  

 kommunikationsnet, jf. lovforslagets kapitel 3 På baggrund af anbefalingerne i  

 »Udredning om bevaring af kulturarven«  

 har Det Kongelige Bibliotek og Statsbiblioteket efter opdrag fra  

 Kulturministeriet iværksat et udredningsarbejde, der redegør for de  

 økonomiske konsekvenser  

 af forskellige løsninger for etablering og drift af et system til bevaring af  

 dansk  

 materiale på internettet.
 Da den valgte metode er baseret på, at Statsbiblioteket og  

 Det Kongelige Bibliotek som udgangspunkt nedtager materiale fra internettet,  

 vil den ikke have økonomiske konsekvenser for amter, kommuner eller  

 erhvervsliv.
For Statsbiblioteket og Det Kongelige Bibliotek, der i samarbejde  

 skal forestå udvikling af indsamlingsmetoder, indhentning af  

 indsamlingsefterslæb og den løbende fremtidige drift, forventes tilsammen  

 engangsudgifter på ca. 6,5 mio. kr. (etablering af netarkiv og udvikling af  

 programmel) og en forøget varig driftsudgift på ca. 3,1 mio. kr. pr. år.  

 Udgifterne afholdes inden for Kulturministeriets allerede afsatte bevillinger  

 på  

 finanslovsforslag 2005 til opfølgning af  

 »Udredning  

 om bevaring af kulturarven«  

 jf.  

 finanslovsaftale mellem regeringen og Dansk Folkeparti om bl.a.  

 kulturbevaring  

 af 3. november 2003 samt de til formålet afsatte bevillinger af de såkaldte  

 UMTS-midler.
UMTS-midlerne stammer fra salget af licenser til  

 tredjegenerations  

 mobilnettet og er fordelt mellem forskellige ministerier og områder ved en  

 politisk aftale.
Udgifterne fra 2009 afholdes inden for de relevante  

 pligtafleveringsinstitutioners økonomiske ramme.
8.3 Radio- og fjernsynsprogrammer, jf. forslagets  

 kapitel 4 Statens Mediesamling på Statsbiblioteket vil fremover have  

 ansvaret for digital nedtagning af radio- og fjernsynsprogrammer.
Med den  

 valgte metode vil ordningen ikke have økonomiske konsekvenser for amter,  

 kommuner eller erhvervsliv.
Med indførelse af digital nedtagning vil Danmarks Radio og  

 TV 2 slippe for det administrative arbejde med nedpakning, forsendelse og  

 fakturering af bånd.
Dette er hidtil sket for stationernes egen regning.
For Statsbiblioteket forventes ordningen at medføre  

 etableringsudgifter på ca. 1,7 mio. kr. og forøgede årlige driftsudgifter på  

 ca. 2,3 mio. kr.
Udgifterne afholdes inden for Kulturministeriets allerede  

 afsatte bevillinger på finanslovsforslag 2005 til opfølgning af  

 »Udredning om bevaring af kulturarven«  

 jf. finanslovsaftale mellem regeringen  

 og Dansk Folkeparti om bl.a. kulturbevaring af 3. november 2003 samt de til  

 formålet afsatte bevillinger af UMTS-midlerne.
Udgifterne fra 2009 afholdes  

 inden for de relevante pligtafleveringsinstitutioners økonomiske ramme.
8.4 Film, som er produceret med henblik på  

 offentlig forevisning, jf. lovforslagets kapitel 5 For så vidt angår pligtaflevering af spille- og  

 dokumentarfilm videreføres den nuværende ordning.
Virksomheden påregnes  

 gennemført inden for de ressourcer, der i dag er afsat til formålet på  

 pligtafleveringsinstitutionen.
 Forslaget vil ikke indebære ændringer med hensyn til  

 producentens afholdelse af udgifter til de pligtafleverede eksemplarer.
 For så vidt angår film, der ikke har opnået støtte fra Det  

 Danske Filminstitut, herunder reklamefilm bemærkes, at der vil blive lagt  

 vægt  

 på at minimere omkostningerne ved aflevering af disse, hvorfor det må  

 forventes,  

 at ordningen ikke vil medføre nævneværdige merudgifter for producenterne af  

 de  

 nævnte typer film.
 9. Lovforslagets administrative konsekvenser m.v.
9.1 Værker, som offentliggøres ved udgivelse i  

 eksemplarform, jf. lovforslagets kapitel 2 Der foreslås ingen ændring i forhold til den gældende lov.  

 Lovforslaget indebærer ikke nye administrative konsekvenser.
9.2 Materiale, som offentliggøres i elektroniske  

 kommunikationsnet, jf. lovforslagets kapitel 3 Da den gældende pligt til anmeldelse af statiske værker på  

 internettet ifølge lovforslaget bortfalder, lettes borgere og erhvervsliv for  

 denne byrde.
Borgere og erhvervsliv skal dog efter påkrav fra  

 pligtafleveringsinstitutionen  

 afgive oplysninger, der er nødvendige for adgang til materialet.
Der skal oprettes et center for elektronisk arkivering i et  

 samarbejde mellem Det Kongelige Bibliotek og Statsbiblioteket.
Formålet  

 hermed  

 er at sikre den fornødne koordinering af arbejdet med oprettelse og drift af  

 netarkivet.
 I forbindelse med det forberedende arbejde har  

 bibliotekerne allerede etableret tjenester, der forestår udviklingsarbejdet.
9.3 Radio og fjernsynsprogrammer, jf. lovforslagets  

 kapitel 4 Den hidtidige ordning er baseret på en frivillig aflevering  

 af båndkopier.
Lovforslaget indebærer, at denne aflevering erstattes af, at  

 Statens Mediesamling, hvor det er muligt, optager programmerne direkte.
Der  

 påregnes  

 ikke anvendelse af yderligere administrative ressourcer hertil.
Danmarks  

 Radio  

 og TV 2 lettes for administrationen ved forsendelse af båndkopier.
De  

 afleveringspligtige skal dog efter påkrav fra pligtafleveringsinstitutionen  

 afgive oplysninger, der er nødvendige for adgang til materialet.
9.4 Film, som er produceret med henblik på  

 offentlig forevisning, jf. lovforslagets kap. 5 Lovforslaget indebærer ingen administrative ændringer.
10. Lovforslagets øvrige konsekvenser Lovforslaget har ingen miljømæssige konsekvenser.
Lovforslaget  

 indeholder ikke EU-retlige aspekter, bortset fra spørgsmålet om behandling af  

 personoplysninger i forbindelse med nedtagning af materiale fra internettet.  

 Der henvises til bemærkningerne ovenfor under pkt. 5.
11. Hørte myndigheder, institutioner og  

 organisationer Et lovudkast blev sendt i bred høring den 14. september  

 2004. En liste over høringsinstanserne er optrykt som bilag 1.
12. Samlet vurdering af konsekvenser af  

 lovforslaget Den samlede vurdering af lovforslagets konsekvenser fremgår  

 af skemaet nedenfor.
Vurdering af lovforslagets konsekvenser Positive konsekvenser/  

 mindreudgifter Negative konsekvenser/  

 merudgifter Økonomiske  

 konsekvenser for stat, kommuner og amtskommuner Ingen.
 Merudgift  

 for staten / pligtafleveringsinstitutionerne til etablering i 2004 og 2005:  

 8,2 mio. kr.
 Til  

 fremtidig drift på årsbasis: 2,7 mio. kr. i 2005 (halvår) og 5,4 mio. kr. i  

 2006 og frem.
Administrative konsekvenser for stat, kommuner og  

 amtskommuner Ingen.
Etablering  

 af center for elektronisk arkivering i samarbejde ml.
Statsbiblioteket og Det  

 Kgl.
Bibliotek.
Økonomiske  

 konsekvenser for erhvervslivet For  

 så vidt angår radio- og tv-udsendelser bortfalder DRs og TV 2s udgifter til  

 forsendelse af bånd.
Ingen nye konsekvenser for så vidt angår aflevering af  

 værker i eksemplarform.
Ingen konsekvenser for så vidt angår materiale fra  

 elektroniske kommunikations- net samt radio- og tv-udsendelser.
Ingen  

 nævneværdige  

 konsekvenser for for så vidt angår aflevering af film.
Administrative  

 konsekvenser for erhvervslivet Bortfald  

 af anmeldelsespligt for statiske internetpublikationer.
 Oplysningspligt  

 for adgang til internetmateriale.
Miljømæssige  

 konsekvenser Lovforslaget  

 indeholder ikke miljømæssige aspekter.
Administrative  

 konsekvenser for borgerne Bortfald  

 af anmeldelsespligt for statiske internetpublikationer.
 Oplysningspligt  

 for adgang til internetmateriale.
Forholdet  

 til EU-retten Lovforslaget indebærer pligt til underretning af  

 Europa-Kommissionen for så vidt angår personoplysninger.
Bemærkninger til lovforslagets enkelte bestemmelser Til kapitel 1 Til § 1 Bestemmelsen er ny.
Den gældende pligtafleveringslov omfatter kun udgivne  

 værker, herunder statiske værker, der udgives på internettet.
Pligtaflevering  

 af film sker i medfør af filmloven.
Radio- og fjernsynsprogrammer og dynamisk  

 materiale, som offentliggøres i elektroniske kommunikationsnet, er i dag ikke  

 omfattet af pligtaflevering.
Det foreslås, at alle bestemmelser om pligtaflevering  

 samles i én lov.
Der henvises til pkt. 3 i de almindelige bemærkninger.
Til kapitel 2 Der foreslås ingen indholdsmæssige ændringer, når det  

 gælder pligtaflevering af udgivne værker i eksemplarform.
Der henvises til  

 pkt.  

 4 i de almindelige bemærkninger.
For så vidt angår værksbegrebet bemærkes, at den gældende  

 lovs definition i § 1, stk. 2, udgår.
Denne definition havde især  

 betydning for afgrænsningen af statiske overfor dynamiske internetmaterialer.  

 Med den foreslåede lovændring, jf. forslagets kapitel 3, bortfalder dette  

 behov.
Afgrænsningen af værksbegrebet antages ikke at give anledning til  

 problemer i forhold til produkter i fastform, som fx bøger og  

 videoudgivelser.
Til § 2 Til stk. 1 Bestemmelsen svarer til den gældende lovs § 1,  

 stk. 1. Der tilsigtes ingen indholdsmæssige ændringer.
Det er i den gældende lov præciseret, at afleveringspligten  

 gælder, uanset hvilket medium der anvendes ved eksemplarfremstillingen.
Denne  

 præcisering skønnes at være unødvendig og udgår.
Til stk. 2 Bestemmelsen sammenfatter den gældende lovs § 1,  

 stk. 3 og 4, men begrænses i sit indhold til værker, der udgives i  

 eksemplarform.
Den nye formulering indebærer, at materiale, der  

 offentliggøres  

 i elektroniske kommunikationsnet, i det hele vil være omfattet af  

 lovforslagets  

 kapitel 3 (§§ 8-12).
Stk. 2, 2. pkt., om meddelelser til offentligheden om  

 fremstilling og distribution af eksemplarer på bestilling, har betydning for  

 såkaldt print-on-demand, publish-on-demand og lignende.
Kopiering fra  

 databaser  

 på internettet omfattes af lovforslagets § 8. Udtrykket »udgiveren« er  

 defineret i forslagets § 17.
Til stk. 3 Bestemmelsen er sprogligt nyformuleret, men svarer i sit  

 indhold til den gældende lovs § 1, stk. 6. Der tilsigtes ingen  

 indholdsmæssige ændringer.
Til stk. 4 Bestemmelsen er sprogligt forenklet.
Den svarer i sit  

 indhold til den gældende lovs § 1, stk. 7. Der tilsigtes ingen  

 indholdsmæssige ændringer.
For så vidt angår computerspil bemærkes, at disse  

 er  

 omfattet af afleveringspligt, idet disse betragtes som selvstændige  

 kunstneriske frembringelser, uagtet at computerspil i ophavsretlig henseende  

 teknisk set defineres som edb-programmer.
Til § 3 Til stk. 1 Bestemmelsen svarer med en redaktionel ændring til den  

 gældende lovs § 2, stk. 1.
Til stk. 2 Bestemmelsen er sprogligt forenklet.
Den svarer til den  

 gældende lovs § 2, stk. 2, 1. pkt.; bestemmelsen i stk. 2, 2.  

 pkt., udgår som overflødig på grund af den nye formulering.
Der tilsigtes  

 ingen  

 indholdsmæssige ændringer, idet det dog præciseres, at adgangskoder m.v. skal  

 afleveres efter påkrav fra pligtafleveringsinstitutionen.
Til stk. 3 Bestemmelsen svarer til den gældende lovs § 2  

 stk. 4.
Til § 4 Til stk. 1 Bestemmelsen svarer til den gældende lovs § 3.
Til stk. 2 Bestemmelsen er sprogligt forenklet.
Den svarer til den  

 gældende lovs § 3, stk. 2. Der tilsigtes ingen indholdsmæssige  

 ændringer.  

 Udtrykket »Udgiveren« er defineret i forslagets § 17.
Til stk. 3 Bestemmelsen svarer til den gældende lovs § 3,  

 stk. 3.
Til § 5 Bestemmelsen svarer med en redaktionel ændring til den  

 gældende lovs § 4.
Til § 6 Bestemmelsen svarer med en redaktionel ændring til den  

 gældende lovs § 5.
Til § 7 Bestemmelsen er sprogligt nyformuleret og svarer til  

 bestemmelserne i den gældende lovs § 6, stk. 1 og 3. Bestemmelsen  

 vedrører byrdefordelingen i forbindelse med administrationen af  

 pligtaflevering  

 af værker i eksemplarform.
Der tilsigtes ingen ændringer i byrdefordelingen.
 Pligtafleveringsinstitutionen på dette område er Det  

 Kongelige Bibliotek og Statsbiblioteket.
 Bestemmelsen i gældende lovs § 6, stk. 2,  

 vedrørende udgifter til porto og fragt er af ordensmæssige grunde flyttet til  

 en fællesbestemmelse i lovforslagets § 20, stk. 4.
Til kapitel 3 Kapitel 3 indeholder bestemmelser om pligtaflevering af  

 materiale på internettet og andre elektroniske kommunikationsnet; der er tale  

 om væsentlige udvidelser i forhold til de gældende regler.
Der henvises  

 nærmere  

 til pkt. 5 i de almindelige bemærkninger.
Til § 8 Til stk. 1 Bestemmelsen er ny.
Bestemmelsen indebærer, at alt  

 offentliggjort dansk internetmateriale m.v. som udgangspunkt fremover  

 omfattes  

 af pligtafleveringsordningen.
Afleveringspligten opfyldes ved, at  

 pligtafleveringsinstitutionen har adgang til at rekvirere eller fremstille  

 eksemplarer af materialet.
Der gælder efter forslaget ingen pligt til at give  

 pligtafleveringsinstitutionen meddelelse om hjemmesider m.v., men efter  

 forslaget til § 10 skal registranten af et domænenavn efter påkrav give  

 meddelelse om adgangskoder og lignende.
Indsamlingen vil foregå på den måde, at  

 pligtafleveringsinstitutionen med visse mellemrum og ved anvendelse af  

 bestemte  

 kriterier afsøger internettet og andre elektroniske kommunikationsnet for  

 materiale og kopierer det til arkivet.
Indsamling af værkerne vil kunne  

 foregå  

 såvel manuelt som ved anvendelse af automatiserede procedurer, såkaldte  

 høstere.
Der henvises nærmere til bemærkningerne til lovforslagets § 10.
 Nærmere bestemmelser om indsamlingen vil blive fastsat i  

 bekendtgørelsesform i medfør af forslaget til § 8, stk. 3.
 Pligtafleveringsinstitutionen på dette område vil være et  

 netarkiv, der etableres i samarbejde mellem Det Kongelige Bibliotek og  

 Statsbiblioteket.
Til stk. 2 Bestemmelsen er ny.
Bestemmelsen indebærer, at  

 pligtafleveringsordningen omfatter  

 »dansk  

 materiale«, som offentliggøres i  

 elektroniske kommunikationsnet.
Det er ikke tilstrækkeligt at afgrænse afleveringspligten  

 til materiale, som offentliggøres i Danmark, når alt materiale, der er  

 beregnet  

 for den danske offentlighed, skal være omfattet.
Bestemmelsen er derfor  

 formuleret  

 sådan, at dansk materiale er omfattet af afleveringspligten, uanset fra  

 hvilket  

 land offentliggørelsen har fundet sted.
 Til afgrænsning af, hvad der anses som dansk materiale, er  

 anført følgende kriterier i forslaget til § 8, stk. 2:
 Materiale, der offentliggøres fra et domæne, der særligt  

 er tildelt Danmark.
 Materiale, der offentliggøres fra et andet domæne og er  

 rettet mod et publikum i Danmark.
 Det er med denne afgrænsning af, hvad der er omfattet af  

 afleveringspligten, tilsigtet at anvende samme principper, som gælder for  

 pligtaflevering af værker i eksemplarform (jf. § 2, stk. 3) og for  

 pligtaflevering af radio- og fjernsynsprogrammer (jf. § 13,  

 stk. 2).  

 Variationer i formuleringerne beror på mediernes forskellighed.
I første række anlægges et geografisk kriterium, nemlig at  

 materialet offentliggøres fra et domæne, der særligt er tildelt Danmark.
For  

 internettets vedkommende drejer det sig om .dk-domæner.
 Er der tale om andre domæner, omfatter  

 pligtafleveringsordningen alene materiale, som er rettet mod et publikum i  

 Danmark.
Ved bedømmelsen af, om materialet er rettet mod et publikum  

 i Danmark, vil man først og fremmest lægge vægt på sproget, dvs. om  

 materialet  

 er formuleret på dansk.
Men også andre forhold vil kunne indgå i vurderingen  

 af, om materialet er beregnet for et dansk publikum, herunder navnlig om  

 registranten af et domænenavn har fast bopæl i Danmark (fx danske  

 virksomheders  

 internethjemmesider på .com-adresser), om materialet vedrører danske forhold,  

 om ophavsmanden er dansk statsborger, eller om de udøvende kunstnere er  

 danske.  

 Ved fastlæggelsen af, om materialet er rettet mod et publikum i Danmark, skal  

 der anlægges en samlet vurdering af de ovennævnte kriterier.
Til stk. 3 Bestemmelsen er ny.
 I en bekendtgørelse vil der blive fastsat bestemmelser om  

 afgrænsning af afleveringspligten efter stk. 1 og 2. Der henvises  

 nærmere  

 til pkt. 5 i de almindelige bemærkninger om indsamlingsstrategier m.v.
Til § 9 Bestemmelsen er ny.
Det foreslås, at det som hovedregel er  

 registranten af domænenavnet  typisk indehaveren af den pågældende  

 internethjemmeside  

  der skal anses som afleveringspligtig og derfor er ansvarlig for at  

 give  

 meddelelser om adgangskoder m.v. efter forslaget til § 10.
 For så vidt angår spørgsmål om adgang til domæner bemærkes,  

 at et domæne er et adresseområde, som via computer er koblet til det  

 elektroniske netværk, og som giver adgang til netsteder på det givne  

 adresseområde.  

 Netsteder er steder hvor hjemmesider og andre værker offentliggøres, således  

 at  

 der er adgang til dem ved hjælp af elektroniske netværk.
 Udtrykket  

 »udgiveren«  

 i 2. pkt. er defineret i forslagets  

 § 17.
Til § 10 Bestemmelsen er ny.
 Den forpligtelse, som bestemmelsen omfatter, svarer til den  

 forpligtelse, som efter gældende lov § 2, stk. 3, vedrører udgivere  

 af såkaldt statiske netpublikationer.
Registranten af et domænenavn, dvs. den registrerede bruger  

 af det adresseområde, som via en computer er koblet til det elektroniske  

 netværk, og som giver adgang til netsteder på det givne adresseområde, er  

 efter  

 forslaget forpligtet til at udlevere de oplysninger, der er nødvendige for at  

 pligtafleveringsinstitutionen kan foretage en høstning af domænet.  

 Registranten  

 eller udgiveren skal ligeledes efter påkrav give  

 pligtafleveringsinstitutionen  

 de adgangskoder og andre oplysninger, der måtte være nødvendige, for at  

 institutionen kan få adgang til værkerne.
Den afleveringspligtige kan kræve,  

 at  

 adgangskoder og lignende ikke meddeles til udenforstående.
 Vedrørende den praktiske gennemførelse heraf har Det  

 Kongelige Bibliotek og Statsbiblioteket oplyst følgende:
»I forbindelse  

 med håndtering af adgangskoder forventes det, at der etableres en sikker  

 netside, hvor man kan angive de nødvendige oplysninger - typisk et  

 brugernavn,  

 et password samt en URL til en login-side.
Visse former for adgangskontrol  

 (HTML-form-baseret) kræver yderlige informationer (parameternavne); disse vil  

 pligtafleveringsinstitutionen typisk kunne finde på den angivne login-side,  

 således at der normalt ikke vil være behov for yderlige oplysninger fra den  

 afleveringspligtige.
Den afleveringspligtige har mulighed for på eget  

 initiativ  

 at registrere sit netsted på denne side.
Hvis der i forbindelse med en  

 indsamling opdages netsteder med adgangsbeskyttelse, som endnu ikke er  

 registrerede, vil pligtafleveringsinstitutionen, i det omfang det er praktisk  

 muligt,  

 kontakte den afleveringspligtige for at få de nødvendige adgangsoplysninger.
I øjeblikket er det ikke almindeligt at kræve, at brugere  

 på internettet skifter adgangskoder med regelmæssige mellemrum.
Skulle dette  

 ændre sig, vil pligtafleveringsinstitutionen tilpasse håndteringen af  

 adgangskoder,  

 således at denne regelmæssige ændring foretages automatisk af  

 pligtafleveringsinstitutionen.
Nogle netsteder benytter brugernavne og passwords til at  

 personalisere netsiderne for den enkelte bruger.
Såfremt man kan få adgang  

 til  

 det samme materiale uden angivelse af password og brugernavn, er det ikke  

 nødvendigt for netstedet at aflevere disse oplysninger.
 Det forventes ikke, at der i forbindelse med  

 tværsnitshøstninger generelt bliver behov for yderligere informationer fra de  

 enkelte netsteder.
Nogle netsteder anvender forskellige metoder til kopibeskyttelse  

 af dele af materialet.
Såfremt det vurderes, at det vil være væsentligt at  

 indsamle dette materiale, vil pligtafleveringsinstitutionen i et samarbejde  

 med  

 den afleveringspligtige aftale, hvorledes man med mindst mulig gene for den  

 afleveringspligtige indsamler sådant materiale.
Dette kunne fx foregå ved, at  

 dele af materialet afleveres særskilt uden kopibeskyttelse.
Såfremt den  

 afleveringspligtige ikke er i besiddelse af de nødvendige tekniske  

 kompetencer,  

 vil pligtafleveringsinstitutionen stille disse til rådighed.
I forbindelse med den selektive høstning er det væsentligt,  

 at de udvalgte netsteder arkiveres så komplet som muligt.  

 Pligtafleveringsinstitutionen vil efter en gennemgang af de udvalgte  

 netsteder  

 kontakte de producenter, hvis netsteder indeholder hindringer for  

 indsamlingen.  

 Det skal i samarbejde med producenterne aftales, hvorledes denne adgang kan  

 etableres mest hensigtsmæssigt for både producent og arkiv.
For hovedparten  

 af  

 de udvalgte netsteder forventes samme metode som til tværsnitshøstningen at  

 kunne anvendes.
I nogle tilfælde kan implementering af fx en IP-baseret  

 adgang måske være at foretrække både for producent og arkiv.
For materiale,  

 der  

 umiddelbart er beskyttet på anden måde end login-adgangsbegrænsning (fx  

 streamet lyd / video), kan der blive tale om at arkivere materialet via andre  

 protokoller (fx ftp).« Ministeriet finder, at de her beskrevne procedurer som  

 udgangspunkt bør lægges til grund for pligtafleveringsinstitutionernes videre  

 arbejde.
Ministeriet forventer i øvrigt, at procedurerne tilpasses i takt med  

 den teknologiske udvikling, således at opgaven bliver så lidt byrdefuld for  

 de  

 afleveringspligtige, som det til enhver tid er muligt.
I forbindelse med høring har Videnskabsministeriet henledt  

 opmærksomheden på, at man kan udnytte det offentlige net som et intranet,  

 dvs.  

 som et internt netværk, ved ikke at offentliggøre adressen (domænenavnet). Fx  

 kan det ske i forbindelse med et større forskningsprojekt, at en forsker  

 eller  

 en forskergruppe opretter en hjemmeside, hvor forskeren inden endelig  

 publicering af sit forskningsresultat - og med henblik på faglig sparring -  

 kan  

 fremlægge fx resuméer for en begrænset kreds af forskere.
Mere traditionelt  

 kunne en sådan foreløbig præsentation af resuméer foregå for andre forskere  

 på  

 en lukket konference.
For så vidt man benytter i princippet offentligt  

 tilgængelige netsteder til formålet vil sådanne netsteder blive omfattet af  

 tværsnitshøstningen og arkiveret.
Der vil i så fald også efterfølgende kunne  

 gives adgang til dem efter de herom gældende regler.
I sådanne tilfælde, hvor  

 materialet ikke ønskes spredt blandt almenheden - og altså ikke kan betragtes  

 som offentliggjort - må registranten derfor beskytte netstedet med  

 adgangskoder,  

 hvis man vil undgå høstning og udelukke muligheden for offentlig adgang.
Ministeriet finder det vigtigt, at det sikres, at  

 materiale, som ikke kan betragtes som offentliggjort, så vidt muligt heller  

 ikke indsamles.
Der vil derfor i bekendtgørelsen, jf. § 8, stk. 3,  

 og  

 § 20, blive fastsat retningslinjer for indsamlingen, således at det  

 bliver  

 muligt at angive, om materiale, der er beskyttet med adgangskoder, er  

 offentliggjort eller ej.
Såfremt materialet angives ikke at være  

 offentliggjort, fritages registranten for at oplyse adgangskoder til  

 materialet.
Der er på internettet en de facto standard for, hvordan et  

 netsted kan bede høstere om at overspringe dele af dets materialer.
Denne  

 standard, der kaldes  

 »robots.txt«, benyttes sædvanligvis til at sikre, at  

 søgemaskinernes høstere ikke overbelaster netstedet ved at gennemløbe  

 materiale, der alligevel ikke vil være af interesse for dem.
Den almindelige  

 etikette er derfor også at følge anvisningerne i robots.txt.
Når det gælder  

 materiale, der er omfattet af afleveringspligten, findes det ikke  

 acceptabelt,  

 at høsteren overspringer dette, og den benyttede høster må derfor ikke følge  

 eventuelle anvisninger.
Pligtafleveringsinstitutionen vil i overensstemmelse  

 hermed ignorere gældende normer for undladelse af høstning, som fx  

 robots.txt.
Hvis udgiveren af et givet netsted er uvillig til at  

 tillade pligtafleveringsinstitutionen at indsamle, er det teknisk muligt at  

 modificere netstedet således, at pligtafleveringsinstitutionens høster  

 formenes  

 adgang dertil.
En sådan modifikation ændrer ikke nødvendigvis ved den  

 almindelige tilgængelighed af netstedet.
Det er også muligt at stille den  

 maskinelle høstning særlige, tekniske hindringer i vejen.
Problemet med  

 eventuelle afvisninger eller forhindringer skærpes af, at det i praksis er  

 særdeles  

 vanskeligt og ressourcekrævende at konstatere, om et netsted har iværksat  

 sådanne foranstaltninger.
 Afvisninger af og forhindringer for høsteren eller  

 undladelse af at give nødvendige oplysninger, falder ind under lovens  

 strafbestemmelser,  

 jf. forslaget til § 21.
Til § 11 Bestemmelsen er ny.
For så vidt angår domæner, der særligt er tildelt Danmark,  

 er situationen i dag den, at det er selskabet DK-Hostmaster A/S , der på  

 vegne  

 af Dansk Internet Forum (DIFO) administrerer .dk.
Mange danske virksomheder  

 benytter ikke .dk, men forskellige udenlandske nettjenester.
Disse  

 virksomheder  

 kan identificeres ved hjælp af Det Centrale Virksomhedsregister.
Ifølge  

 bekendtgørelse nr. 811 af 17. august 2000 om Det Centrale Virksomhedsregister  

 kan registret meddele oplysninger om enkelte enheder, om grupper af enheder  

 og  

 om samtlige enheder optaget i registret.
Oplysninger fra registret kan  

 leveres  

 eksempelvis på lister, etiketter, disketter, cd-rom og magnetbånd samt via  

 internet  

 og e-post.
 Forslaget til § 11 forpligter administratorer af  

 domæner, der særligt tildeles Danmark, til efter påkrav fra en  

 pligtafleveringsinstitution  

 at aflevere dels en liste over de domæner, som administratoren administrerer,  

 og oplysninger om registranter under de pågældende domæner (i dag findes  

 oplysninger om registranterne i den såkaldte whois-database).
Listen med oplysninger om registranter under fx .dk i den  

 såkaldte whois-database kan indeholde oplysninger, som i henhold til anden  

 lovgivning kan fritages fra offentliggørelse.
DIFO/DK Hostmaster har oplyst,  

 at  

 oplysninger, der kan fritages fra offentliggørelse, er særligt mærket,  

 hvorfor  

 det kan sikres, at de ikke udleveres til pligtafleveringsinstitutionen.
 Den forskning, det indsamlede internetmateriale vil kunne  

 være genstand for, kan imidlertid nødvendiggøre, at det bliver muligt at  

 identificere registranten af et givet domænenavn.
 På den baggrund finder ministeriet det rigtigst, at den del  

 af listen over registranter, som i henhold til anden lovgivning kan fritages  

 fra offentliggørelse, afleveres til pligtafleveringsinstitutionen, men at  

 oplysningerne holdes utilgængelige, og at der i bekendtgørelsen, jf.  

 § 19,  

 stk. 4, efter indhentet udtalelse fra Datatilsynet udarbejdes  

 retningslinjer  

 for adgangen til oplysningerne i henhold til lovforslagets § 19,  

 stk. 3. 3.pkt.
Til § 12 Bestemmelsen er ny.
I lighed med, hvad der foreslås med  

 hensyn til optagelse af radio- og tv-programmer (forslagets § 15), går  

 forslaget ud på, at udgifterne i forbindelse med høstning m.v. af  

 internetmateriale afholdes af pligtafleveringsinstitutionen.
Til kapitel 4 Lovforslagets kapitel indeholder nye bestemmelser om  

 pligtaflevering af radio- og fjernsynsprogrammer.
Der henvises til pkt. 6 i  

 de  

 almindelige bemærkninger.
Til § 13 Til stk. 1 Bestemmelsen er ny.
Det fremgår af forslagets § 13, stk. 1, at danske  

 radio- og fjernsynsprogrammer er afleveringspligtige, og at  

 afleveringspligten  

 opfyldes ved, at pligtafleveringsinstitutionen har adgang til at optage  

 programmerne.
Der vil således som hovedregel ikke være tale om, at radio- og  

 fjernsynsforetagenderne  

 skal aflevere optagelser af de af afleveringspligten omfattede radio- og  

 fjernsynsprogrammer.
For så vidt angår optagelser af lokale radio- og  

 fjernsynsstationers programmer kan det imidlertid af geografiske grunde være  

 umuligt for Statens Mediesamling at optage programmerne direkte.
For disse  

 programmers  

 vedkommende foreslås der en selektiv indsamling (1 uge om året), hvorfor en  

 optagelse på Mediesamlingens vegne og aflevering af optagelser på et fysisk  

 medie kan blive påkrævet af økonomiske grunde.
Omkostningerne ved etablering  

 af  

 faciliteter til direkte optagelse ved Statens Mediesamling vil ikke kunne stå  

 i  

 et rimeligt forhold til antallet af optagne programmer.
Til stk. 2 Forslagets § 13, stk. 2, indeholder en  

 afgrænsning af, hvornår et radio- eller fjernsynsprogram anses for at være  

 dansk, nemlig når det udsendes af et radio- eller fjernsynsforetagende, der  

 er  

 omfattet af lov om radio- og fjernsynsvirksomhed, eller det udsendes af et  

 radio- eller fjernsynsforetagende hjemmehørende uden for Danmark, og hvor  

 programvirksomheden er rettet til publikum i Danmark.
 Ved den foreslåede afgrænsning sikres, at ikke kun radio-  

 og fjernsynsprogrammer fra programforetagender, som er hjemmehørende i  

 Danmark,  

 omfattes af pligtafleveringsordningen, men at ordningen principielt omfatter  

 alle danske programmer.
Til stk. 3 Det fremgår af forslaget til § 13, stk. 3, at  

 kulturministeren fastsætter nærmere bestemmelser om afgrænsningen af  

 afleveringspligten  

 efter stk. 1 og 2.
Det er hensigten at fastsatte disse regler i  

 bekendtgørelsesform.
Det vil blive fastsat, at den i § 13 nævnte  

 pligtafleveringsinstitution for så vidt angår radio- og tv-udsendelser er  

 Statens Mediesamling på Statsbiblioteket.
 Med hensyn til omfanget af aflevering  

 er det hensigten at fastsætte regler med udgangspunkt i følgende  

 betragtninger:
For så vidt angår landsdækkende radio- og  

 fjernsynsprogrammer bør afleveringspligten kun gøres gældende i fuldt omfang,  

 når der er tale om landsdækkende radio- og fjernsynsstationer med en  

 væsentlig  

 egenproduktion.
Med landsdækkende radio- og fjernsynsstationer menes radio-  

 og  

 fjernsynsstationer, hvis målgruppe er befolkningen i hele landet, uanset om  

 man  

 i enkelte områder eller regioner af tekniske grunde ikke er i stand til at  

 modtage programmerne.
Herved vil radio- og fjernsynsstationer, der stort set  

 udelukkende udsender allerede udgivet musik og programindhold af udenlandsk  

 oprindelse, fx udenlandske biograffilm og tv-serier, ikke blive omfattet af  

 den  

 fulde indsamling.
Kulturministeriet finder, at disse stationers programmer  

 kun  

 bør indsamles selektivt med henblik på etablering af et repræsentativt udvalg  

 af programmer til forskningsformål.
Det er derfor hensigten at fastsætte, at  

 der for disse stationers programmer skal indsamles én uges programmer om  

 året.
 Angående regionale radio- og fjernsynsprogrammer er det  

 hensigten at fastsætte, at disse skal indsamles selektivt og således, at der  

 kun fuldt ud indsamles 3 regionale radio- og fjernsynskanaler  fra  

 henholdsvis  

 hovedstadsområdet, en større provinsby og en landregion.
 Vedrørende de lokale radio- og fjernsynsstationers  

 programmer er det hensigten at fastsætte, at der blandt disse stationer skal  

 indsamles repræsentative eksempelsamlinger én uge om året.
 Endelig er det hensigten at fastsætte, at betalingsfjernsyn  

 (pay per view), biografkanaler og musikkanalers programmer skal indsamles  

 efter  

 påkrav.
 Efter drøftelse med Statens Mediesamling er det tanken, at  

 følgende danske radio- og tv-udsendelser skal optages af Mediesamlingen:
Fuld dækning Selektiv dækning (1 uge pr. år) TV:
 TV:
DR1 TV3 DR2 TV3+ TV 2 / Danmark Kanal 5 TV 2 Zulu TVDanmark TV 2 Charlie Øvrige regionale TV 2-virksomheder DK4 Alle lokal-tv-stationer Regionale TV 2-virksomheder:
TV 2 Lorry (hovedstad) TV 2 Østjylland (provinsby) TV 2 Syd (landregion) Radio:
 Radio:
P1 Voice  

 of Scandinavia P2 Voice  

 Pop P3 Radio 100 FM (Talpa) P4 Øvrige DR-regionalradioer DR Klassisk Alle lokalradiostationer Radio 2 Sky Radio Nyhedsradioen 24-7 Regionalradioer  DR:
Københavns Radio (hovedstad) Østjyllands Radio (større provinsby) Radio Syd (landområde) Det bemærkes endvidere, at der  i lyset af udviklingen i  

 radio- og fjernsynsforbruget i Danmark  kan ske ændringer i oversigten  

 over,  

 hvilke radio- og tv-udsendelser der skal optages, herunder om der skal ske  

 fuld  

 eller delvis optagelsesdækning.
Sådanne ændringer som følge af tilkomst af  

 nye  

 stationer og lukning af eksisterende bør ikke kræve løbende tilpasning af  

 bekendtgørelsen.
Statens Mediesamling vil således kunne optage programmer fra  

 nye radio- og fjernsynsstationer på grundlag af principperne i  

 bekendtgørelsen  

 efter drøftelse med ministeriet.
Til § 14 Bestemmelsen er ny.
 Det fremgår af lovforslagets § 14, at de  

 afleveringspligtige radio- og fjernsynsforetagender skal efter påkrav give  

 pligtafleveringsinstitutionen meddelelse om adgangskoder m.v., der er  

 nødvendige  

 for at få adgang til programmet, fremstille eksemplarer af programmet og gøre  

 programmet tilgængeligt for almenheden.
 På tv-området vil dette i praksis betyde, at Statens  

 Mediesamling skal have adgang til de nødvendige dekoderkort for at kunne  

 modtage  

 og optage programmer, som udsendes i krypteret form, og som mediesamlingen  

 skal  

 optage i henhold til de regler, der er fastsat i medfør af § 13,  

 stk. 3.
Bestemmelsen svarer til lovforslagets § 10 vedrørende  

 værker, der offentliggøres i elektroniske kommunikationsnet.
Der henvises til  

 bemærkningerne hertil.
Til § 15 Bestemmelsen er ny.
Det fremgår af lovforslagets § 15, at udgifter i  

 forbindelse med optagelse af de af ordningen omfattede radio- og  

 fjernsynsprogrammer  

 afholdes af pligtafleveringsinstitutionen.
Hermed videreføres princippet i de  

 gældende aftaler med DR og TV 2/DANMARK A/S om aflevering af bånd til Statens  

 Mediesamling.
Til kapitel 5 Lovforslagets kapitel 5 indeholder nye bestemmelser om  

 pligtaflevering af film.
Der henvises til pkt. 7 i de almindelige  

 bemærkninger.
Til § 16 Til stk. 1 Bestemmelsen er en omskrivning af den gældende filmlovs  

 bestemmelser om afleveringspligten for danske film med tilhørende materialer.
Efter lovforslaget gælder afleveringspligten for danske  

 film.
Dette udtryk skal ifølge stk. 1, 2. pkt., forstås i  

 overensstemmelse  

 med filmloven.
Herefter omfattes alle film, der har dansk producent, og som  

 enten er indspillet på dansk eller rummer en særlig kunstnerisk eller teknisk  

 indsats, som medvirker til fremme af filmkunst og filmkultur i Danmark.
 Ved en dansk producent forstås efter filmloven en person  

 med dansk statsborgerskab eller bopæl i Danmark; danske selskaber eller  

 filialer af udenlandske selskaber, der er registreret i Danmark; en statslig  

 eller kommunal institution samt fonde og foreninger, hvor direktørerne og  

 flertallet af bestyrelsesmedlemmerne har dansk statsborgerskab eller bopæl i  

 Danmark.
 Endvidere er internationale koproduktioner med dansk  

 deltagelse omfattet af filmloven i det omfang, der er et rimeligt forhold  

 mellem den danske og den udenlandske økonomiske indflydelse på produktionen  

 og  

 mellem indsatsen fra hver side i kunstnerisk eller i teknisk henseende.
 Kriteriet om, at filmen skal behandles som dansk efter  

 filmlovens bestemmelser, betyder endvidere, at udenlandske film, der er  

 tekstet  

 eller på anden måde versioneret til offentlig forevisning i Danmark, ikke er  

 omfattet af afleveringspligten.
Indsamling og bevaring af de øvrige udenlandske film, der  

 kan have dansk deltagelse, men som ikke behandles som danske film efter  

 filmloven, må som udgangspunkt forudsættes at ske i oprindelseslandet.
Der  

 vil  

 typisk være tale om udenlandske film med deltagelse af fx danske  

 skuespillere,  

 instruktører eller filmarbejdere, men som ikke har finansiel eller anden  

 produktionsmæssig  

 deltagelse fra dansk side.
 Afleveringspligten vil omfatte såvel foreviste film som  

 film, der ikke har været forevist, men som blev produceret med henblik herpå.  

 Ved offentlig forevisning forstås i denne sammenhæng, at filmen er tiltænkt  

 forevisning for en forsamling på i størrelsesordenen 50 personer på én gang.
 Film, der alene er produceret med henblik på spredning i  

 eksemplarform til salg og udleje eller til udlån på bibliotekerne, er  

 omfattet  

 af lovforslagets kapitel 2 om værker, som offentliggøres ved udgivelse i  

 eksemplarform.  

 Såfremt filmen har opnået støtte fra Filminstituttet, uanset støttens  

 karakter,  

 vil filmen ifølge støttevilkårene skulle afleveres efter de samme  

 retningslinjer, som gælder for film, der er produceret med henblik på  

 offentlig  

 forevisning.
Efter lovforslaget omfatter afleveringspligten to  

 eksemplarer med tilhørende reklamemateriale.
I henhold til lovforslagets  

 § 20 vil det i bekendtgørelsesform blive fastsat som hovedregel, at  

 afleveringspligten lige som i den gældende ordning omfatter filmens  

 sikringsmateriale samt en brugt kopi senest to år efter første offentlige  

 forevisning i Danmark.
Der henvises til pkt. 7 i lovforslagets almindelige  

 bemærkninger.
Under hensyn til at minimere omkostningerne ved  

 afleveringen af reklamefilm samt andre film, der ikke har modtaget støtte fra  

 Det Danske Filminstitut, vil afleveringsformen kunne afvige fra hovedreglen.  

 Der vil endvidere være afvigelser for internationale koproduktioner m.v. og  

 for  

 film i digitalt format.
Regler herom fastsættes i bekendtgørelse, der  

 udstedes  

 i henhold til § 20, stk. 1.
 Filmens reklamemateriale omfatter fx stillbilleder,  

 trailers og plakater.
Til stk. 2 Lovforslagets § 16, stk. 2, viderefører  

 filmlovens bestemmelse om, at negativer til danske film ikke må destrueres,  

 før  

 de vederlagsfrit har været tilbudt en pligtafleveringsinstitution  

 (Filminstituttet). Selv om der med bestemmelsen ikke etableres en egentlig  

 pligtaflevering, foreslås den flyttet til den ny pligtafleveringslov, der  

 hermed regulerer alle forhold vedrørende statens indsamling af filmarven.
Til stk. 3 Lovforslagets § 16, stk. 3, er ny.
Det  

 præciseres, at udgifter til fremstilling af de pligtafleverede eksemplarer  

 afholdes af producenten.
Der vil blive fastsat regler om tilfælde, hvor der  

 kan  

 ydes hel eller delvis godtgørelse for produktionsomkostningerne.
En eventuel  

 godtgørelse vil ske med udgangspunkt i de faktiske omkostninger, der er  

 forbundet med fremstilling af eksemplarer af materialer, der særskilt er  

 fremstillet med henblik på aflevering  og vil derfor afhænge af den  

 detaljerede regelfastsættelse om afleveringsformen og begrænsninger i  

 afleveringspligten efter lovforslagets § 20.
Som udgangspunkt sker der ikke ændringer i forhold til den  

 gældende ordning.
Den gældende filmlov bemyndiger kulturministeren til at  

 fastsætte nærmere regler om, i hvilke tilfælde Filminstituttet kan yde hel  

 eller delvis godtgørelse af udgifter forbundet med afleveringen.
Denne  

 bemyndigelse har ikke været udnyttet.
Det har således været praksis, at der  

 ikke ydes godtgørelse for afleveringen.
En overvejende del af danske spillefilm og kort- og  

 dokumentarfilm får en eller anden form for støtte fra Filminstituttet.
Det  

 vil  

 være et vilkår for Filminstituttets støtte til danske film, at producenten  

 uanset støttens karakter afleverer filmen uden godtgørelse til  

 Filminstituttet  

 efter den nævnte hovedregel for afleveringsformen.
 Udgifter til fremstilling af eksemplarer til  

 pligtaflevering af film, der ikke har fået støtte, forventes at være  

 minimale.  

 Med hensyn til reklamefilm forventer Filminstituttet at etablere en ny  

 digitalt  

 baseret afleveringsform for afleveringen med henblik på, at  

 afleveringsforpligtelsen bliver så lidt byrdefuld som muligt for  

 reklamefilmsproducenterne.  

 For så vidt angår det relativt lille antal spillefilm og kort- og  

 dokumentarfilm, der ikke har fået støtte fra Filminstituttet, er det  

 instituttets vurdering, at det vil være forsvarligt, at pligtafleveringen  

 omfatter filmkopier, der kan have været anvendt til offentlig forevisning.
Til kapitel 6 Lovforslagets kapitel 6 indeholder en række fælles  

 bestemmelser for de pligtafleveringsmaterialer, der omfattes af henholdsvis  

 kapitel 2, 3, 4 og 5. Der er i hovedsagen tale om bestemmelser, som også  

 findes  

 i den gældende pligtafleveringslov.
Til § 17 I den gældende lovs § 3, stk. 2, 2.pkt., er  

 udgiveren defineret som den, der foranstalter spredningen af værkerne.
I den  

 nye formulering er udgiver defineret på samme måde som i medieansvarslovens  

 § 2, stk. 1: den, for hvis regning materiale udgives.
I praksis har  

 den ændrede definition kun begrænset betydning.
Udgiveren er ofte identisk  

 med  

 forlæggeren, pladeselskabet osv.
Til § 18 Bestemmelsen svarer til den gældende lovs § 7.
Til § 19 Til stk. 1 Bestemmelsen viderefører den gældende lovs § 8,  

 stk. 1. Da forslaget til pligtafleveringslov også omfatter materiale,  

 der  

 ikke udgives i eksemplarform, præciseres det, at bestemmelsen kun vedrører de  

 eksemplarer,  

 der afleveres i henhold til kapitel 2.
Til stk. 2 Bestemmelsen er ny.
Lovforslagets kapitel 3-5 vedrører materialer, der  

 offentliggøres i elektroniske kommunikationsnet, radio- og  

 fjernsynsprogrammer  

 samt film.
Bevaringsforholdene for disse materialer vil være forskellige, men  

 hvad angår bevaringssikkerheden er strategien baseret på geografisk og  

 mediemæssig redundans.
Det betyder, at der ligesom ved trykt materiale  

 afleveres i to eksemplarer, der opbevares på om muligt to forskellige  

 geografiske  

 lokaliteter, og om muligt på forskellige medier eller i forskellige formater.
Til stk. 3 og stk. 4 Bestemmelsen i stk. 3, 1. pkt., hvorefter  

 pligtafleveret materiale indgår i institutionernes samlinger, svarer til  

 § 8, stk. 2, i den gældende lov.
Forslaget til stk. 3, 2. pkt., præciserer, at  

 pligtafleveringsinstitutionerne må kopiere materialet som led i indsamling og  

 bevaring.
Det kan fx dreje sig om optagelse af radio- og fjernsynsprogrammer.  

 Den ophavsretlige hjemmel til kopieringen findes i det samtidigt fremsatte  

 lovforslag om ændring af ophavsretsloven, hvor det i § 16, stk. 5,  

 bestemmes, at ophavsretten ikke er til hinder for kopiering i  

 overensstemmelse  

 med pligtafleveringsloven.
For så vidt adgangen til det pligtafleverede materiale ikke  

 er begrænset i medfør af anden lovgivning  fx straffeloven eller  

 persondataloven (jf. de almindelige bemærkninger til pkt. 5.5.5)  må  

 institutionerne gøre det tilgængeligt for almenheden i henhold til  

 ophavsretsloven, jf. forslaget til stk. 3, 3. pkt., som delvis svarer  

 til  

 § 8, stk. 2, i den gældende pligtafleveringslov.
Adgangen vedrører  

 såvel materiale, som er afleveret, som materiale, der er kopieret.
Der  

 henvises  

 til forslaget til § 16, stk. 6, og § 16 a, stk. 2 og 3, i  

 det samtidigt fremsatte lovforslag om ændring af ophavsretsloven.
For så vidt angår film, der støttes af Det Danske  

 Filminstitut, kan instituttet fastsætte, at støttede film kan vises for et  

 betalende  

 publikum i instituttets biografer.
Denne praksis opretholdes.
Det må forudses, at der i det indsamlede materiale, der er  

 offentliggjort i elektroniske kommunikationsnet, vil kunne forekomme ulovligt  

 materiale.
Der vil derfor skulle udarbejdes retningslinjer for, hvordan man  

 skal forholde sig, når sådant materiale opdages.
Udgangspunktet for ministeriets overvejelser herom er, at  

 materialet ikke slettes, men at adgangen til det blokeres.
Der henvises til  

 pkt. 5 i de almindelige bemærkninger.
For så vidt angår personoplysninger vil der ved den nærmere  

 udformning af den bekendtgørelse, der gives bemyndigelse til i lovforslagets  

 § 19, stk. 4, og som vil blive udformet efter indhentning af  

 udtalelse fra Datatilsynet, jf. persondatalovens § 57, skulle tages  

 stilling til forhold af betydning ved behandling af personoplysninger.
Der  

 henvises til pkt. 5 i de almindelige bemærkninger.
Til § 20 Bemyndigelsesbestemmelserne i stk. 1-3 svarer i  

 hovedsagen til § 9 i den gældende pligtafleveringslov.
Stk. 4  

 svarer  

 til § 6, stk. 2, i den gældende lov.
Til § 21 Forslaget til § 21 indeholder bestemmelser om straf  

 for overtrædelser af loven, bl.a. manglende iagttagelse af afleveringspligt  

 og  

 manglende efterkommelse af påkrav.
Bestemmelsen svarer med redaktionelle  

 ændringer  

 til den gældende lovs § 10.
Til § 22 Forslaget til § 22 indeholder  

 ikrafttrædelsesbestemmelser.
Det foreslås, at den nye pligtafleveringslov  

 træder  

 i kraft den 1. juli 2005.
Til § 23 Forslaget om at ophæve filmlovens §§ 12 og 14-16 er en  

 konsekvens af, at reglerne om pligtaflevering af film foreslås overflyttet  

 fra  

 filmloven til pligtafleveringsloven.
Der henvises til pkt. 7 i de almindelige  

 bemærkninger.
Til § 24 Forslaget om at ophæve § 89 i radio- og fjernsynsloven  

 er en konsekvens af, at reglerne om pligtaflevering af radio- og  

 fjernsynsprogrammer  

 foreslås udtømmende reguleret i pligtafleveringsloven.
Der henvises til pkt.  

 6  

 i de almindelige bemærkninger.
Til § 25 I lighed med den gældende pligtafleveringslov bør den nye  

 lov ikke gælde for Færøerne og Grønland, da pligtaflevering er henholdsvis et  

 særanliggende og et hjemmestyreanliggende.
