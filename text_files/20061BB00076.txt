Fremsat den 16. januar 2007 af Lone Dybkjær (RV),  

 Simon Emil Ammitzbøll (RV), Bente Dahl (RV), Charlotte Fischer (RV)  

 og Marianne Jelved (RV) Forslag til folketingsbeslutning om  

 at indføre en ægteskabslovgivning, som ligestiller homoseksuelle med  

 heteroseksuelle Folketinget pålægger regeringen senest den 10. oktober 2007 at  

 fremsætte de nødvendige lovforslag og foretage de fornødne administrative  

 ændringer for at indføre en ægteskabslovgivning, som ligestiller  

 homoseksuelle  

 med heteroseksuelle, så alle, der indgår ægteskab, opnår samme rettigheder og  

 bliver pålagt samme pligter.
Bemærkninger til forslaget I 1989 blev lovgivningen om registreret partnerskab vedtaget.  

 Dermed blev Danmark foregangsland for anerkendelse af seksuelle minoriteters  

 trivsel og rettigheder.
Siden fulgte mange lande trop.
Den danske lovgivning om registreret partnerskab tilbyder ikke  

 seksuelle minoriteter fuld ligestilling.
Hvis man sammenligner loven om  

 registreret partnerskab med ægteskabslovgivningen, er der en række  

 rettigheder,  

 som registrerede partnere ikke opnår sammenlignet med ægtefolk.
I praksis  

 betyder det, at registrerede partnerskaber ikke kan indgås i en kirke.  

 Ligeledes gælder andre statsborger- og opholdskrav, såfremt den ene partner  

 ikke er dansk.
Endelig kan registrerede partnere ikke adoptere børn sammen,  

 og der  

 er andre regler for forældremyndighed, end der er ved indgåelse af ægteskab.
I de senere år har flere  

 europæiske landes lovgivninger undergået samme udvikling, herunder i Holland,  

 Belgien og Spanien.
Men også uden for Europa ser man en lignende udvikling.  

 Eksempelvis har flere canadiske stater ændret deres ægteskabslovgivning.
Selv  

 i  

 Sydafrika, som for kun relativt få år siden var kendetegnet af et politisk  

 styre baseret på forskelsbehandling, har forfatningsdomstolen kendt landets  

 nuværende ægteskabslovgivning forfatningsstridig.
Lovgivning med fokus på  

 ligestilling af seksuelle minoriteters rettigheder er derfor på vej.
Ligebehandling er en af grundværdierne i det danske demokrati.  

 Året 2007 er af EU udnævnt som ligebehandlingsår.
Med afsæt heri bør vi  

 derfor  

 gribe muligheden for atter at høre til blandt de førende nationer i verden,  

 når  

 det gælder fuld anerkendelse af seksuelle minoriteters rettigheder.
En ægteskabslovgivning, som ligestiller homo- og heteroseksuelle,  

 er en af måderne, hvorpå vi fra politisk side kan danne rammerne for at  

 forbedre individets vilkår og selvbestemmelsesret.
Dermed kan vi sende et  

 signal om, at forskelsbehandling af seksuelle minoriteter ikke er  

 acceptabelt.
 Ud fra en lovteknisk betragtning lægger forslagsstillerne op  

 til, at det skal være frit for personer, som allerede er i registreret  

 partnerskab, hvorvidt de ønsker at bibeholde deres nuværende civile status  

 eller vil overgå til egentligt ægteskab.
 Forslagsstillerne håber på Folketingets velvillige behandling.
Skriftlig fremsættelse Lone Dybkjær  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at indføre en ægteskabslovgivning, som ligestiller  

 homoseksuelle med heteroseksuelle.
(Beslutningsforslag nr.
B 76).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
