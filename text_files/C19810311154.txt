Til AF-kontorerne På given foranledning skal man henlede kontorernes opmærksomhed på, at  

 ledige medlemmer af Danske Sygeplejerskers arbejdsløshedskasse er fritaget  

 for fremmøde på arbejdsformidlingen.
De skal i stedet straks ved ledighedens  

 indtræden og senere i ledighedsperioden rette telefonisk henvendelse til  

 arbejdsløshedskassen.(AF-cirkulære nr. 237/80).
 Opmærksomheden henledes endvidere på, at anvisningen af sygeplejersker til  

 stillinger i Danmark foregår efter reglerne i sygeplejeloven af 25. maj 1956,  

 jfr. arbejdsløshedslovens § 29. Tilladelse til at foretage anvisningen har  

 Dansk Sygeplejeråd.
 I medfør af ovenstående anmodes kontorerne om ikke at indberette ledige  

 sygeplejerskestillinger i Danmark til Arbejdsdirektoratets  

 »landspladsliste«, men i stedet rette henvendelse til Dansk  

 Sygeplejeråd.
Arbejdsdirektoratet har ifølge internationale aftaler forpligtet sig til  

 at rundkaste oplysninger om ledige stillinger i udlandet til  

 arbejdsformidlingskontorerne, såfremt det ønskes, så »landsplads  

 listen« kan ikke »renses« for udenlandske  

 sygeplejerskestillinger, der anmeldes til AF.
Kontorerne bør dog være  

 opmærksom på, at Dansk Sygeplejeråd kan foretage formidling til udenlandske  

 sygeplejeskestillinger (henvendelse til international afdeling.
 Adresser og telefonnumre:
Danske Sygeplejerskers Arbejdsløshedskasse Vimmelskaftet 38 Postboks 1084 1008 København K.
Tlf.: 01-15 10 66 Dansk Sygeplejeråd Vimmelskaftet 38 Postboks 1084 1008 KØbenhavn K.
tlf.: 01-15 15 55 P.D.V.
