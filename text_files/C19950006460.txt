1. Dosisdispensering 1.1. Dosisdispensering er i § 1, stk. 1, i bekendtgørelse nr. 242 af 7.  

 april 1995 om dosisdispensering af lægemidler defineret således:
 »Ved dosisdispensering forstås, at et lægemiddel på apotek eller  

 sygehusapotek påfyldes en doseringsbeholder, som er tilpasset lægemidlets  

 konkrete anvendelse«.
Dosisdispensering skal foretages med henblik på at opfylde et helt bestemt  

 konkret formål.
Hvis dette formål kan tilgodeses ved at anvende en  

 markedsført færdigvarepakning, må der ikke foretages dosisdispensering, jf.  

 dosisdispenseringsbekendtgørelsens § 2, stk. 2.
 Dosisdispensering må kun foretages på apoteker og sygehusapoteker,  

 herunder receptekspederende filialer.
1.2. Apoteker og sygehusapoteker må normalt ikke bryde  

 færdigværepakninger, jf. bekendtgørelse om god fremstillings- og  

 distributionspraksis.
Dosisdispensering forudsætter imidlertid netop, at  

 færdigvarepakninger brydes.
Dosisdispenseringsbekendtgørelsens § 1, stk. 2,  

 indeholder derfor en bestemmelse, der giver apoteker og sygehusapoteker  

 adgang til at bryde færdigvarepakninger til farmaceutiske specialiteter med  

 henblik på at foretage dosisdispensering.
Dosisdispenseringsbekendtgørelsen omfatter indtil videre kun  

 dosisdispensering til personer, institutioner og virksomheder, der som led i  

 patientbehandling, redningstjeneste e.l. anvender lægemidler med henblik på  

 indgift i patienter.
Det vil sige f.eks. akutbakker til sygehusbrug,  

 specielle lægemidler til anvendelse i ambulancer og skibsmedicinkister.  

 Bekendtgørelsen omfatter ikke dosisdispensering til enkeltpersoner (navngivne  

 patienter).
1.3. Doseringsbeholderen kan indeholde et enkelt lægemiddel eller  

 flere lægemidler.
Den kan endvidere indeholde en eller flere doseringer.
De  

 enkelte doseringer skal i givet fald være klart adskilt fra hinanden, jf.  

 dosisdispenseringsbekendtgørelsens § 1, stk. 1.
 1.4. Ved dosisdipensering af doserede lægemidler kan såvel  

 færdigvarepakningens ydre som indre emballage brydes.
 Ved dosisdispensering af sterile og ikke doserede lægemidler må den indre  

 emballage ikke brydes, jf. dosisdispenseringsbekendtgørelsens § 1, stk. 2.  

 Det er altså kun tilladt at bryde den ydre emballage.
 Dosisdispensering omfatter ikke påfyldning og mærkning af bulkprodukter,  

 jf. dosisdispenseringsbekendtgørelsens § 1, stk. 1, 3. pkt.
1.5. Der er ikke i dosisdispenseringsbekendtgørelsen fastsat  

 særlige regler om apotekers og sygehusapotekers adgang til at samhandle  

 dosisdispenserede lægemidler.
Dette forhold reguleres derfor af de  

 almindelige bestemmelser i apotekerloven om apotekers og sygehusapotekers  

 rettigheder og pligter.
 Det indebærer, at apoteker ikke må forhandle dosisdispenserede lægemidler  

 til andre apoteker og sygehusapoteker, jf. apotekerlovens kapitel 3.  

 Sygehusapoteker vil indbyrdes kunne samhandle dosisdispenserede lægemidler,  

 jf. apotekerlovens § 56, stk. 2.
 1.6. Dosisdispensering må kun foretages efter forskrift fra en  

 læge eller en anden person, der er berettiget til at ordinere eller rekvirere  

 lægemidler til human brug, jf. dosisdispenseringsbekendtgørelsens § 2, stk.  

 1. Dosisdispenseringen skal foretages i nøje overensstemmelse med  

 forskriften.
 Forskrifter om dosisdispensering skal ekspederes efter de regler, der  

 gælder for ekspedition af medicinrekvisitioner, jf.  

 dosisdispenseringsbekendtgørelsens § 3. Det betyder, at der kun må udleveres  

 dosisdispenserede receptpligtige lægemidler, hvis der foreligger en gyldig  

 forskrift fra en person, der må ordinere eller rekvirere de pågældende  

 lægemidler.
Det skal kontrolleres af en farmaceut eller en apoteksassistent, at  

 forskriften om dosisdispensering ekspederes korrekt, dvs. i fuld  

 overensstemmelse med forskriften.
Modtageren skal om fornødent vejledes om de  

 dosisdispenserede lægemidlers anvendelse.
 Det skal efterfølgende være muligt at opklare, hvem der har medvirket ved  

 kontrollen af en given ekspedition.
I tilfælde af fejl og mangler ved en forskrift om dosisdispensering, skal  

 der rettes henvendelse til den, der har udfærdiget forskriften, inden  

 dosisdispenseringen færdigekspederes.
Det samme gælder, hvis der er tvivl om  

 identiteten af den, der har udfærdiget forskriften.
Der skal foreligge  

 dokumentation for henvendelsen.
 1.7. Hvis der findes et færdigpakket lægemiddel, der er fuldt ud  

 egnet til den konkrete anvendelse, der skal ske af lægemidlet, må der ikke  

 foretages dosisdispensering, jf. dosisdispenseringsbekendtgørelsens § 2, stk.  

 2. Der må således ikke foretages dosisdispensering af et lægemiddel, hvis  

 lægemidlet - eller et tilsvarende lægemiddel - er markedsført i en pakning,  

 der hvad indholdsmængde angår svarer til doseringsbeholderen.
1.8. Dosisdispensering er ikke omfattet af bestemmelserne i  

 apotekerlovens § 11 om apotekernes forpligtelser.
Et apotek er derfor  

 berettiget, men ikke forpligtet til at foretage dosisdispensering.
2. Mærkning 2.1. Doseringsbeholderen skal mærkes med lægemidlets navn, styrke,  

 lægemiddelform og anvendelsesmåde samt med et kontrolnummer og udløbsdato for  

 doseringsbeholderen, jf. dosisdispenseringsbekendtgørelsens § 4, stk. 1.
 Herudover skal beholderen mærkes i overensstemmelse med reglerne i  

 receptbekendtgørelsen om mærkning af lægemidler i forbindelse med ekspedition  

 af medicinrekvisitioner, dvs. med apotekets eller sygehusapotekets navn og  

 ekspeditionsdato.
2.2. Kontrolnummeret tildeles af apoteket eller sygehusapoteket.  

 Kontrolnummeret skal entydigt identificere den enkelte doseringsbeholder, og  

 nummeret skal gøre det muligt at afdække, hvilke lægemidler, herunder hvilke  

 batchnumre, der er anvendt ved den konkrete dosisdispensering.
Sidstnævnte  

 skal muliggøres gennem oplysninger i den dokumentation, der opbevares på  

 apoteket, jf. dosisdispenseringsbekendtgørelsens § 4, stk. 2 og 4.
 2.3. Doseringsbeholderen skal forsynes med udløbsdato, der anføres  

 som »Anvendes inden ...« eller »Anvendes før ...«, jf.  

 dosisdispenseringsbekendtgørelsens § 4, stk. 3. Udløbsdatoen skal fastsættes  

 på baggrund af det eller de anvendte lægemidler, idet der skal tages hensyn  

 til, at lægemidlernes holdbarhedstid kan forkortes i forbindelse med  

 dosisdispenseringen, f.eks. på grund af det ændrede pakningsmateriale.
 Hvis doseringsbeholderen indeholder flere forskellige lægemidler,  

 fastsættes der en udløbsdato, der ikke kan overstige udløbsdatoen for nogen  

 af de anvendte lægemidler.
 Udløbsdatoen for doseringsbeholderen kan under ingen omstændigheder  

 overstige udløbsdatoen for den færdigvarepakning, der er blevet anvendt ved  

 dosisdispenseringen, eller, hvis der er blevet anvendt flere pakninger, den  

 af disse pakninger, som har den korteste holdbarhedstid.
3. Håndtering 3.1. Dosisdispensering skal foretages forsvarligt og omhyggeligt, således  

 at der ikke sker fejl, jf. dosisdispenseringsbekendtgørelsens § 5. Med  

 henblik på at sikre, at dosisdispenseringen lever op til disse krav, bør der  

 udarbejdes en instruktion, der beskriver arbejdsgange, kompetenceforhold mv.  

 på apoteket eller sygehusapoteket, som skal iagttages i forbindelse med  

 dosisdispensering.
 Alle arbejdsoperationer bør udføres på en sådan måde, at risikoen for fejl  

 elimineres, og således at sammenblanding, krydskontaminering og enhver anden  

 handling, der kan forringe kvaliteten, undgås.
De lokaler, hvori der foretages dosisdispensering, bør være afskærmet fra  

 andre aktiviteter, således at dosisdispenseringen kan foregå i rolige  

 omgivelser.
Ved maskinel dosisdispensering bør der foretages kvalificering af  

 såvel udstyr som metode.
Det er uhensigtmæssige at dosisdispensere visse lægemidler maskinelt på  

 grund af risiko for krydskontaminering.
Det gælder f.eks. cytostatika,  

 penicilliner og andre antibiotika samt højpotente lægemidler.
 Dosisdispensering bør foretages således, at opbevaringstiden uden for  

 originalpakningen bliver kortest mulig.
 4. Opbevaring af forskrifter mv.
 4.1. De forskrifter, på baggrund af hvilke der foretages  

 dosisdispensering, skal opbevares på apoteket eller sygehusapoteket mindst 2  

 år efter udlevering af de dosisdispenserede lægemidler, jf.  

 dosisdispenseringsbekendtgørelsens § 6. Det samme gælder apotekets  

 dokumentation for selve dosisdispenseringen, jf. ovenfor under punkt 2.2.
