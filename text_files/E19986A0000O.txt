O - Midlertidig pensionsopsparing O.1 Generelt O.2 Lovgrundlag O.3 Personer, der skal foretage midlertidig  

 pensionsopsparing O.4 Endelig beregning af den midlertidige  

 pensionsopsparing O.5 Udbetaling af midlertidig pensionsopsparing O.1 Generelt Der opkræves i 1998 en midlertidig pensionsopsparing fra lønmodtagere,  

 selvstændigt erhvervsdrivende m.fl.
Opsparingen beregnes som udgangspunkt af det samme grundlag som  

 lønmodtagerbidraget og det arbejdsmarkedsbidrag, som selvstændigt  

 erhvervsdrivende betaler.
Dog skal der ikke betales pensionsopsparing af  

 indbetalinger til arbejdsgiveradministrerede pensionsordninger, herunder af  

 ATP, ligesom der for at friholde personer med meget små indkomster er fastsat  

 en bagatelgrænse på 345 kr., der betyder, at der kun skal foretages  

 pensionsopsparing, hvis indkomsten overstiger 34.500 kr.
Personer, der har  

 frikort, skal ikke have indeholdt midlertidig pensionsopsparing, hvis  

 frikortgrænsen ikke er overskredet.
Opkrævet midlertidig pensionsopsparing  

 for personer med indkomst under bagatelgrænsen bliver tilbagebetalt i  

 forbindelse med den skattemæssige årsopgørelse for 1998.
 Opsparingen, der er på 1 pct. af grundlaget, er fradragsberettiget ved  

 opgørelsen af den skattepligtige indkomst.
Dagpenge- og kontanthjælpsmodtagere m.fl. skal også foretage en  

 midlertidig pensionsopsparing.
Opsparingen, som udgør 1.300 kr. på årsbasis,  

 svarende til 0,68 kr. pr. time, indbetales af de dagpenge- og  

 kontanthjælpsudbetalende myndigheder m.fl. direkte til ATP.
 Den midlertidige pensionsopsparing for indkomstmodtagere, der får  

 indeholdt lønmodtagerbidrag, indeholdes af den udbetalende virksomhed og  

 indbetales til Told*Skat, mens Told*Skat opkræver pensionsopsparingen for  

 selvstændigt erhvervsdrivende og andre indkomstmodtagere, der skal foretage  

 pensionsopsparing (bortset fra de nævnte dagpenge- og kontanthjælpsmodtagere  

 m.fl.).
Den midlertidige pensionsopsparing adminstreres af ATP.
De beløb, som de  

 indeholdelsespligtige virksomheder indbetaler til Told*Skat samt de beløb,  

 som Told*Skat opkræver direkte hos den opsparingspligtige overføres derfor  

 løbende til ATP.
De overførte beløb fordeles af ATP på individuelle konti.
Beløbene er indtil personen fylder 67 år eller afgår ved døden bundet på  

 den enkeltes konto.
På det tidspunkt, hvor den berettigede fylder 67 år eller  

 hvis den berettigede dør, udbetales kontoens indestående inkl.  

 rentetilskrivningen til den berettigede eller til boet.
Personer, der i 1998  

 er fyldt eller fylder 67 år, skal også foretage midlertidig  

 pensionsopsparing, hvis de i 1998 har indkomst, der skal foretages  

 pensionsopsparing af.
Denne persongruppe modtager deres tilgodehavende på  

 én gang pr. 1. januar 2000 fra ATP.
Dog vil personer med indkomster  

 under bagatelgrænsen få tilbagebetalt den midlertidige pensionsopsparing i  

 forbindelse med den skattemæssige årsopgørelse for 1998.
O.2 Lovgrundlag Reglerne om midlertidig pensionsopsparing for lønmodtagere og selvstændigt  

 erhvervsdrivende findes i kapitel 5 b (§§ 17 b - 17 e) i lov om  

 Arbejdsmarkedets Tillægspension, jf. lovbek. nr. 4 af 8. januar 1996 med  

 senere ændringer.
Den midlertidige pensionsopsparing er indført ved lov nr.  

 803 af 24. oktober 1997.
 Derudover finder reglerne i AMFL om opkrævning, angivelse og indbetaling,  

 periodisering, indberetning, straf, regulering m.v., herunder reglerne om  

 afgørelser og klagebehandling tilsvarende anvendelse for pensionsopsparing.
 Endelig er det i LL §§ 7 L og 8 M fastsat, at den midlertidige  

 pensionsopsparing ikke skal medregnes til den skattepligtige indkomst.
O.3 Personer, der skal foretage midlertidig pensionsopsparing Reglerne om, hvilke personer, der skal foretage midlertidig  

 pensionsopsparing, findes i § 17 b i lov om Arbejdsmarkedets Tillægspension.
 O.3.1 Lønmodtagere og honorarmodtagere m.fl.
 Alle bidragspligtige lønmodtagere, honorarmodtagere m.fl., som er omfattet  

 af AMFL § 7, stk. 1, herunder personer, der er fyldt 67 år, skal i 1998  

 foretage en midlertidig pensionsopsparing på 1 pct. af det bidragsgrundlag,  

 der skal opgøres efter AMFL § 8, stk. 1, litra a, b, d og e.
Lønmodtagere, der er fritaget for at betale lønmodtagerbidrag efter AMFL §  

 7, stk. 4 og 5 eller for hvilke, der ikke skal opgøres et bidragsgrundlag,  

 jf.
AMFL § 8, stk. 3-4 og 6-7 er tillige fritaget for at foretage midlertidig  

 pensionsopsparing.
Også lønmodtagere, der arbejder i udlandet for en  

 udenlandsk arbejdsgiver og derfor ikke er bidragspligtige, er fritaget for at  

 foretage midlertidig pensionsopsparing.
 Den midlertidige pensionsopsparing for lønmodtagere, honorarmodtagere  

 m.fl. indeholdes af den virksomhed, der foretager udbetalingen.
O.3.1.1 Indeholdelse af midlertidig pensionsopsparing Den indeholdelsespligtige virksomhed skal ved udbetaling af A-indkomst,  

 hvoraf der skal indeholdes lønmodtagerbidrag, tillige indeholde en  

 midlertidig pensionsopsparing med 1 pct.
Den midlertidige pensionsopsparing  

 fragår ved beregningen af A-indkomsten i lighed med lønmodtagerbidraget og  

 indbetalinger til arbejdsgiveradministrerede pensionsordninger.
Derimod  

 fragår den midlertidige pensionsopsparing ikke ved beregningen af det  

 grundlag, der skal beregnes lønmodtagerbidrag af.
Der skal ikke indeholdes midlertidig pensionsopsparing ved udbetalingen,  

 hvis der ifølge et udstedt frikort, jf.
KSL § 48, stk. 6, ikke skal  

 indeholdes A-skat, jf.
ATP-lovens § 17 b, stk. 2. Det gælder også, selv om  

 frikortet er udstedt til en person, hvis skattepligtige indkomst i løbet af  

 året vil være så stor, at vedkommende ikke falder under bagatelgrænsen på 345  

 kr.
Hvis der ved udbetaling af A-indkomst sker en overskridelse af  

 frikortgrænsen, således at der skal indeholdes A-skat, skal den  

 indeholdelsespligtige tillige opgøre og indeholde midlertidig  

 pensionsopsparing af hele den pågældende udbetaling.
Den  

 indeholdelsespligtige skal derimod ikke efteropkræve midlertidig  

 pensionsopsparing af de udbetalinger, der ligger forud for den udbetaling,  

 der medfører overskridelse af frikortgrænsen.
Pensionsopsparingen heraf  

 opkræves af Told*Skat i forbindelse med udsendelsen af bidragsopgørelsen.
Lønmodtagere og honorarmodtagere skal også foretage midlertidig  

 pensionsopsparing af B-indkomst, der skal betales lønmodtagerbidrag af.
Den  

 midlertidige pensionsopsparing opkræves i disse tilfælde af Told*Skat i  

 forbindelse med udsendelsen af bidragsopgørelsen.
O.3.1.2 Angivelse og betaling af indeholdt midlertidig pensionsopsparing Den indeholdelsespligtige skal angive og afregne indeholdt midlertidig  

 pensionsopsparing sammen med A-skat og AM-bidrag.
På A-skatte- og  

 bidragsangivelsen skal den indeholdelsespligtige angive periodens indeholdte  

 lønmodtagerbidrag og midlertidige pensionsopsparing som ét samlet tal.  

 Den indeholdte pensionsopsparing afrundes på helt samme måde som indeholdte  

 lønmodtagerbidrag, jf.
G.3.1.
 Told*Skat overfører månedligt 1/9 af det under ét angivne  

 lønmodtagerbidrag og pensionopsparingsbeløb som en acontobetaling til ATP,  

 som efter 1. nov. 1999 indsætter beløbene på den enkelte indkomstmodtagers  

 særlige konto på grundlag af oplysningerne i indkomstmodtagerens  

 årsopgørelse/bidragsopgørelse.
O.3.1.3 Regnskab, oplysningsseddel og underretning af indkomstmodtageren Den indeholdelsespligtige skal angive den midlertidige pensionsopsparing  

 særskilt på den årlige oplysningsseddel, jf.
J.3.1. Virksomheden skal derfor  

 føre en særskilt konto i regnskabet, hvoraf pensionsopsparingen kan udledes.
Den indeholdelsespligtige skal give indkomstmodtageren underretning om,  

 hvor meget virksomheden har indeholdt i midlertidig pensionsopsparing.
Det  

 kan enten ske ved at angive den indeholdte midlertidige pensionsopsparing  

 separat på lønsedlen/afregningsbilaget eller ved at anføre det samlede beløb,  

 der er indeholdt i lønmodtagerbidrag og midlertidig pensionsopsparing på  

 lønsedlen/afregningsbilaget, jf. afsnit G.4.
O.3.2 Selvstændigt erhvervsdrivende Selvstændigt erhvervsdrivende omfattet af AMFL § 7, stk. 3, herunder  

 personer, der er fyldt 67 år, skal i 1998 også foretage en midlertidig  

 pensionsopsparing.
Pensionsopsparingen er på 1 pct. af det bidragsgrundlag,  

 der skal opgøres efter AMFL § 10.
 Den midlertidige pensionsopsparing for selvstændigt erhvervsdrivende  

 opkræves af Told*Skat sammen med acontobidragene.
O.3.3 Dagpenge- og kontanthjælpsmodtagere Dagpenge- og kontanthjælpsmodtagere m.fl. skal også foretage en  

 midlertidig pensionsopsparing.
Opsparingen, der opkræves løbende af den udbetalende virksomhed/  

 myndighed, er på 1.300 kr. på årsbasis, svarende til 0,68 kr. pr. time.  

 Ordningen administreres i sin helhed af ATP, som har orienteret  

 arbejdsgiverne direkte.
Det skal derfor blot bemærkes, at den midlertidige  

 pensionsopsparing, som arbejdsgiveren tilbageholder hos den ansatte ved  

 udbetaling af dagpenge, skal indbetales direkte til ATP.
For private  

 arbejdsgivere sker det sammen med de øvrige kvartalsvise ATP-indbetalinger og  

 tilskrives den pågældendes almindelige ATP-konto.
Private arbejdsgivere skal,  

 når der indsendes oplysningsseddel til Told*Skat, derfor indberette  

 midlertidig pensionsopsparing som vedrører dagpenge som en del af  

 ATP-bidraget i rubrik 46 på oplysningssedlen.
Beløbet må derfor ikke bogføres  

 på den særskilte konto for pensionsopsparing, men skal bogsføres på kontoen  

 for indeholdt ATP.
O.4 Endelig beregning af den midlertidige pensionsopsparing I forbindelse med beregningen af slutskatten og slutbidragsberegningen for  

 1998 foretager Told*Skat på grundlag af indkomstmodtagerens selvangivelse  

 endelig beregning af, om der i årets løb er opkrævet for lidt eller for meget  

 i midlertidig pensionsopsparing.
Beregningen sker alene for de personer, hvor  

 Told*Skat forestår opkrævningen og indbetalingen til ATP.
For lidt opkrævet,  

 respektive for meget opkrævet pensionsopsparing efteropkræves/ tilbagebetales  

 efter helt samme regler som gælder for for lønmodtagerbidraget og bidraget  

 for selvstændigt erhvervsdrivende og opkrævningen/tilbagebetalingen fremgår  

 af indkomstmodtagerens årsopgørelse/bidragsopgørelse, jf. dog nedenfor.
Told*Skat underretter på grundlag af årsopgørelserne/bidragsopgørelserne  

 ATP om, hvilket beløb, der skal tilskrives den enkeltes særskilte konto hos  

 ATP.
Underretningen foretages første gang 1. november 1999.
 Hvis den skattemæssige årsopgørelse efterfølgende ændres, og ændringen  

 sker efter at indkomstmodtagerens særlige konto hos ATP er nedlagt, fordi  

 pensionsopsparingen er udbetalt, medfører den ændrede skattemæssige  

 årsopgørelse ikke yderligere opkrævning, respektive udbetaling af midlertidig  

 pensionsopsparing.
O.5 Udbetaling af midlertidig pensionsopsparing Udbetaling af midlertidig pensionsopsparing fra de særskilte konti i ATP,  

 herunder forrentning heraf, varetages i sin helhed af ATP.
Evt. henvendelser  

 herom må derfor rettes til ATP.
