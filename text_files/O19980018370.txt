Resumé  


  

 En far klagede over at Civilretsdirektoratet havde afslået at godkende en  

 aftale om overførsel af forældremyndigheden over en 14-årig søn.
Moderen  

 boede  

 sammen med sønnen i det tidligere Jugoslavien, og faderen havde fået  

 opholdstilladelse her i landet.
Som begrundelse for afslaget skrev  

 Civilretsdirektoratet bl.a. at en godkendelse ville stride mod hvad der var  

 bedst for sønnen, da det måtte antages at blive vanskeligt for ham at falde  

 til  

 i Danmark.
Ombudsmanden fremhævede at det bærende hensyn ved vurderingen af  

 om en aftale om overførsel af forældremyndighed skal godkendes, udelukkende  

 er  

 barnets tarv.
Myndighederne kunne således ikke ved administrationen af den  

 pågældende bestemmelse varetage f.eks. indvandringsmæssige hensyn, da det  

 ifølge udlændingelovgivningen alene tilkommer udlændingemyndighederne at  

 varetage sådanne hensyn.
På baggrund af sagens indgribende karakter og faderens  

 anbringender under myndighedernes sagsbehandling mente ombudsmanden ikke at  

 Civilretsdirektoratets begrundelse for afslaget var tilstrækkelig.  

 Direktoratet  

 burde have konkretiseret hvorfor det måtte antages at blive vanskeligt for  

 sønnen at falde til i Danmark.
Ombudsmanden henstillede derfor til  

 Civilretsdirektoratet  

 at genoptage sagen og - i givet fald - meddele faderen en fyldestgørende  

 begrundelse.
 Civilretsdirektoratet godkendte efterfølgende aftalen om  

 overførsel af forældremyndighed. (J.nr. 1996-2693-659).
Afslag på godkendelse af aftale om overførsel af  

 forældremyndighed.
Begrundelse En advokat klagede over at  

 Civilretsdirektoratet havde afslået at godkende en aftale mellem hans klient  

 A  

 og dennes tidligere ægtefælle B om overførsel af forældremyndigheden over  

 fællesbarnet C til hans klient.
 Det fremgik af sagen at A  

 tidligere havde været gift med B, og at de sammen havde sønnen C der var født  

 den 6. juni 1982.
A der var statsborger fra  

 Bosnien-Hercegovina, indrejste i Danmark den 6. januar 1993 og fik den 25.  

 august 1993 midlertidig opholdstilladelse i medfør af lov om midlertidig  

 opholdstilladelse  

 til visse personer fra det tidligere Jugoslavien.
Den 11. august 1995  

 meddelte  

 Direktoratet for Udlændinge (nu Udlændingestyrelsen) A opholdstilladelse  

 efter  

 udlændingelovens § 7, stk. 2, med henblik på varigt ophold.
I brev af 6. oktober 1995  

 søgte A Københavns Overpræsidium om at få overført forældremyndigheden over C  

 i  

 henhold til de danske regler herom.
Han anførte at C's mor var enig i en  

 sådan  

 overførsel, og at det på grund af krigen i det tidligere Jugoslavien var  

 bedst  

 for C at være hos ham.
 Civilretsdirektoratet  

 bemyndigede Københavns Overpræsidium til at behandle sagen, og på et møde i  

 overpræsidiet den 11. december 1995 oplyste A bl.a.  

  

 at  

  

 det ville være bedst for C at bo hos ham på grund af krigen i  

 Sarajevo,  

  

 at  

  

 han og C's mor boede  

 sammen i Sarajevo indtil C var 2 år,  

  

 at  

  

 C var vokset op i Sarajevo,  

  

 at  

  

 C  

 aldrig havde været i Danmark og ikke talte dansk,  

  

 at  

  

 C talte engelsk, og  

  

 at  

  

 han ikke havde set C siden han kom til Danmark, men at der havde været  

 telefonisk og skriftlig kontakt.
 Overpræsidiet bad den 27.  

 december 1995 den danske ambassade i Wien om at bistå med sagsoplysningen, og  

 i  

 brev af 8. marts 1996 skrev ambassaden følgende til overpræsidiet:
 "...
 Det kan oplyses, at moderen,  

 (B), klart bekræftede, at hun vedstår samtykket til, at forældremyndigheden  

 tillægges faderen.
 Hun bad samtidig om, at man  

 fra dansk side snarest efterkom ansøgningen, idet hun ikke mindst fremhævede  

 behovet for lægeligt opsyn for drengen.
 Under en samtale i enrum  

 under benyttelse af en tolk fra Dansk Flygtningehjælps lokale kontor gav  

 barnet  

 ligeledes utvetydigt til kende, at det er hans stærke ønske at slutte sig til  

 faderen i Danmark.
Om omfanget af forbindelsen  

 til faderen oplyste han, at han altid havde været meget glad for sin fader og  

 faderen ligeledes for ham, og at de havde haft god kontakt indtil faderens  

 flugt til Danmark.
Siden da har kontakten været opretholdt telefonisk, idet  

 faderen med mellemrum har ringet.
 Barnet går i bosnisk skoles  

 7. klasse - normalt for alderen.
..." Ved afgørelse af 19. marts  

 1996 afslog Københavns Overpræsidium i et brev til A at godkende aftalen om  

 overførsel af forældremyndigheden med følgende begrundelse:
 "...
Overpræsidiet har ved  

 afgørelsen lagt vægt på, at (C) kun har boet sammen med Dem i få år af sit  

 liv  

 og at kontakten mellem Dem og (C) i de seneste år udelukkende har bestået af  

 telefonisk og skriftlig kontakt.
Desuden er der lagt vægt på (C)'s manglende  

 tilknytning til Danmark.
Overpræsidiet har således vurderet, at det ikke kan  

 anses for at være bedst for (C), at forældremyndigheden overføres til Dem.  

 Overpræsidiet har ikke fundet, at Deres henvisning til forholdene i Sarajevo,  

 er af sådan karakter, at dette selvstændigt kan begrunde en overførelse af  

 forældremyndigheden.
..." A klagede i brev af 24. marts  

 1996 over afgørelsen til Civilretsdirektoratet.
Han skrev bl.a.:
"Indtil jeg forlod  

 Sarajevo, har jeg altid haft et tæt forhold til (C). Vi boede tæt på hinanden  

 hvor (C) har opholdt sig meget hos mig og desuden boet der i perioder.
At vi  

 ikke har haft personlig kontakt de sidste 3 år, men udelukkende via breve og  

 telefonisk, skyldes krigen i Sarajevo.
Det er disse omstændigheder, der er  

 årsag til vores adskillelse.
Jeg og (C)'s mor, har som  

 forældre vurderet hvad vi mener, er bedst for vores søn og at  

 forældremyndigheden  

 skulle overføres til mig på grundlag af (C)'s egne ønsker, men i høj grad af  

 (C)'s afmægtige savn i forhold til mig som far, og jeg må indrømme, at det  

 samme er gældende fra min side.
Derudover vil jeg gerne pointere, at (C)  

 bliver  

 14 år til sommer og har vel rettigheder til selv at bestemme hvilken af sine  

 forældre han vil bo hos." Civilretsdirektoratet  

 fastholdt i brev af 23. maj 1996 overpræsidiets afgørelse.
Direktoratet  

 begrundede  

 sin afgørelse således:
 "...
Begrundelsen for vores  

 afgørelse er den samme, som står i overpræsidiets afgørelse.  

 Civilretsdirektoratet har således skønnet, at en godkendelse vil stride mod,  

 hvad der er bedst for (C), da det må antages at blive vanskeligt for (C) at  

 falde til i Danmark.
Direktoratet har herved lagt særlig vægt på (C)'s alder  

 og  

 manglende tilknytning til Danmark." I brev af 4. september 1996  

 bad A's advokat Københavns Overpræsidium om at godkende en aftale mellem hans  

 klient og dennes tidligere ægtefælle B om overførsel af forældremyndigheden  

 over sønnen C til hans klient.
Advokaten vedlagde kopi af et brev af 25. juli  

 1996 fra moderen til hans klient hvori hun gav udtryk for sin dybe bekymring  

 for C og hans udvikling på grund af adskillelsen fra faderen som C havde  

 stærke  

 ønsker om at leve sammen med.
 Overpræsidiet meddelte  

 advokaten i brev af 11. september 1996 at overpræsidiet kunne henholde sig  

 til  

 sin afgørelse af 19. marts 1996 som blev fastholdt af Civilretsdirektoratet  

 den  

 23. maj 1996.
Advokaten klagede den 17.  

 september 1996 til Civilretsdirektoratet og gjorde under henvisning til et  

 brev  

 af 20. april 1996 fra A til Udlændingestyrelsen gældende at det ville være  

 bedst for C at forældremyndigheden blev overført.
I brevet oplyste A at  

 forholdet mellem C og hans mor var ved at blive mere og mere anspændt og  

 uholdbart, og at moderen på grund af traumatiske oplevelser under krigen i  

 Sarajevo ikke længere magtede at varetage rollen som eneforælder.
 Civilretsdirektoratet  

 fastholdt i brev af 4. november 1996 overpræsidiets afgørelse med den  

 begrundelse at direktoratet ikke fandt at der var anført sådanne forhold der  

 kunne begrunde en ændret stillingtagen.
Advokaten klagede herefter  

 til mig.
Han gjorde gældende at Civilretsdirektoratets skøn var åbenbart  

 urimeligt idet C levede under meget vanskelige vilkår som flygtning i  

 Kroatien  

 sammen med moderen som indtrængende havde bedt om at aftalen om overførsel af  

 forældremyndigheden blev godkendt.
Jeg bad i brev af 29. januar  

 1997 Civilretdirektoratet om en udtalelse i anledning af advokatens klage og  

 henviste i den forbindelse til et høringsbrev af 21. januar 1997 som jeg  

 havde  

 sendt til direktoratet i en anden sag om godkendelse af en udenlandsk aftale  

 om overførsel af forældremyndighed.
Jeg havde heri anført følgende:
"Det fremgår af § 11 i  

 lov om forældremyndighed og samvær at en aftale om overførsel af  

 forældremyndighed  

 godkendes, medmindre den strider mod hvad der er bedst for barnet.
Jeg har  

 forstået bestemmelsen i § 11 således at myndighederne kun undtagelsesvis kan  

 afslå at godkende aftaler om overførsel af forældremyndighed.
 Jeg skal navnlig på den  

 baggrund bede om en udtalelse om praksis vedrørende godkendelse af  

 udenlandske  

 aftaler om overførsel af forældremyndighed og om afgørelsen i den konkrete  

 sag.
..." I brev af 4. april 1997  

 meddelte Civilretsdirektoratet mig at direktoratet kunne henholde sig til sin  

 udtalelse af 17. august 1995 samt afgørelserne af 23. maj og 4. november  

 1996.  

 Direktoratet bad mig samtidig om et møde i sagen.
 Der blev afholdt et møde den  

 10. juni 1997, og det blev her aftalt at Civilretsdirektoratet skulle  

 fremsende  

 en supplerende udtalelse til brug for min behandling af sagen.
 I brev af 8. juli 1997 afgav  

 Civilretsdirektoratet en supplerende udtalelse:
 "Efter aftale fremsender  

 Civilretsdirektoratet hermed en uddybende redegørelse for praksis vedrørende  

 godkendelse af aftaler om overførsel af forældremyndigheden over et barn, der  

 er domicileret i udlandet, til en herboende person (internationale §  

 11-aftaler).
I medfør af § 11 i lov om  

 forældremyndighed og samvær kan forældremyndigheden ved aftale godkendt af  

 statsamtet overføres til den af forældrene, der ikke har forældremyndigheden  

 eller til andre.
Aftalen godkendes, medmindre den strider mod, hvad der er  

 bedst for barnet.
 Det er ikke i lovteksten nærmere  

 angivet, hvad der må antages at være bedst for barnet.
 Sager om godkendelse af  

 aftaler om overførsel af forældremyndigheden over børn, der er domicileret i  

 udlandet, afgøres normalt af Københavns Overpræsidium i 1. instans, jf.  

 cirkulærskrivelse af 9. januar 1991, der vedlægges.
 Civilretsdirektoratet har  

 telefonisk rettet henvendelse til Københavns Overpræsidium for at få  

 oplysninger vedrørende overpræsidiets praksis i disse sager.
Overpræsidiet har i den  

 forbindelse oplyst, at der foretages en konkret afvejning af samtlige  

 forhold,  

 før der træffes afgørelse, men overpræsidiet fører ikke statistik over sine  

 afgørelser.
Det er oplyst, at sager, der afsluttes med en godkendelse af  

 parternes aftale, typisk omfatter mindre børn.
Dette skyldes navnlig, at det  

 vurderes at være lettere for yngre børn at falde til i Danmark.
Herudover  

 meddeles der ofte godkendelse i sager, hvor børnene har opholdt sig i Danmark  

 i  

 et stykke tid.
 Endvidere har overpræsidiet  

 godkendt flere aftaler, hvor børnene bor hos bedsteforældre eller andre  

 familiemedlemmer i hjemlandet, idet man i disse sager ofte skønner, at det  

 vil  

 være bedst for barnet at være sammen med mindst en af sine biologiske  

 forældre.
 Overpræsidiet skønner, at ca.  

 halvdelen af alle afslag på godkendelse af aftaler om overførsel af  

 forældremyndigheden bliver påklaget til Civilretsdirektoratet.
 I det følgende refereres de  

 af overpræsidiet afgjorte sager, som er påklaget til og afgjort af  

 Civilretsdirektoratet i 1995, 1996 og første halvdel af 1997 i det omfang, de  

 har  

 kunnet identificeres gennem udtræk fra direktoratets journal.  

 Civilretsdirektoratet  

 har stillet 6-7 sager, der er indkommet i 1997 i bero på principielle  

 overvejelser vedr. praksis.
 ...
 Det fremgår af de referede  

 afgørelser, at der lægges vægt på en flerhed af momenter, f.eks. om den  

 person,  

 som forældremyndigheden ønskes overført til, er barnets biologiske forælder,  

 eller om der er tale om overførsel til et andet familiemedlem.
Der lægges endvidere særlig  

 vægt på barnets alder, idet det som udgangspunkt må formodes, at yngre børn  

 har  

 lettere ved at blive integreret i det danske samfund end ældre børn.
Det er  

 ikke muligt at sætte en fast aldersgrænse for, hvad der forstås ved yngre  

 børn,  

 men som udgangspunkt godkendes aftaler om overførsel af forældremyndigheden,  

 hvis børnene er under 10 år.
 For så vidt angår ældre børn,  

 indgår der flere forhold i vurderingen.
Det vurderes således i  

 hvilket omfang, der hidtil har været kontakt mellem den herboende forælder og  

 barnet.
Det forekommer ofte, at der kun har været sporadisk brevveksling  

 eller  

 telefonkontakt, ligesom der tit er gået flere år, hvor barnet ikke har set  

 vedkommende.
Den herboende forælder må således antages at være mere eller  

 mindre fremmed for barnet.
For børn, der nærmer sig myndighedsalderen, må det  

 desuden ofte antages, at en overførsel af forældremyndigheden er uden reelt  

 indhold.
I disse sager er direktoratet mere tilbageholdende med at godkende  

 aftalerne om overførsel af forældremyndigheden, idet det ofte vurderes, at  

 barnets tilknytning til det hjemlige miljø er så stærk, at der skal ganske  

 særlige forhold til at opveje ulemperne ved et sådant kultur- og  

 familieskift.  

 I den forbindelse kan det dog få betydning, hvorvidt barnet har andet familie  

 i  

 Danmark, som det må antages at have et nært forhold til, f.eks. søskende, der  

 er kommet til Danmark kort tid forinden.
 Ved afgørelsen lægger  

 direktoratet endvidere vægt på, om barnet taler et af hovedsprogene  

 (fortrinsvis engelsk), således at det nemmere vil kunne begå sig i Danmark.
Hvis barnet har opholdt sig i  

 Danmark i nogen tid, vil der som regel blive afholdt en samtale med barnet,  

 før  

 der træffes endelig afgørelse i sagen.
Formålet med en sådan samtale er at få  

 belyst, hvorvidt barnet er faldet til i Danmark, herunder om barnet er  

 påbegyndt skolegang, har fået fritidsinteresser samt sprogkundskaber.
Selvom barnet ikke opholder  

 sig i Danmark, kan der i forbindelse med sagsbehandlingen, afholdes en  

 samtale  

 med barnet.
En sådan samtale vil i givet fald blive afholdt på den danske  

 repræsentation i barnets hjemland.
Det er dog ikke i alle situationer, at  

 direktoratet vælger at følge barnets ønske om, at forældremyndigheden  

 overføres,  

 idet det i visse sager skønnes, at barnet ikke har mulighed for at vurdere  

 konsekvenserne af en forældremyndighedsoverførsel.
 Civilretsdirektoratet finder  

 ikke, at en eventuelt højere levestandard her i landet kan begrunde en  

 godkendelse.
I sager, hvor  

 Civilretsdirektoratet overvejer at godkende parternes aftale om overførsel af  

 forældremyndigheden, har man i visse situationer rettet henvendelse til  

 kommunalbestyrelsen i den herboendes kommune.
Henvendelsen er sket med  

 henblik  

 på at fremskaffe oplysninger om den herboende forælders sociale og personlige  

 forhold.
Disse oplysninger kan have betydning ved vurderingen af, hvorvidt  

 den  

 herboende forælder vil være i stand til at afhjælpe eventuelle problemer, der  

 måtte opstå ved en flytning til Danmark." Advokaten fremsatte i brev af  

 14. august 1997 bemærkninger til Civilretsdirektoratets supplerende  

 udtalelse.  

 Han anførte at hans klient havde været afskåret fra personlig kontakt med C  

 fordi de danske myndigheder havde nægtet indrejsetilladelse til C siden sagen  

 om overførsel af forældremyndigheden blev rejst.
Advokaten anførte endvidere  

 at  

 hans klient efter telefonnettets retablering i 1994 havde været i kontakt med  

 C  

 ca. 10 gange månedlig.
Endelig tilføjede han at forholdet mellem C og hans  

 mor  

 var stærkt forværret.
Jeg sendte den 22. august  

 1997 advokatens kontradiktionssvar til Civilretsdirektoratet så direktoratet  

 kunne  

 få lejlighed til at fremkomme med eventuelle bemærkninger.
Direktoratet  

 meddelte mig telefonisk den 5. september 1997 at direktoratet ingen  

 bemærkninger havde til Deres brev.
Ombudsmandens udtalelse "  

  

 1. Retsgrundlag Overpræsidiets og Civilretsdirektoratets afgørelser er truffet i henhold til  

 § 11, stk. 1, pkt. 1 og 3, i lov om forældremyndighed og samvær (lov nr. 387  

 af 14. juni 1995), som har følgende ordlyd:
'  

  

 § 11.  

  

 Forældremyndigheden kan ved aftale godkendt af statsamtet overføres til den  

 af forældrene, der ikke har forældremyndigheden, eller til andre. ... Aftalen  

 godkendes, medmindre den strider mod, hvad der er bedst for barnet. ...' Det fremgår af bemærkningerne til § 11 i forslaget til lov om  

 forældremyndighed og samvær (Folketingstidende 1994-95, tillæg A, sp. 2208)  

 at godkendelseskriteriet i bestemmelsen svarer til § 13 i den tidligere  

 gældende myndighedslov.
Godkendelseskriteriet hvorefter en aftale godkendes, medmindre 'den strider  

 mod, hvad der er bedst for barnet' blev indført i myndighedslovens § 13 ved  

 lovforslag nr.
L 24 af 10. oktober 1984 (Folketingstidende 1984-85, tillæg A,  

 sp. 563). I lovforslagets bemærkninger til § 13 henvises til betænkning  

 985/1983 om forældremyndighed og samværsret, s. 79, hvoraf det fremgår at det  

 naturligvis må vurderes konkret om en aftale strider mod hvad der er bedst  

 for barnet, og at det i denne vurdering også vil indgå om forældremyndigheden  

 overføres til en af forældrene eller til en tredjemand.
Godkendelseskriteriet svarende til det ovenfor omtalte blev indsat i  

 myndighedslovens § 24 ved lov nr. 257 af 4. juni 1969 om ændring af  

 myndighedsloven.
Det fremgår af bemærkningerne til § 24, stk. 1,  

 (Folketingstidende 1968-69, tillæg A, sp. 837), at reglerne i dette stykke,  

 der angår fordelingen af forældremyndigheden hvis forældrene har ophævet  

 samlivet, foreslås affattet i overensstemmelse med bestemmelserne i § 51 i  

 forslag til lov om ægteskabs indgåelse og opløsning.
 Sidstnævnte lovforslag (fremsat den 3. oktober 1968, Folketingstidende  

 1968-69, tillæg A, sp. 849) indeholder i § 51 en bestemmelse om at når  

 forældrene er enige om hvem forældremyndigheden skal tilkomme, skal afgørelse  

 træffes af retten i  

 overensstemmelse med deres ønsker, medmindre dette strider mod børnenes tarv.  

 Ifølge bemærkningerne til bestemmelsen svarer den til § 49, stk. 1, i et  

 lovudkast i bet. 369/1964, afgivet af Justitsministeriets Ægteskabsudvalg, s.  

 102-103.  

 Det fremgår heraf at det  

 bærende hensyn udelukkende er barnets tarv som må varetages hvis dette hensyn  

 undtagelsesvis skulle tale for en anden afgørelse end forældrenes aftale.
 Myndighedernes godkendelse af  

 en aftale om overførsel af forældremyndighed er en afgørelse i  

 forvaltningslovens forstand. § 11 i lov om forældremyndighed og samvær skal  

 derfor ses i sammenhæng med kravene til begrundelse i forvaltningslovens § 22  

 og § 24 (lov nr. 571 af 19. december 1985). Disse bestemmelser har følgende  

 ordlyd:
'  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold.' '  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen  

 tillige angive de hovedhensyn, der har været bestemmende for skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
...' 2. Domspraksis Den 19. december 1997 har  

 Østre Landsret afsagt dom i en lignende sag om overførsel af  

 forældremyndighed.  

 De faktiske omstændigheder i sagen var i korthed følgende:
A og B indgik i 1978  

 religiøst ægteskab i Tyrkiet og fik sammen fire børn der på  

 domsafsigelsestidspunktet var henholdsvis 16, 13, 10 og 8 år.
Forældrene  

 ophævede i 1991 samlivet hvorefter faderen i 1992 rejste først til Tyskland  

 og  

 derefter til Danmark hvor han har haft bopæl siden marts 1995. Ved dom afsagt  

 af en tyrkisk domstol den 1. september 1995 blev forældremyndigheden over  

 børnene overført fra moderen til faderen.
Efter ankomsten til Danmark har  

 faderen to gange besøgt sine børn i Tyrkiet, og de to ældste børn har én gang  

 besøgt ham i Danmark i en periode af henholdsvis 2 og 5½ måned.
Faderen har  

 ofte været i telefonisk kontakt med børnene i Tyrkiet.
Faderen og moderen var  

 enige om at ønske forældremyndigheden overført, og de to ældste børn som  

 afgav  

 forklaring i byretten, gav udtryk for at de gerne ville bo hos Deres far i  

 Danmark.
 Byretten afsagde dom i sagen  

 den 2. september 1997:
 'Det lægges ved afgørelsen  

 til grund, at en overførsel af forældremyndigheden til sagsøger vil indebære,  

 at børnene, der er født og opvokset i Tyrkiet, fremover vil få ophold i  

 Danmark.
Uanset at retten ikke kan  

 afvise, at børnene herved vil få bedre økonomiske og uddannelsesmæssige  

 muligheder, findes det efter en samlet vurdering af de foreliggende  

 oplysninger, herunder at børnene altid har boet sammen med sagsøgte i  

 Tyrkiet,  

 og at de siden 1992 kun har haft beskeden kontakt med sagsøger, ikke  

 godtgjort,  

 at en overførsel af forældremyndigheden til sagsøger vil være bedst for  

 børnene.
Sagsøgers påstand herom tages herefter ikke til følge.' Over for landsretten gjorde  

 parterne gældende at den tyrkiske dom af 1. september 1995 var udtryk for en  

 aftale om overførsel af forældremyndigheden og bad retten godkende aftalen  

 efter § 11 i lov om forældremyndighed og samvær. Østre Landsret stadfæstede  

 byrettens dom af de grunde der var anført af byretten.
3. Ombudsmandens vurdering Efter § 11, stk. 1, 3. pkt.,  

 i lov om forældremyndighed og samvær skal en aftale om overførsel af  

 forældremyndighed godkendes, medmindre den strider mod hvad der er bedst for  

 barnet.
 Myndighederne er ved  

 vurderingen af hvorvidt en aftale er i strid med hvad der er bedst for  

 barnet,  

 forpligtet til at foretage en konkret individuel vurdering af samtlige  

 foreliggende oplysninger af betydning for barnets forhold.
Det fremgår af bestemmelsen  

 og forarbejderne hertil at det bærende hensyn ved vurderingen af hvorvidt en  

 aftale skal godkendes, udelukkende er barnets tarv.
Efter min opfattelse kan  

 Civilretsdirektoratet og overpræsidiet således ikke ved administrationen af  

 bestemmelsen varetage f.eks. indvandringsmæssige hensyn da det ifølge  

 udlændingelovgivningen  

 alene tilkommer udlændingemyndighederne at varetage sådanne hensyn.
Jeg  

 henviser bl.a. til Bent Christensen, Forvaltningsret.
Opgaver.
Hjemmel.  

 Organisation, 2. udgave, 1997, s. 137ff.
Bestemmelsen i § 11, stk. 1,  

 3. pkt., har karakter af en hovedregel idet den efter sin ordlyd (anvendelsen  

 af ordet "medmindre") og forarbejderne må forstås således at en  

 aftale om overførsel af forældremyndighed som udgangspunkt skal godkendes.  

 Kun hvis barnets tarv (undtagelsesvis) taler for en anden afgørelse end  

 forældrenes aftale, skal godkendelse afslås.
Dette må efter min opfattelse  

 indebære at de hensyn der taler imod en godkendelse af en aftale om  

 overførsel  

 af forældremyndighed, skal være tungtvejende.
 Ved min gennemgang af sagen  

 har jeg derfor koncentreret min undersøgelse omkring den begrundelse  

 Civilretsdirektoratet har givet for afslaget på godkendelse af den indgåede  

 aftale om overførsel af forældremyndigheden.
Efter forvaltningslovens § 24  

 (citeret ovenfor under afsnit 1) skal der i begrundelsen for skønsmæssige  

 afgørelser angives hvilke hovedhensyn der er blevet tillagt vægt.
Såfremt  

 afgørelsen er truffet på grundlag af myndighedens praksis, skal denne praksis  

 nærmere beskrives.
 En begrundelse for en  

 forvaltningsafgørelse skal endvidere fremtræde som en forklaring på hvorfor  

 afgørelsen har fået det pågældende indhold, jf. forarbejderne til  

 forvaltningsloven, Folketingstidende 1985-86, tillæg A, sp. 163, og Den  

 kommenterede  

 forvaltningslov v/John Vogter, s. 277.
Hvor udførlig en begrundelse  

 skal være for at give en fyldestgørende forklaring på hvorfor afgørelsen har  

 fået det pågældende indhold, kan ikke præcist angives.
Om begrundelsen er  

 tilstrækkelig, afhænger af en konkret vurdering af bl.a. afgørelsens art og  

 karakter, herunder hvor indgribende og kompliceret sagen er, og partens egen  

 udførlighed i forbindelse med sagen (jf.
Forvaltningsret af Hans  

 Gammeltoft-Hansen mfl., 1994, s. 371-72). Det bemærkes i den forbindelse at  

 der  

 ikke består en pligt til at komme ind på alt hvad parten har gjort gældende,  

 men i det omfang der er tale om relevante anbringender, er der en formodning  

 for at de skal berøres i begrundelsen.
Civilretsdirektoratet har i  

 sin afgørelse anført at begrundelsen er den samme som står i overpræsidiets  

 afgørelse.
Ifølge overpræsidiets begrundelse er der lagt vægt på at (C) kun  

 har  

 boet sammen med sin far i få år af sit liv, og at kontakten mellem (C) og  

 faderen i de seneste år udelukkende har bestået af telefonisk og skriftlig  

 kontakt.
I klagen til Civilretsdirektoratet anførte (A) at han - indtil han  

 forlod Sarajevo - altid havde haft et tæt forhold til (C) idet de boede tæt  

 på  

 hinanden, og at (C) havde opholdt sig meget hos ham og i perioder boet hos  

 ham.  

 (A) anførte endvidere at den manglende personlige kontakt efter at han havde  

 forladt Sarajevo, skyldtes krigen.
 Civilretsdirektoratet har i  

 sin afgørelse endvidere anført at det må antages at blive svært for (C) at  

 falde til i Danmark, og at direktoratet herved har lagt særlig vægt på (C)'s  

 alder og manglende tilknytning til landet.
 Det fremgår af  

 Civilretsdirektoratets udtalelse til mig af 8. juli 1997 at der i forbindelse  

 med sagsbehandlingen kan afholdes en samtale med barnet, men at direktoratet  

 dog ikke i alle situationer vælger at følge barnets ønske om at  

 forældremyndigheden  

 overføres da det i visse sager skønnes at barnet ikke har mulighed for at  

 vurdere konsekvenserne af en forældremyndighedsoverførsel.
 Den danske ambassade i Wien  

 afholdt en samtale med (C) som led i overpræsidiets sagsoplysning, og ifølge  

 ambassadens brev af 8. marts 1996 til overpræsidiet tilkendegav (C)  

 utvetydigt  

 under samtalen at han havde et stærkt ønske om at bo hos sin far i Danmark.  

 (C)'s stærke ønske om overførsel af forældremyndigheden fremgår endvidere af  

 moderens brev af 25. juli 1996 som De henviste til i Deres brev af 4.  

 september  

 1996 til overpræsidiet.
 Endelig har De i Deres klage  

 af 17. september 1996 til Civilretsdirektoratet henvist til et brev af 20.  

 april 1996 hvori (A) oplyser at moderen ikke længere magter at være alene om  

 at  

 tage sig af (C), og at deres forhold er meget anspændt, og De har på den  

 baggrund gjort gældende at en overførsel af forældremyndigheden vil være  

 bedst  

 for (C).
På baggrund af sagens  

 indgribende karakter og relevansen af Deres og (A)'s anbringender burde  

 Civilretsdirektoratet  

 efter min opfattelse have konkretiseret yderligere hvorfor det må antages at  

 blive vanskeligt for (C) at falde til i Danmark.
Direktoratet burde i den  

 forbindelse have inddraget betydningen af (C)'s stærke ønske om at bo hos sin  

 far og betydningen af forholdet mellem (C) og moderen, ligesom direktoratet  

 burde have kommenteret hvilken betydning det har at den manglende personlige  

 kontakt mellem (C) og faderen skyldes krigen i det tidligere Jugoslavien.
Det er således min opfattelse  

 at Civilretsdirektoratets begrundelse for ikke at godkende aftalen om  

 overførsel af forældremyndigheden ikke har været tilstrækkelig i henhold til  

 forvaltningslovens § 24. Jeg har derfor henstillet til Civilretsdirektoratet  

 at  

 genoptage sagen - og i givet fald - meddele Dem og Deres klient en  

 fyldestgørende begrundelse.
Samtidig har jeg gjort Civilretsdirektoratet  

 opmærksom på at (D) ((A)'s samlever) på vegne af (A) over for mig telefonisk  

 har oplyst at forholdet mellem (C) og hans mor er blevet så dårligt at (C) i  

 perioder bor hos sin bedstemor.
Direktoratet får således i forbindelse med  

 sagens genoptagelse lejlighed til at overveje betydningen heraf.
Jeg har bedt  

 Civilretsdirektoratet om at underrette mig om svaret til Dem.
 Jeg skal til sidst bemærke at  

 den konkrete sag på det foreliggende grundlag, herunder den ovenfor omtalte  

 dom  

 fra Østre Landsret, ikke har givet mig anledning til at foretage en nærmere  

 undersøgelse af Civilretsdirektoratets praksis i sager om godkendelse af  

 udenlandske aftaler om overførsel af forældremyndighed, jf. § 16, stk. 1, i  

 lov  

 nr. 473 af 12. juni 1996 om Folketingets Ombudsmand, hvorefter ombudsmanden  

 selv afgør om en klage giver tilstrækkelig anledning til undersøgelse.
Jeg foretager mig herefter  

 ikke mere i sagen og beder Dem afvente Civilretsdirektoratets svar før De  

 tager  

 stilling til om der er grundlag for at klage til mig." Civilretsdirektoratet  

 orienterede mig senere om at direktoratet efter en genoptagelse af sagen  

 havde  

 ændret sin tidligere afgørelse således at aftaler om overførsel af  

 forældremyndigheden over C var blevet godkendt.
 Jeg meddelte herefter  

 Civilretsdirektoratet at jeg havde taget det oplyste til efterretning og ikke  

 foretog mig videre i sagen.
