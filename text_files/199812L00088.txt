Fremsat den 13. november 1998 af  

 skatteministeren (Ole Stavad) Forslag til Lov om ændring af lov om afgift af visse  

 emballager   

 samt visse poser af papir eller plast m.v.
(Afgift af emballager til smørbare  

 blandingsprodukter og afgiftsfritagelse for emballager til vegetabilske  

 produkter som kan erstatte animalsk mælk) § 1 I lov om afgift af visse emballager samt visse poser af papir eller plast  

 m.v., jf. lovbekendtgørelse nr. 726 af 7. oktober 1998, foretages  

 følgende ændringer:
 1. I § 1, stk. 1, nr. 3, indsættes efter  

 »til fremstilling heraf«:  », dog bortset fra vegetabilske produkter til  

 erstatning for flydende sød-, let-, skummet- og kærnemælk,  

 jf. nr.14«.
 2. I § 1, stk. 1, nr. 15, indsættes efter  

 »position 1517«: », samt smørbare produkter bestående af en  

 blanding af mælkefedt og vegetabilsk fedtstof henhørende under  

 position 2106«.
§ 2 Loven træder i kraft den 1. januar 1999.
Bemærkninger til lovforslaget Almindelige bemærkninger Lovforslaget om ændring af lov om  

 afgift af visse detailsalgspakninger og visse poser af papir eller plast m.v.  

 som indeholdt den vægtbaserede emballageafgift blev vedtaget i juni  

 1998. Loven har virkning fra 1. januar 1999. På baggrund af bl.a.  

 erfaringerne fra den gældende flaske- og dunkeafgift er der i loven  

 lagt vægt på, at benytte så præcise  

 afgrænsninger som muligt for at lette både virksomhedernes og  

 myndighedernes administration af de nye regler.
Der er derfor bl.a. benyttet  

 varepositionsnumre fra EU´s kombinerede nomenklatur, for at sikre en klar  

 afgrænsning af de varegrupper, som efter loven skal belægges med  

 emballageafgift.
Lovforslaget om den vægtbaserede emballageafgift  

 blev forud for fremsættelsen i Folketinget i juni 1998 udsendt i  

 høring til et bredt udsnit af brancheorganisationer, virksomheder,  

 ministerier m.v.
Dette skete bl.a. med henblik på at sikre, at  

 lovforslaget omfattede samtlige konkurrerende produkter indenfor de  

 varegrupper, som i henhold til lovforslaget blev omfattet af  

 emballageafgiften, således at man undgik utilsigtede  

 konkurrenceforvridninger.
Høringssvarene medførte en  

 række ændringer, som indgik i det endelige lovforslag.
Efter lovens vedtagelse er det desværre blevet  

 påpeget, at emballage til margarine og minarine m.v. og smør  

 hhv. henhørende under position 1517 og 0405, som nævnt i lovens  

 § 1, er omfattet af afgiften, men at smørbare blandingsprodukter  

 der henhører under position 2106 ikke er omfattet af afgiften.
Da  

 dette vil medføre en konkurrenceforvridning til ugunst for margarine  

 og minarine m.v. og smør foreslås det, at emballage til  

 smørbare blandingsprodukter henhørende under position 2106  

 omfattes af afgiftspligten.
Emballage til flydende sød-, let-, skummet- og  

 kærnemælk er fritaget for afgift, og fritagelsen er snævert  

 afgrænset til disse produkter.
Dette kan virke mindre rimeligt for  

 personer, som på grund af f.eks. mælkeallergi er nødt til  

 at bruge produkter til erstatning for animalsk mælk, som f.eks.  

 soyamælk, der er omfattet af afgiften.
Af hensyn til bl.a.  

 mælkeallergikerne foreslås det derfor, at emballage til  

 vegetabilske produkter som kan erstatte flydende sød-, let-, skummet-  

 eller kærnemælk fritages for afgift.
Provenumæssige konsekvenser Den foreslåede afgiftsfritagelse for emballage til  

 vegetabilske produkter vil medføre et provenutab, der dog  

 skønnes at være meget begrænset.
Forslaget om at der skal  

 svares afgift af emballage til smørbare blandingsprodukter,  

 skønnes med nogen usikkerhed at medføre en provenugevinst  

 på omkring 20 mill. kr. årligt.
Samlet kan lovforslaget således med en vis  

 usikkerhed skønnes at medføre en provenugevinst på ca. 20  

 mill. kr. årligt.
Med ikrafttrædelse 1. januar 1999 vil  

 provenuvirkningen i 1999 være på godt 18 mill. kr.
Administrative konsekvenser for det offentlige Lovforslaget skønnes at medføre  

 engangsudgifter for Told og Skat på 50.000 kr., som hovedsageligt er  

 til information.
Økonomiske og administrative konsekvenser for  

 erhvervslivet Økonomiske konsekvenser Med forslaget sikres der en konkurrencemæssig  

 ligestilling mellem smør, margarine og minarine m.v. og  

 smørbare blandingsprodukter med et indhold af mælkefedt på  

 over 15 pct.
Lovforslaget sikrer således, at producenterne af de  

 nævnte produkter afgiftsmæssigt bliver ligestillet.
 Den økonomiske belastning som forslaget giver  

 anledning til, må forventes at blive overvæltet på  

 forbrugerne.
Administrative konsekvenser Lovforslaget vil indebære, at virksomheder der  

 aftapper, pakker, eller importerer smørbare blandingsprodukter, skal  

 afregne afgift efter emballageafgiftsloven, og de vil følgelig blive  

 pålagt en mindre administrativ byrde som følge heraf.
Miljømæssige konsekvenser Forslaget vil øge tilskyndelsen til at minimere  

 vægten af emballagerne til smørbare blandingsprodukter.
Forholdet  til EU-retten Efter Skatteministeriets vurdering er der ikke EU-retlige  

 aspekter forbundet med forslaget.
Sammenfatning af økonomiske og administrative  

 konsekvenser Positive konsekvenser/mi (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forslaget skønnes at medføre en provenugevinst  

 på ca. 20 mill. kr. årligt.
Ingen Administrative konsekvenser for stat, kommuner og  

 amtskommuner Ingen Lovforslaget skønnes at medføre engangsudgifter  

 for Told og Skat på 50.000 kr., som hovedsageligt er til  

 information.
Økonomiske konsekvenser for erhvervslivet Med forslaget sikres der en afgiftsmæssig ligestilling  

 mellem konkurrende produkter Ingen af betydning Administrative konsekvenser for erhvervslivet Ingen En mindre administrativ byrde for virksomheder der aftapper,  

 pakker eller importerer smørbare blandingsprodukter Miljømæssige konsekvenser Øget tilskyndelse til minimering af emballage til  

 smørbare blandinsgprodukter Ingen Administrative konsekvenser for borgerne Ingen Ingen Forholdet til EU-retten Lovforslaget vurderes ikke at indeholde EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Af hensyn til bl.a. mælkeallergikere foreslås  

 det, at der ikke skal svares afgift af emballage til vegetabilske produkter,  

 som kan erstatte flydende sød-, let-, skummet- og  

 kærnemælk, hvilket indebærer at f.eks. soyamælk  

 fritages for afgift.
Da der skal svares afgift af emballage til f.eks.  

 kakaomælk, er der fortsat afgift på f.eks. soyamælk tilsat  

 kakao, og det er således en forudsætning for afgiftsfritagelsen,  

 at produkterne i udseende ligner flydende sød-, let-, skummet- eller  

 kærnemælk.
Til nr. 2 Det foreslås endvidere, at der skal svares afgift af  

 smørbare blandingsprodukter bestående af en blanding af  

 mælkefedt og vegetabilsk fedt henhørende under position 2106.  

 Smørbare blandingsprodukter under dette positionsnummer har et indhold  

 af mælkefedt på over 15 pct.
Til § 2 Det foreslås, at loven træder i kraft den 1.  

 januar 1999 og altså samtidigt med den vægtbaserede afgift lov  

 nr. 422 af 26. juni 1998.
Bilag Lovforslaget sammenholdt med gældende lov Gældende formulering Lovforslaget § 1 I lov om afgift af visse emballager samt visse poser af papir  

 eller plast m.v., jf. lovbekendtgørelse nr. 726 af 7. oktober 1998,  

 foretages følgende ændringer:
 § 1. Der svares afgift til statskassen af  

 salgsemballager og multipak med et rumindhold på under 20 l til  

 følgende varer:
 1)	Spiritus, vin og frugtvin samt øl.
 2)	Mineralvand, limonade og andre varer, som er tilsat kulsyre,  

 henhørende under position 2201 og 2202 i EU's kombinerede  

 nomenklatur.
 3)	Mineralvand, limonade og andre varer, som ikke er  

 tilsat kulsyre, henhørende under position 2201 og 2202, saft og most  

 samt koncentrater, der anvendes til fremstilling heraf.
 1.
 4)	Vand.
 5)	Eddike og spiseolie.
 6)	Denatureret sprit.
 7)	Sæbe, vaske-, rengørings- og rensemidler, pudse-,  

 poler- og skuremidler samt andre varer henhørende under position 3401,  

 3402 og 3405.
 8)	Smøremidler og andre varer henhørende under position  

 3403 samt varer, der er afgiftspligtige i henhold til lov om energiafgift af  

 mineralolieprodukter.
 9)	Bekæmpelsesmidler, der er afgiftspligtige i henhold til lov om  

 afgift af bekæmpelsesmidler.
 10)	Maling, lakker, farvestof, kit- og spartelmasse samt andre varer  

 henhørende under position 3208-3210 og 3214.
 11)	Parfumevarer, kosmetik og toiletmidler samt andre varer  

 henhørende under position 3303-3307.
 12)	Kølervæske til motorer og sprinklervæske.
 13)	Kemiske stoffer og produkter, der er omfattet af Miljø- og  

 Energiministeriets bekendtgørelse nr. 801 af 23. oktober 1997 om  

 klassificering, emballering, mærkning, salg og opbevaring af kemiske  

 stoffer og produkter.
 14)	Mælk og mejeriprodukter henhørende under position  

 0401-0403 og 0405, dog bortset fra flydende sød-, let-, skummet- og  

 kærnemælk.
 15)	Margarine og andre varer henhørende under  

 position 1517.
 16)	Hunde- og kattefoder henhørende under position 2309.10.
 17)	Saucer, sennep og andre varer henhørende under position 2103  

 samt tomatpure og tomatsaft henhørende under position 2002.
 2.
