Skriftlig fremsættelse (31. marts 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om visse  

 forbrugeraftaler og om ændring af lov om forsikringsaftaler og lov om  

 beskatningen af pensionsordninger mv.
(Lovforslag nr.
L 220).
Med lovforslaget gennemføres en modernisering af den  

 gældende forbrugeraftalelov og en forenkling af lovens opbygning mv. samtidig  

 med, at der gennemføres et EU-direktiv om fjernsalg af finansielle  

 tjenesteydelser.
Direktivet om fjernsalg af finansielle tjenesteydelser skal  

 være gennemført i national ret senest den 9. oktober 2004.
 Lovforslaget bygger i det væsentlige på betænkning nr.  

 1440/2004 afgivet af Justitsministeriets udvalg om revision af  

 forbrugeraftaleloven.
 Lovforslaget indeholder følgende hovedpunkter:
 1) Som led i gennemførelsen af direktivet om fjernsalg af  

 finansielle tjenesteydelser foreslås det, at der indføres en pligt for den  

 erhvervsdrivende til ved fjernsalg af finansielle tjenesteydelser at give  

 forbrugeren en række oplysninger i forbindelse med aftalen.
 Herudover foreslås der indført en ret for forbrugeren til i  

 en periode på (som udgangspunkt) 14 dage at fortryde en sådan aftale.
 I relation til forsikringsområdet stilles der samtidig  

 forslag om, at den gældende ordning om fortrydelsesret ved alle  

 forbrugerforsikringer - dvs. uanset, hvordan aftalen er indgået -  

 videreføres.
Der foreslås en undtagelse fra fortrydelsesretten, således  

 at forbrugeren ikke kan træde tilbage fra en aftale vedrørende en finansiel  

 tjenesteydelse, hvis tjenesteydelsens pris afhænger af udsving på  

 kapitalmarkedet, således som det f.eks. vil være tilfældet ved køb af  

 børsnoterede aktier.
Herudover foreslås det, at realkreditlån udtrykkeligt  

 undtages fra fortrydelsesretten.
 Endvidere foreslås det, at forbrugeren ved tilbagetræden fra  

 aftalen under visse betingelser kan pålægges at betale for den del af den  

 finansielle tjenesteydelse, der allerede er leveret på  

 fortrydelsestidspunktet.  

 På forsikringsområdet, hvor medlemsstaterne er frit stillet efter direktivet  

 på  

 dette punkt, foreslås dog en videreførelse af gældende ret, således at det  

 fortsat er gratis at fortryde en forsikringsaftale inden for de første 14  

 dage  

 efter aftalens indgåelse (30 dage ved livsforsikringsaftaler).
 De regler i direktivet, som vedrører forsikring, foreslås  

 indsat i forsikringsaftaleloven, mens direktivets regler vedrørende andre  

 finansielle tjenesteydelser foreslås indsat i en ny forbrugeraftalelov.
 Herudover foreslås en ændring af pensionsbeskatningsloven,  

 således at en forbruger, der træder tilbage fra en pensionsaftale, i  

 skattemæssig henseende bliver stillet, som om dispositionen ikke var  

 foretaget.
 2) Med henblik på at opnå en forenkling og modernisering af  

 forbrugeraftaleloven foreslås en omstrukturering af den gældende lov, således  

 at der i videst muligt omfang kan indføres fælles regler for de forskellige  

 typer af forbrugeraftaler, som reguleres i loven.
 Der foreslås navnlig fælles regler om fortrydelsesretten, om  

 fortrydelsesfristens begyndelsestidspunkt og om fremgangsmåden ved udøvelse  

 af  

 fortrydelsesretten.
Samtidig foreslås en ændring af den gældende afgrænsning af,  

 hvilke aftaler indgået uden for fast forretningssted der omfattes af lovens  

 fortrydelsesregler.
Der foreslås således en positiv opregning af de tilfælde,  

 hvor der er fortrydelsesret, i stedet for en regel som i den gældende lov,  

 hvor  

 der angives en hovedregel om fortrydelsesret med en lang række undtagelser  

 for  

 forskellige situationer samt undtagelser fra undtagelserne.
 Det foreslås endvidere at ophæve de undtagelser, som i dag  

 gælder fra forbudet mod at rette uanmodet personlig henvendelse til  

 forbrugere  

 på deres bopæl, arbejdsplads mv.
 Der foreslås desuden en ophævelse af den gældende adgang til  

 at rette uanmodet telefonisk henvendelse til en forbruger vedrørende salg af  

 varer, der kan sælges ved omførsel efter næringsloven.
Efter forslaget vil der fortsat være adgang til at rette  

 uanmodet telefonisk henvendelse til en forbruger vedrørende bestilling af  

 bøger, tegning af abonnement på aviser mv., tegning af forsikring og tegning  

 af  

 visse redningstjenesteabonnementer, medmindre forbrugeren på forhånd har  

 frabedt sig det.
Det vil efter regeringens opfattelse være af væsentlig  

 betydning for vurderingen af, om disse undtagelser fra det generelle forbud  

 mod  

 uanmodet telefonsalg bør opretholdes fremover, at de erhvervsdrivende, der  

 benytter sig heraf, er omhyggelige med at overholde den omfattende  

 oplysningspligt, der gælder i forbindelse med telefonsamtalen.
 Der stilles endelig forslag om ændring af  

 forbrugeraftaleloven, således at det bliver nemmere at udbyde  

 indholdstjenester  

 over mobiltelefonen og dermed udnytte de nye teknologiske muligheder.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
