Afgørelser fra Skatteministeriet Lov nr. 1026 af 23. december 1998    

 skattefrit udbytte fra dansk datterselskab til udenlandsk moderselskab   indeholdelse af udbytte   KSL § 65.
Reference SEL § 2, stk. 1, litra c KSL § 65, stk. 5 LV 1998, S.C.1.2.4.3.
 I en klage til Told og Skattestyrelsen, blev der forespurgt, om et dansk  

 selskab ved køb af egne aktier fra et norsk selskab skal indeholde  

 udbytte.
 Det var oplyst, at det norske moderselskab er et norsk registreret og  

 norsk beskattet selskab, som ejer mere end 25 pct. af aktiekapitalen i det  

 danske datterselskab, og har ejet disse aktier i mange år.
 Told- og Skattestyrelsen bemærkede følgende:
 "I SEL § 2, stk. 1, litra c - som denne blev affattet ved lov nr.  

 1026 af 23. december 1998 - står følgende:
"Skattepligt i henhold til denne lov påhviler endvidere  

 selskaber og foreninger m.v. som nævnt i § 1, stk. 1, nr. 1, der har  

 hjemsted i udlandet, for så vidt de oppebærer udbytte omfattet af  

 LL § 16 B, stk. 1, eller afståelsessummer omfattet af LL § 16 B.  

 Skattepligten omfatter ikke udbytte, som oppebæres af et selskab m.v.  

 (moderselskab), der ejer mindst 25 pct. af aktiekapitalen i det  

 udbyttegivende selskab m.v. (datterselskab) i en sammenhængende periode  

 på mindst 1 år, inden for hvilken periode  

 udbytteudlodningstidspunktet skal ligge.  Det er en betingelse, at  

 datterselskabet er omfattet af begrebet selskab i en medlemsstat i direktiv  

 90/435/EØF." I henhold til kildeskattelovens § 65, stk. 5 - som denne blev affattet ved  

 ovennævnte lov - indeholdes der ikke udbytteskat i udbytte, som et  

 selskab, der er hjemmehørende i udlandet, modtager fra et selskab, der  

 er hjemmehørende her i landet, når det pågældende  

 udbytte ikke er omfattet af skattepligten, jf.
SEL § 2, stk. 1, litra c.
 Told- og Skattestyrelsen finder, under hensyn til at det norske selskab  

 efter det oplyste har ejet aktierne i flere år, og at selskabet i denne  

 periode har ejet mere end 25 pct., at udbytte - herunder også udbytte  

 ved tilbagesalg til det udstedende selskab til under 25 pct. - kan ske  

 skattefrit.
 Told- og Skattestyrelsen finder, at i tilfælde af tilbagesalg til  

 udstedende selskab til under 25%, må det være en betingelse for,  

 at der ikke er skattepligt, at aktierne på afståelsestidspunktet  

 har været ejet i mindst 12 måneder.
Da der ikke er skattepligt af udbyttet, skal der ikke indeholdes  

 udbytteskat, jf.
KSL § 65, stk. 5.
