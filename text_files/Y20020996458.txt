 8.  

 ANDRE UDTALELSER OG AFGØRELSER  





  

 Om forståelsen af den kommunale styrelseslovs § 47, stk. 3  




  

 Et tilsynsråd anmodede Indenrigs- og Sundhedsministeriet om en vejledende  

 udtalelse om forståelsen af den kommunale styrelseslovs § 47, stk. 3.
Om  

 baggrunden for henvendelse oplyste tilsynsrådet, at man under henvisning til  

 den kommunale styrelseslovs § 47, stk. 3, 3. pkt., som tilsynsmyndighed for  

 et  

 kommunalt fællesskab, der hidtil havde haft deltagelse af kommuner og  

 kommunale  

 fællesskaber beliggende i flere amter, havde godkendt nye vedtægter for det  

 kommunale fællesskab.
Ved vedtægtsændringen var de kommuner, der hidtil havde  

 deltaget i det pågældende kommunale fællesskab gennem deltagelse i andre  

 kommunale fællesskaber, indtrådt direkte i det pågældende kommunale  

 fællesskab.
 Efter  

 tilsynsrådets godkendelse af ændringen af vedtægterne for det pågældende  

 kommunale fællesskab var der imidlertid rejst tvivl om, hvorvidt ændringen af  

 vedtægterne tillige skulle have været godkendt af tilsynsrådene i de amter,  

 hvori de kommuner, der efter ændringerne indtrådte direkte i det kommunale  

 fællesskab, er beliggende.
Generelt  

 udtalt, at aftaler om samarbejde mellem kommuner, som vil medføre  

 indskrænkning  

 i de enkelte deltagende kommunalbestyrelsers beføjelser efter den kommunale  

 styrelseslov, kræver tilsynsmyndighedens godkendelse, jf. den kommunale  

 styrelseslovs § 60, stk. 1, 1. pkt.
Aftaler efter § 60, som indgås af  

 kommuner  

 beliggende i flere amter, skal således godkendes af alle involverede  

 tilsynsråd.
 Ændringer  

 af samarbejdsaftaler efter den kommunale styrelseslovs § 60 skal ligeledes  

 godkendes af tilsynsmyndigheden.
Vedrører  

 ændringerne en aftale om et kommunalt fællesskab, skal ændringerne alene  

 godkendes af tilsynsrådet i det amt, hvor det kommunale fællesskabs  

 hjemstedskommune er beliggende, jf. den kommunale styrelseslovs § 47, stk. 3,  

 3. pkt.
Ved optagelse af en ny kommune i et sådant kommunalt fællesskab skal  

 samarbejdsaftalen og den i forbindelse hermed nødvendige ændring af denne dog  

 tillige godkendes af tilsynsrådet for den pågældende kommune, hvis den nye  

 kommune er beliggende i et andet amt end det, hvori fællesskabets  

 hjemstedskommune er beliggende.
Endvidere  

 udtalt, at en ændring af en samarbejdsaftale vedrørende et kommunalt  

 fællesskab, hvorved de kommuner, der hidtil har deltaget i det pågældende  

 kommunale fællesskab gennem deres deltagelse i et andet kommunalt fællesskab,  

 ved ændringen indtræder direkte i det pågældende kommunale fællesskab,  

 indebærer, at der hermed optages nye kommuner i fællesskabet.
Det er i den  

 forbindelse efter ministeriets opfattelse uden betydning, at de nye  

 deltagerkommuner hidtil har deltaget i fællesskabet gennem deltagelse i andre  

 kommunale fællesskaber.
 Hertil  

 udtalt, at en sådan ændring efter Indenrigs- og Sundhedsministeriets  

 opfattelse  

 vil skulle godkendes af tilsynsrådene for de amter, i hvilke de pågældende  

 nye  

 deltagerkommuner er beliggende, hvis de nye deltagerkommuner er beliggende i  

 et  

 andet amt end det, hvori det kommunale fællesskabs hjemstedskommune er  

 beliggende.
 Tilføjet,  

 at en ændring som den i sagen beskrevne eventuelt vil kunne være udtryk for  

 dels en ophævelse af den oprindelige aftale, dels en indgåelse af en ny  

 aftale  

 mellem de tilbageværende og nye deltagere med den virkning, at den ny aftale  

 skal godkendes af tilsynsrådene for de amter, i hvilke de tilbageværende og  

 nye  

 deltagere er beliggende.
Udtalelse afgivet af Indenrigs- og Sundhedsministeriet om  

 forståelsen af den kommunale styrelseslovs § 47, stk. 3 Tilsynsrådet for Ringkøbing  

 Amt  

  

 Rindumgaard  

  

 Postboks 151  

  

 6950 Ringkøbing I brev af 23. august 2002  

 (j. nr. 1998-941/13) har Tilsynsrådet for Ringkøbing Amt anmodet Indenrigs-  

 og  

 Sundhedsministeriet om en vejledende udtalelse om forståelsen af § 47, stk.  

 3,  

 i lov om kommunernes styrelse, jf. lovbekendtgørelse nr. 629 af 29. juni  

 2001.
 Om baggrunden for  

 anmodningen har Tilsynsrådet for Ringkøbing Amt anført, at tilsynsrådet under  

 henvisning til den kommunale styrelseslovs § 47, stk. 3, 3. pkt., som  

 tilsynsmyndighed for det kommunale fællesskab Leverandørforeningen af 1990  

 A.m.b.a., der hidtil har haft deltagelse af kommuner og kommunale  

 fællesskaber  

 beliggende i Ringkøbing, Århus, Viborg, Ribe og Vejle Amter, har godkendt nye  

 vedtægter for Leverandørforeningen af 1990 A.m.b.a.
 I forbindelse med  

 vedtægtsændringen er de kommuner, der hidtil har deltaget i  

 Leverandørforeningen af 1990 A.m.b.a. gennem deltagelse i kommunale  

 fællesskaber, indtrådt direkte i Leverandørforeningen af 1990 A.m.b.a.
 Efter Tilsynsrådet for  

 Ringkøbing Amts godkendelse af ændringen af vedtægterne for  

 Leverandørforeningen af 1990 A.m.b.a. er der imidlertid rejst tvivl om,  

 hvorvidt Tilsynsrådet for Ringkøbing Amts forståelse af den kommunale  

 styrelseslovs § 47, stk. 3, 3. pkt., er korrekt.
 Der er således rejst tvivl  

 om, hvorvidt ændringen af vedtægterne for Leverandørforeningen af 1990  

 A.m.b.a.  

 tillige skulle have været godkendt af tilsynsrådene i de amter, hvori de  

 kommuner, der efter vedtægtsændringerne indtræder direkte i det kommunale  

 fællesskab,  

 er beliggende.
 I den anledning kan  

 Indenrigs- og Sundhedsministeriet generelt udtale følgende:
 Aftaler om samarbejde mellem  

 kommuner, som vil medfører indskrænkning i de enkelte deltagende  

 kommunalbestyrelsers beføjelser efter den kommunale styrelseslov, kræver  

 tilsynsmyndighedens godkendelse, jf. den kommunale styrelseslovs § 60, stk.  

 1,  

 1. pkt.
 Aftaler efter § 60, som  

 indgås af kommuner beliggende i flere amter, skal således godkendes af alle  

 involverede tilsynsråd.
 Hvis der ved aftalen skal  

 oprettes et selvstændigt styrelsesorgan, betegnes det kommunale samarbejde  

 som  

 et kommunalt fællesskab.
 Ændringer af  

 samarbejdsaftaler efter den kommunale styrelseslovs § 60 skal ligeledes  

 godkendes af tilsynsmyndigheden.
Vedrører ændringerne en  

 aftale om et kommunalt fællesskab, skal ændringerne alene godkendes af  

 tilsynsrådet i det amt, hvor det kommunale fællesskabs hjemstedskommune er  

 beliggende, jf. den kommunale styrelseslovs § 47, stk. 3, 3. pkt.
Ved  

 optagelse  

 af en ny kommune i et sådant kommunalt fællesskab skal samarbejdsaftalen og  

 den  

 i forbindelse hermed nødvendige ændring af denne dog tillige godkendes af  

 tilsynsrådet for den pågældende kommune, hvis den nye kommune er beliggende i  

 et andet amt end det, hvori fællesskabets hjemstedskommune er beliggende.
 Se hertil den kommenterede  

 kommunale styrelseslov, 2000, side 201 og 208.
 En ændring af en  

 samarbejdsaftale vedrørende et kommunalt fællesskab, hvorved de kommuner, der  

 hidtil har deltaget i det pågældende kommunale fællesskab gennem deres  

 deltagelse i et andet kommunalt fællesskab, ved ændringen indtræder direkte i  

 det pågældende kommunale fællesskab, indebærer efter Indenrigs- og  

 Sundhedsministeriets opfattelse, at der hermed optages nye kommuner i  

 fællesskabet.  

 Det er i den forbindelse efter ministeriets opfattelse uden betydning, at de  

 nye deltagerkommuner hidtil har deltaget i fællesskabet gennem deltagelse i  

 andre kommunale fællesskaber.
 En sådan ændring vil efter  

 Indenrigs- og Sundhedsministeriets opfattelse skulle godkendes af  

 tilsynsrådene  

 for de amter, i hvilke de pågældende nye deltagerkommuner er beliggende, hvis  

 de nye deltagerkommuner er beliggende i et andet amt end det, hvori det  

 kommunale fællesskabs hjemstedskommune er beliggende.
 Det tilføjes, at en ændring  

 som den ovenfor beskrevne eventuelt vil kunne være udtryk for dels en  

 ophævelse  

 af den oprindelige aftale, dels en indgåelse af en ny aftale mellem de  

 tilbageværende og nye deltagere med den virkning, at den ny aftale skal  

 godkendes af tilsynsrådene for de amter, i hvilke de tilbageværende og nye  

 deltagere er beliggende.
 Se hertil den kommenterede  

 kommunale styrelseslov, 2000, side 211.
 Indenrigs- og  

 Sundhedsministeriet foretager herefter ikke videre i anledning af  

 Tilsynsrådet  

 for Ringkøbing Amts henvendelse.
