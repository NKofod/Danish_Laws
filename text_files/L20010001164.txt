Bekendtgørelse af  

 tillægsprotokol af 3. marts 2000 til aftalen af 20. december  

 1951 mellem Danmark, Norge og Sverige angående  

 samarbejde på luftfartens område Den 3. marts 2000 udfærdigedes i København  

 følgende tillægsprotokol til aftalen af 20. december 1951 mellem  

 Danmark, Norge og Sverige angående samarbejde på luftfartens  

 område, jf.
Udenrigsministeriets bekendtgørelse nr. 25 af 11.  

 juni 1952, Lovtidende C.
 Tillægsprotokollen har følgende ordlyd:
Tillægsprotokol til aftalen af 20. december 1951 mellem Danmark,  

 Norge og Sverige angående samarbejde på luftfartens  

 område Danmark, Norge og Sverige, som den 20. december 1951 indgik aftale angående samarbejde på  

 luftfartens område, og som den 20. august 1959, den 24. maj 1976 og den  

 30. august 1989 undertegnede tillægsprotokoller til den nævnte  

 aftale, er blevet enige om følgende:
Artikel 1 I præamblen til aftalen af 20. december 1951  

 angående samarbejde på luftfartens område ændres:
 »Det Danske Luftfartselskab A/S, Det Norske  

 Luftfartselskab A/S og Aktiebolaget Aerotransport« til »SAS Danmark A/S, SAS  

 Norge ASA og SAS Sverige AB«.
Artikel 2 Artikel 7 i aftalen af 20. december 1951 angående  

 samarbejde på luftfartens område gives følgende  

 ændrede ordlyd:
 »Denne aftale skal gælde, så længe SAS  

 Danmark A/S, SAS Norge ASA og SAS Sverige AB opretholder samarbejdet i  

 konsortiet Scandinavian Airlines System (SAS).
Efter den 1. oktober 2019 kan denne aftale opsiges af  

 enhver af de kontraherende parter med 12 måneders varsel.« Artikel 3 Artikel 1 og 2 i denne tillægsprotokol skal  

 udgøre en integrerende del af aftalen af 20. december 1951  

 angående samarbejde på luftfartens område.
Artikel 4 Denne tillægsprotokol træder i kraft ved  

 undertegnelsen.
 Til bekræftelse heraf har undertegnede  

 befuldmægtigede undertegnet denne protokol.
Udfærdiget i København den 3. marts 2000 i  

 ét eksemplar med dansk, norsk og svensk tekst, hvilke tre tekster skal  

 have samme gyldighed, og som skal opbevares i det danske udenrigsministeriums  

 arkiv.
Bekræftet afskrift af denne tillægsprotokol skal  

 tilstilles de øvrige kontraherende parter af det danske  

 udenrigsministerium.
Jacob Buksti Dag Jostein Fjærvoll Björn Rosengren Tillægsprotokollen trådte i medfør af  

 artikel 4 i kraft den 3. marts 2000.
