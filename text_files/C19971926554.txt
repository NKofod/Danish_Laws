 1. Baggrunden for tillægget til den interne meddelelse  

 :
 Den 16. juni 1997 udsendte 8. kontor den ovenfor nævnte interne  

 meddelelse.
 Efterfølgende har Den Sociale Ankestyrelse d. 25. juni 1997 truffet 2  

 principielle afgørelser vedrørende faldskader, ligesom Ankestyrelsen i notat  

 af 27. juni 1997 kommenterer Arbejdsskadestyrelsens interne meddelelse.
 Ankestyrelsen er enig med Arbejdsskadestyrelsen i den praksis, som  

 fastslås med den interne meddelelse.
Det er således Ankestyrelsens opfattelse, at højesteretsdommen ikke  

 medfører en ændring i fortolkningen af ulykkesbegrebet, men : » Alene  

 tjener til at præcisere, at skadelidtes bevisbyrde ved faldskader lempes,  

 således at det - når det er godtgjort, at der er tale om et fald  

 -indfortolkes, at faldet er sket som følge af en udefra kommende indvirkning,  

 når der ikke er oplyst omstændigheder, som sandsynliggør anden årsag. » Ankestyrelsen bemærker i sit notat, at det sidstnævnte eksempel om  

 kombinationsskader i Arbejdsskadestyrelsens interne meddelelse forekommer  

 noget teoretisk.
 Arbejdsskadestyrelsen har derfor fundet det hensigtsmæssigt at udarbejde  

 dette tillæg.
 2. Kombinationsskader som følge af arbejdsulykker ved  

 fald.
Der fremgår følgende af den interne meddelelse : » Hvis skadelidte  

 forvrider det ene knæ uden nogen umiddelbar konstaterbar årsag, falder og  

 brækker armen, anerkendes alene skaden som følge af faldet ( den brækkede arm  

 ), men derimod ikke forvridningen af knæet. » Ankestyrelsen finder dette eksempel noget teoretisk, og finder det  

 tvivlsomt, om det i konkrete sager vil være muligt at adskille skaderne så  

 præcist.
 Udgangspunktet er derfor fremover, at det ved faldulykker med  

 kombinationsskader ( som i eksemplet ) indfortolkes, at faldet er sket som  

 følge af en udefra kommende indvirkning og at vi derfor anerkender både  

 forvridning af knæ ( vi kender ikke årsagen til forvridningen ) og den  

 brækkede arm ( skyldes fald mod gulv ) som følger efter en arbejdsulykke.
 Dette gælder selvfølgelig kun i de situationer, hvor det kan udelukkes, at  

 der ikke er tale om en indefra kommende årsag til faldet.
 Det kan ved sådanne kombinationsskadesager være behov for en god  

 begrundelse for at alle skaderne tages med under anerkendelsen.
