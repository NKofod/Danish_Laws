 Udtalt, at da en kommuneplan i sig selv er en samordnende plan, følger  

 det af den kommunale styrelseslovs § 18, stk. 4, at det må være  

 økonomiudvalget, der over for kommunalbestyrelsen har ansvaret for det  

 samlede indhold af kommuneplanforslaget og for den overordnede  

 tilrettelæggelse af det arbejde, der fører frem til planforslaget.  

 Normalstyrelsesvedtægtens § 1o, stk. 4, er derfor for så vidt ufravigelig.
 Hvis en kommune ønsker at give et stående udvalg opgaver med hensyn  

 til udarbejdelse af kommuneplanforslaget, må en vedtægtsbestemmelse udformes  

 under hensyn hertil.
Tillige udtalt, at den politiske fordeling af sagsområderne mellem de  

 forskellige udvalg ikke nødvendigvis indebærer en tilsvarende opdeling på  

 administrativt plan selv om det ofte vil være tilfældet.
Forslaget til  

 kommuneplan kan således udmærket udarbejdes af f.eks. teknisk forvaltnings  

 personale, herunder medarbejdere, der er ansat specielt med henblik på  

 planlægningsarbejde, hvadenten opgaverne med at udarbejde selve  

 kommuneplanforslaget er henlagt til økonomiudvalget eller til et stående  

 udvalg.
 I skrivelse af 16. december 1981 har Danske Arkitekters  

 Landsforbund/Akademisk Arkitektforening fremsat nogle udtalelser vedrørende  

 den udvalgsmsæsige placering af kommuneplanlægningen i den ny  

 normalstyrelsesvedtægt for kommuner samt anmodet om, at der udarbejdes en  

 oversigt over, hvorledes kommunerne har valgt at placere kommuneplanarbejdet  

 i administrationen.
 Indenrigsministeriet skal til landsforbundets udtalelser bemærke:
-1. Efter ministeriets opfattelse er der fuld overensstemmelse mellem den  

 kommunale styrelseslov og normalstyrelsesvedtægten med hensyn til  

 udarbejdelse af forslag til kommuneplan.
Der henvises herom til vedlagte kopi  

 af indenrigsministerens besvarelse af 5. oktober 1981 af spørgsmål 113 fra  

 folketingets kommunaludvalg, som udvalget stillede den 21. september 1981.  

 Samtlige kommunalbestyrelser har i øvrigt fået kopi af dette svar.
-2. Indenrigsministeriet har accepteret bestemmelser i kommuners  

 styrelsesvedtægter, der placerer udarbejdelse af kommuneplanforslaget under  

 et af de stående udvalg.
Da økonomiudvalget imidlertid har ansvaret for det  

 samlede indhold af kommuneplanforslaget og for den overordnede  

 tilrettelæggelse af det arbejde, der fører frem til planforslaget, har en  

 sådan vedtægtsbestemmelse måttet udformes under hensyn hertil.
Indenrigsministeriet har under hensyn hertil alene stadfæstet  

 vedtægtsbestemmelser, der henlægger funktioner med hensyn til udarbejdelse af  

 kommuneplanforslaget til stående udvalg, med følgende formulering:  

 »Udvalget udarbejder til økonomiudvalget forslag til kommuneplan inden  

 for de tidsfrister og efter de anvisninger og retningslinier, som  

 økonomiudvalget måtte fastsætte, jfr. § 10, (stk. 4). Udvalget forhandler i  

 fornødent omfang med de øvrige udvalg herom, jfr. § 8.« Normalstyrelsesvedtægtens § 10, stk. 4, hvorefter økonomiudvalget bl.a.  

 har ansvaret for kommunalplanlægningen, er opretholdt uændret i  

 styrelsesvedtægterne for de kommuner, der har vedtaget den ovenfor citerede  

 vedtægtsbestemmelse for et af de stående udvalg.
-3. Den kommunale styrelseslov og de kommunale styrelsesvedtægter  

 regulerer alene de såkaldte »kommunale organers« virksomhed, d.v.s.  

 opstiller regler for kommunalbestyrelsen, økonomiudvalget, de stående udvalg  

 og borgmesterens funktioner.
Derimod omtaler lovgivningen kun undtagelsesvis,  

 og i reglen kun forudsætningsvis, den kommunale administration.
Dette  

 skyldes, at den kommunale administration er en enhed under  

 kommunalbestyrelsen, og at det principielt er overladt til den enkelte  

 kommunalbestyrelse at indrette administrationen således, at der efter  

 kommunalbestyrelsens opfattelse sikres den bedst mulige varetagelse af de  

 opgaver, der påhviler kommunalbestyrelsen.
Der henvises herved til betænkning  

 nr. 894/1980 om kommunale styrelsesformer m.v., særligt kapitel IV, afsnit  

 10.
 De styrelsesvedtægter for så godt som samtlige kommuner, som  

 indenrigsministeriet har stadfæstet i efteråret 1981, indeholder derfor ingen  

 oplysning om den administrative tilrettelæggelse af arbejdet i kommunen,  

 herunder udarbejdelsen af forslag til kommuneplan, men alene oplysninger om  

 fordeling af de forskellige opgaver mellem de politiske organer, navnlig  

 økonomiudvalget, de stående udvalg og disse indbyrdes.
 Indenrigsministeriet skal under henvisning til ovenstående meddele, at  

 ministeriet ikke er i besiddelse af noget materiale, der belyser, hvorledes  

 kommunerne har valgt at placere kommuneplanarbejdet i administrationen.
I den forbindelse understregegs, at den politiske fordeling af  

 sagsområdene mellem de forskellige udvalg ikke nødvendigvis indebærer  

 tilsvarende opdeling på administrativt plan, selv om det ofte vil være  

 tilfældet.
Forslaget til kommuneplan kan således udmærket udarbejdes af  

 f.eks. teknisk forvaltnings personale, herunder medarbejdere der er ansat  

 specielt med henblik på planlægningsarbejde, hvadenten opgaverne med at  

 udarbejde selve kommuneplanforslaget i sin helhed er henlagt til  

 økonomiudvalget eller ej.
Det kan i øvrigt oplyses, at af de 267 forslag til styrelsesvedtægter, som  

 indenrigsministeriet havde behandlet pr. 1. januar 1982, var der i de 29  

 optaget vedtægtsbestemmelser, der henlagde udarbejdelsen af  

 kommuneplanforslaget til et stående udvalg, og med den ovenfor citerede  

 formulering.
Resten af kommunerne, d.v.s. 238 har fulgt  

 normalstyrelsesvedtægten på dette punkt.
 Miljøministeriet og Foreningen af Byplanlæggere har fået kopi af denne  

 skrivelse.
 Man vedlægger til orientering ministeriets skrivelse af dags dato til  

 Foreningen af Byplanlæggere samt af denne forenings skrivelse af 9. december  

 til indenrigsministeren.
Henning Rasmussen Johan Erichsen Indenrigsministeriets afgørelser og udtalelser om kommunale forhold 1982  

 1.6.
