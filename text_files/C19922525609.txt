Cirkulære om formidling af arbejdskraft  

 til ledige orlovsstillinger i forbindelse med uddannelse og jobrotation for  

 privatansatte, jf. lov om voksenuddannelsesstøtte AF-kontorerne I I medfør af § 20 b, stk. 4, i Lov om  

 arbejdsformidling og arbejdsløshedsforsikring m.v. (lov nr. 468 af 24.  

 juli 1992) har Arbejdsmarkedsstyrelsen med dette cirkulære fastsat  

 nærmere regler for AF s medvirken ved administration af ordningen om  

 aktivering af ledige (uddannelse og jobrotation for privatansatte, jf. lov om  

 voksenuddannelsesstøtte som ændret ved lov nr. 483 af 24. juni  

 1992).
For at sikre en sammenhængende  

 arbejdsmarkedspolitisk indsats for virksomhederne og de ledige, forankres  

 formidlingen af den ledige arbejdskraft i Arbejdsformidlingen sammen med de  

 øvrige jobrotationsordninger, forældreorlov og orlov til  

 uddannelse, jf.
AF-cirkulære af 26. juni om AF s administration i  

 forbindelse med lov om orlovsydelse til uddannelse og  

 forældreorlovsydelse.
II Ordningen om jobrotation for privatansatte har  

 primært til formål at højne arbejdsstyrkens generelle  

 uddannelsesniveau og fremme jobrotation i den private sektor.
 De vigtigste punkter i ordningen er følgende:
- Ordningen vedrører alene den private sektor- - Lønmodtageren skal have haft ansættelse  

 på virksomheden i mindst 6 måneder.
- Den ledigblevne stilling skal genbesættes med en  

 dagpengeberettiget ledig, der ansættes på  

 overenskomstmæssige vilkår.
- Der er ikke mulighed for at ansætte ledige med  

 genoptræningsydelse efter lov om arbejdstilbud (ATB) til ledige, med  

 tilskud efter lov om kommunal beskæftigelsesindsats og efter § 43, stk.  

 8, i lov om social bistand.
- Den ledige skal beskæftiges i mindst 30 timer om  

 ugen.
- Orlovsperioden skal være af mindst 4 og højst  

 36 ugers varighed.
- Ordningen beror på en frivillig orlovsaftale, der  

 indgås mellem arbejdsgiveren og lønmodtageren.
- Det forudsættes, at lønmodtageren på  

 uddannelsesorlov får fuld lønkompensation, med mindre andet  

 aftales mellem lønmodtageren og arbejdsgiveren.
- Arbejdsgiveren får refusion svarende til  

 højeste sats for arbejdsløshedsdagpenge.
- Uddannelsesvalget er frit.
De uddannelsessøgende  

 kan deltage i almen og erhvervsrettet undervisning i arbejdstiden.
- Refusionsordningen administreres som  

 vokensuddannelsesstøtte ordningen (VUS) af Kulturministeriet  

 (KM).
- Arbejdsformidlingen (AF) påser, at  

 arbejdsgiveren ansætter den arbejdskraft, der er betingelse for  

 refusionens udbetaling, samt at den ansattes deltagelse i uddannelse  

 dokumenteres.
III Hermed fastsættes følgende:
 1.
 AF kan formidler arbejdskraft til ledige orlovsstillinger  

 som led i arbejdsformidlingens sædvanlige service overfor  

 virksomhederne.
 Ordningen omfatter alene private virksomheder, og  

 afgrænsningen privat/offentlig virksomhed foretages på samme  

 måde som efter lov om arbejdstilbud.
 AF skal påse, at virksomheden er omfattet af  

 refusionsordningen.
 AF skal endvidere påse, at orlovsstillingen bliver  

besat med en dagpengeberettiget ledig.
  

 Såvel fuldtidsforsikrede som deltidsforsikrede kan ansættes, dog  

 skal den ledige beskæftiges mindst 30 timer om ugen.
 Den lediges a-kasse skal bekræfte medlemskab og  

 dagpengeret.
 Som indledningsvis anført kan der i orlovsperioden  

 ikke ansættes ledige med tilskud efter ATB-ordningen, med tilskud efter  

 lov om kommunal beskæftigelsesindsats eller efter § 43, stk. 8, i lov  

 om social bestand.
 2.
AF skal påse, at der foreligger dokumentation for  

 deltagelse i uddannelsen.
Dokumentation for deltagelse i uddannelse  

 foreligger, når AF har modtaget meddelelse fra uddannelsesinstitutionen  

 om orlovspersonens optagelse på/deltagelse i uddannelsen.
 KM kan ved bekendtgørelse fastsætte  

 nærmere regler om undervisningens indhold og omfang.
 3.
 KM har udarbejdet en særlig blanket  

 (refusionsbegæring) til brug for udbetaling af refusionen.  

 Blanketten skal foreligge på AF, uddannelsesinstitutionen m.v.
 Arbejdsformidlingen modtager refusionsbegæringen fra  

 arbejdsgiveren i udfyldt stand og attesterer på begæringen,  

at betingelserne for refusion er opfyldt, dvs. at orlovspersonen  

 deltager/har deltaget i uddannelse, jf. under 2, og at orlovsstillingen er  

 besat af en dagpengeberettiget ledig, jf. under 1.
 Refusionsbegæringen sendes herefter til KM, som  

 sørger for udbetaling af refusionen til arbejdsgiveren.
 4.
 Arbejdsgiveren indsender hver måned til AF kopi  

 af lønanvisning  for den "ledige" som dokumentation for,  

 at vedkommende fortsat er ansat.
 Hvis der ikke er udbetalt løn i perioden på  

 grund af sygdom, barsel eller ferie m.v., skal arbejdsgiveren i stedet  

 meddele AF dette.
 Modtager AF ikke kopi af lønanvisningen senest  

 efter den 5. hverdag i måneden, skal AF skriftligt rykke  

 arbejdsgiveren for lønanvisningen og gøre opmærksom  

 på, at manglende dokumentation medfører indberetning til KM, og  

 at arbejdsgiveren ved fortsat manglende dokumentation forpligtes til at  

 betale orlovsydelsen for den del af perioden, hvor stillingen er ubesat.
 Arbejdsgiveren har en frist på 8 dage til at  

 fremsende den fornødne dokumentation.
 Modtager AF fortsat ikke kopi af lønanvisningen  

 eller meddelelse om, at stillingen er ledig og ønskes genbesat, skal  

 AF underrette KM om dette.
 5.
 Hvis stillingen bliver ledig i orlovsperioden, skal  

 arbejdsgiveren straks, d.v.s. uden ugrundet ophold, foranledige  

 stillingen genbesat med en dagpengeberettiget ledig.
Den under punkt 4. anførte procedure  

 vedrørende indsendelse af lønanvisning og rykning af  

 arbejdsgiveren vil dog i praksis kunne medføre, at der kan gå op  

 til 6 uger før en ledigbleven stilling er genbesat.
Her tænkes  

 f. eks. på situationen, hvor den "ledige" forlader  

 arbejdspladsen uden varsel.
 6.
Hvis stillingen ikke genbesættes, får  

 arbejdsgiveren ikke refusion for den del af orlovsperioden, hvor der ikke er  

 sket genbesættelse.
Dette gælder dog kun i det omfang, at den  

 manglende genbesættelse ikke skyldes AF s forhold.
 Hvis stillingen bliver genbesat  inden 6 uger, vil  

 arbejdsgiveren dog få refusion for den periode, hvor stillingen har  

 været ubesat.
 Arbejdsgiveren skal udfolde alle rimelige  

 bestræbelser for at søge stillingen genbesat, jf. punkt 9,  

 herunder f. eks. anmode AF om at formidle en ledig, hvis arbejdsgiveren ikke  

 selv kan besætte stillingen.
 7.
 Meddeler arbejdsgiveren at stillingen er genbesat med en  

 ny ledig, skal AF påse, at den ledige opfylder kravene om medlemskab af  

 kassen og dagpengeret, jf. under punkt 1.
 8.
AF underretter KM om forhold af betydning for udbetalingen  

 af refusionen.
Der skal således ikke gives meddelelse om, at stillingen  

 er genbesat, hvis dette er sket straks og med en dagpengeberettiget  

 ledig.
 KM meddeler AF, at refusionen er standset, hvorefter AF  

 betragter ordningen som ophørt.
 9.
 Afgørelser truffet af AF i forbindelse med  

 AF s administration af denne ordning, jf. under punkterne 1 til 8, kan  

 indbringes for Arbejdsmarkedsstyrelsen, jf. § 98 i Lov om arbejdsformidling  

 og arbejdsløshedsforsikring m.v.
 Afgørelsen vedrørende udbetaling af  

 refusionen skal henvises til KM.
 10.
Cirkulæret har virkning fra 1. juli 1992, hvor loven  

 træder i kraft.
Loven gælder indtil 1. januar 1994, og det  

 seneste tidspunkt for aftale om orlov er den 30. september 1993.
