Bekendtgørelse om den skattefaglige  

 diplomuddannelse I medfør af § 11, stk. 2, § 12, stk. 4, § 13, stk. 4, § 15, stk. 5  

   6, § 19, nr. 1, litra a, § 20 og § 30, stk. 2, i lov nr. 488 af 31. maj  

 2000 om erhvervsrettet grunduddannelse og videregående uddannelse  

 (videreuddannelsessystemet) for voksne, og § 2, stk. 9, og § 18, stk. 2 i lov  

 om åben uddannelse, jf. lovbekendtgørelse nr. 311 af 13. maj  

 2002, fastsættes:
Kapitel 1 Formål og struktur m.v.
 § 1. Den skattefaglige diplomuddannelse har til  

 formål at forbedre voksnes erhvervskompetence og deres personlige og  

 faglige kompetence til at varetage skattemæssige funktioner i  

 såvel offentlige som private virksomheder og institutioner m.v. samt  

 give forudsætninger for videreuddannelse.
 Stk. 2. Uddannelsen gennemføres på et  

 niveau, der svarer til niveauet for en mellemlang videregående  

 uddannelse, herunder professionsbacheloruddannelse, eller en  

 bacheloruddannelse.
 Stk. 3. Nationale og internationale forskningsresultater,  

 der er relevante for det erhvervsområde, uddannelsen retter sig imod,  

 integreres i størst muligt omfang i undervisningen.
 § 2. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
Stk. 2. Til uddannelsen er knyttet et indgangsår.  

 Indgangsåret og diplomuddannelsen er hver normeret til et  

 studenterårsværk.
Et studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
 Stk. 3. Indgangsåret og diplomuddannelsen  

 tilrettelægges som deltidsundervisning inden for en tidsramme for hver  

 på indtil 3 år, men kan tilrettelægges som  

 heltidsundervisning, jf. § 2, stk. 7, i lov om åben uddannelse.
 Stk. 4. Diplomuddannelsen tilrettelægges som  

 fagligt afgrænsede moduler, der hver især afsluttes med en  

 bedømmelse, jf. § 2, stk. 3, i lov om åben uddannelse.
 Stk. 5. Indgangsåret og diplomuddannelsen skal hver  

 især være afsluttet senest 3 år efter studiestart.  

 Institutionen kan ved usædvanlige forhold dispensere herfra.
§ 3. Den, der har gennemført den  

 skattefaglige diplomuddannelse, har ret til at anvende bogstaverne DT efter  

 sit navn som betegnelse for uddannelsen.
Den engelske betegnelse er: Diploma  

 of Taxation Matters.
 § 4. Indgangsåret og diplomuddannelsen  

 udbydes af institutioner, der er godkendt hertil af  

 Undervisningsministeriet.
Kapitel 2 Adgang § 5. Adgang til indgangsåret er betinget af,  

 at ansøgeren har gennemført en skatteretlig kommunomuddannelse,  

 anden relevant uddannelse mindst på niveau med en kort  

 videregående uddannelse eller en videregående voksenuddannelse  

 gennemført som et reguleret forløb.
 Stk. 2. Adgang til den skattefaglige diplomuddannelse er  

 betinget af, at ansøgeren har gennemført indgangsåret  

 eller anden tilsvarende uddannelse.
 Stk. 3. Institutionen kan i studieordningen, jf. § 9,  

 stk. 1, nr. 1, fastsætte regler om krav til ansøgerens  

 særlige faglige forudsætninger for adgang efter stk. 1 og 2.
 Stk. 4. Institutionen kan optage ansøgere, der  

 ikke opfylder betingelserne i stk. 1 og 2, men som ud fra en konkret  

 vurdering skønnes at have uddannelsesmæssige  

 forudsætninger, der kan sidestilles hermed, herunder ansøgere,  

 der har gennemført en relevant videregående voksenuddannelse som  

 fleksibelt forløb.
Stk. 5. Ansøgere til diplomuddannelsen skal  

 tillige have mindst 2 års relevant erhvervserfaring.
Erhvervserfaringen  

 kan erhverves sideløbende med den adgangsgivende uddannelse, jf. stk.  

 2.
Kapitel 3 Indhold m.v.
§ 6. Indgangsåret har til formål, at  

 den studerende tilegner sig faglig bredde og grundlag for adgang til den  

 skattefaglige diplomuddannelse.
Indgangsåret omfatter efter  

 nærmere regler fastsat i studieordningen, jf. § 9, stk. 1, nr. 2,  

 fagene skatteproces, jura, regnskab og revision samt skatteret.
 § 7. Den skattefaglige diplomuddannelse omfatter  

 efter nærmere regler fastsat i studieordningen, jf. § 9, stk. 1, nr.  

 2:
 1)	Obligatoriske moduler svarende til 30 ECTS-point.
 2)	Valgfri moduler valgt inden for uddannelsens faglige område  

 svarende til 15 ECTS-point.
 3)	Afgangsprojekt svarende til 15 ECTS-point.
 Stk. 2. I afgangsprojektet skal den studerende inden for  

 et af institutionen godkendt emne i tilknytning til uddannelsens moduler  

 dokumentere, at niveauet for uddannelsen er opnået.
Kapitel 4 Eksamen m.v.
§ 8. Hvert fag i indgangsåret afsluttes med  

 en bedømmelse.
Regler herom fastsættes i uddannelsens  

 studieordning, jf. § 9, stk. 1, nr. 4.
 Stk. 2. Hvert modul i diplomuddannelsen afsluttes med en  

 bedømmelse, jf. § 2, stk. 4. Regler herom fastsætte i  

 uddannelsens studieordning, jf. § 9, stk. 1, nr. 4.
 Stk. 3. Afgangsprojektet, jf. § 7, stk. 1, nr. 3,  

 afsluttes med en individuel bedømmelse med ekstern censur.
 Stk. 4. For eksamen, herunder klage over eksamen,  

 gælder i øvrigt:
 1)	Bekendtgørelse om eksamen ved visse videregående  

 uddannelser under Undervisningsministeriet og Ministeriet for Videnskab,  

 Teknologi og Udvikling (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelse under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 9. Der udarbejdes en fælles studieordning  

 for indgangsåret og for den skattefaglige diplomuddannelse.  

 Institutioner, der udbyder indgangsåret og diplomuddannelsen,  

 udarbejder i fællesskab en studieordning. Ændringer i  

 studieordningen sker i samarbejde mellem de udbydende institutioner.  

 Studieordningen skal indeholde de regler, som institutionen eller  

 institutionerne i henhold til denne bekendtgørelse fastsætter  

 om:
 1)	Adgangsgivende uddannelse og særlige faglige  

 forudsætninger, jf. § 5, stk. 3.
 2)	Indgangsårets fag og de enkelte moduler i diplomuddannelsen,  

 jf. § 6 og § 7, stk. 1, nr. 1   2:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer og e)	tidsmæssig placering, herunder tilrettelæggelse som  

 heltid og deltid.
 3)	Udarbejdelse af afgangsprojekt, jf. § 7, stk. 2.
 4)	Bedømmelse, jf. § 8, stk. 1   2.
 5)	Overgangsordninger, jf. § 10, stk. 2.
 6)	Merit, jf. § 11.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen eller institutionerne.
 § 10. Ved udarbejdelse af studieordning og  

 væsentlige ændringer heraf indhenter institutionen eller  

 institutionerne udtalelse fra aftagerrepræsentanter og fra  

 censorformandskabet, jf. censorbekendtgørelsen.
 Stk. 2. Studieordninger og væsentlige  

 ændringer heraf skal træde i kraft ved et studieårs  

 begyndelse og skal indeholde de fornødne overgangsordninger.
 Stk. 3. Gældende studieordninger skal være  

 offentligt tilgængelige på institutionernes hjemmesider.
Kapitel 6 Andre regler § 11. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat i studieordningen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 12. Undervisningsministeriet kan tillade  

 fravigelse af denne bekendtgørelse som led i forsøg.
Samtidig  

 fastsætter ministeriet forsøgets varighed og  

 rapporteringsformen.
 § 13. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 2, stk. 5.
§ 14 Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er to  

 uger fra den dag, afgørelsen er meddelt klageren.
Kapitel 7 Ikrafttræden § 15. Bekendtgørelsen træder i kraft den 1.  

 januar 2003, og har virkning for studerende, der begynder på  

 uddannelsen, herunder indgangsåret, den 1. januar 2003 eller  

 senere.
