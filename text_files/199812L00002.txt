Fremsat den 7. oktober 1998 af Keld  

 Albrechtsen (EL), Søren Kolstrup (EL) og Frank Aaen (EL) Forslag til Lov om ændring af lov om  

 foderstoffer (Forbud mod anvendelse af antibiotika samt kontrol af  

 indførsel) § 1 I lov om foderstoffer, jf. lovbekendtgørelse nr.  

 422 af 15. maj 1996, foretages følgende ændringer:
 1. I § 1 indsættes efter stk. 2 som nyt  

 stykke:
»Stk. 3. Antibiotika må ikke anvendes som  

 tilsætningsstoffer til foderstoffer.« Stk. 3 - 5 bliver herefter stk. 4 - 6.
 2. I § 1, stk. 4, der bliver stk. 5,  

 ændres »stk. 3« til: »stk. 4«.
 3. I § 2, stk. 1, indsættes efter  

 »foderstoffer« ordene: »af oprindelseslandets myndigheder være  

 underkastet kontrol og erklæret fri for salmonella og andre  

 sygdomsfremkaldende bakterier samt vira, som ministeren for fødevarer,  

 landbrug og fiskeri bestemmer ikke må findes i foderstoffer,«.
 4. I § 6, stk. 1, indsættes efter  

 »Overtrædelse af«: »§ 1, stk. 3,«.
§ 2 Loven træder i kraft 1. januar 1999.
Bemærkninger til lovforslaget Almindelige bemærkninger Lovforslagets sigte Lovforslaget skal forhindre anvendelsen af antibiotika som  

 tilsætningsstoffer til foderstoffer, fordi en sådan anvendelse  

 kan give resistensudvikling hos bakterier, herunder resistensudvikling over  

 for antibiotika, som anvendes i humanmedicinen i relation til bakterier, som  

 er patogene for mennesker.
Samtidig har brugen af nogle tilladte former for  

 antibiotika som vækstfremmere vist sig at øge hyppigheden af  

 salmonellasmittede hos nogle arter af husdyr.
 Lovforslaget skal endvidere forhindre indførsel af  

 foderstoffer, som er inficeret med salmonella og andre sygdomsfremkaldende  

 bakterier samt vira, som ministeren for fødevarer, landbrug og fiskeri  

 bestemmer ikke må findes i foderstoffer.
Forholdet til EU-retten Forslaget om forbud mod anvendelse af antibiotika som  

 tilsætningsstoffer til foderstoffer vil nødvendiggøre en  

 begrundet underretning af Europa-Kommissionen med henvisning til art. 11 i  

 direktiv 70/524/EØF (beskyttelsesklausulen i rådsdirektivet om  

 tilsætningsstoffer til foderstoffer).
Forslaget om forbud mod indførsel af foderstoffer,  

 medmindre foderstofferne af oprindelseslandets myndigheder er erklæret  

 fri for salmonella og andre sygdomsfremkaldende bakterier samt vira, som  

 ministeren for fødevarer, landbrug og fiskeri bestemmer ikke må  

 findes i foderstoffer, er i modstrid med forskrifter fastsat af Det  

 Europæiske Fællesskab.
Efter forslagsstillernes opfattelse  

 må Danmark imidlertid kunne påberåbe sig nødret.
Bemærkninger til lovforslagets enkelte  

 bestemmelser Til § 1 Til nr. 1.
 Ændringen indebærer, at antibiotika ikke  

 må anvendes som tilsætningsstoffer til foderstoffer.
 Til nr. 2.
 Ændringen er en konsekvens af ændringen under  

 nr. 1.
 Til nr. 3.
 Ændringen indebærer, at foderstoffer ikke  

 må indføres til Danmark, medmindre de af oprindelseslandets  

 myndigheder er kontrolleret og erklæret fri for salmonella og andre  

 sygdomsfremkaldende bakterier samt vira, som ministeren for fødevarer,  

 landbrug og fiskeri bestemmer ikke må findes i foderstoffer.
 Til nr. 4.
 Ændringen indebærer, at overtrædelse af  

 forbudet mod at anvende antibiotika som tilsætningsstoffer til  

 foderstoffer belægges med straf.
 Forbud mod indførsel af foderstoffer inficeret med  

 salmonella og andre sygdomsfremkaldende bakterier samt vira, som ministeren  

 for fødevarer, landbrug og fiskeri bestemmer ikke må findes i  

 foderstoffer, er ifølge den generelle bestemmelse i lov om  

 foderstoffer, § 2, stk. 1, i forvejen belagt med straf med den  

 gældende ordlyd af § 6, stk. 1.
