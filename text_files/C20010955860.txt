Ventilation  

 på faste arbejdspladser - Vejledning om krav til procesventilation -  

 At-vejledning A.1.1 - Maj 2001 Erstatter At-meddelelse nr. 1.01.8 af  

 september  

 1999 At-vejledningen oplyser om  

 krav til procesventilation og vejleder om, hvordan kravene kan opfyldes.
Unødig påvirkning fra stoffer  

 og materialer skal undgås, og påvirkning fra stoffer og materialer skal  

 nedbringes så meget, som det er rimeligt under hensyntagen til den tekniske  

 udvikling.
Udgangspunktet er, at stoffer og materialer, der kan være farlige  

 for - eller i øvrigt forringe - sikkerhed eller sundhed, skal erstattes af  

 noget, der er ufarligt, mindre farligt eller mindre generende, i det omfang  

 det  

 er muligt.
Det vil sige substitution.
 Er det ikke muligt at  

 substituere, skal påvirkningen fjernes på anden måde, fx ved ventilation.
Regler om faste  

 arbejdssteders indretning angiver, at der skal etableres en mekanisk  

 udsugning  

 ved arbejdsprocesser, der udvikler luftarter, støv e.l., som er  

 sundhedsskadelige eller eksplosive, eller udvikler røg, mikroorganismer,  

 aerosoler, ildelugt eller anden generende luftforurening.
Udsugningen skal så  

 vidt muligt fjerne forureningen på det sted, hvor den udvikles, og samtidig  

 tilføre frisk erstatningsluft af passende temperatur (procesventilation).
Arbejdsmiljølovgivningen  

 fastsætter desuden, at ethvert arbejdsrum skal have tilstrækkelig tilførsel  

 af  

 frisk luft uden generende træk.
Bestemmelsen dækker som udgangspunkt over et  

 komfortkrav og har - foruden at sikre frisk luft i arbejdsrum - også til  

 formål  

 at fjerne fx mindre, spredte forureninger fra mennesker og materialer i  

 rummet.  

 (1) Beredskabsstyrelsen har  

 udarbejdet særlige forskrifter om forebyggelse af brand og eksplosion.  

 Forskrifterne  

 er relevante for virksomheder, der opbevarer, anvender eller fremstiller  

 faste,  

 flydende eller luftformige brandfarlige eller eksplosive stoffer. (2) Bygningsreglementets  

 bestemmelser er minimumskrav.
Det gælder også bestemmelserne om ventilation.
1. Procesventilation Procesventilation er en  

 mekanisk ventilation, der består af en udsugning - der så vidt muligt fjerner  

 forureningen på udviklingsstedet - og af en tilførsel af frisk luft af  

 passende  

 temperatur.
Den tilførte luft må ikke give anledning til træk.
Der er krav om  

 procesventilation, når der under en arbejdsproces udvikles luftarter, støv  

 e.l., der er sundhedsskadelige eller eksplosive.
Det gælder også, hvis der  

 udvikles røg, mikroorganismer, aerosoloer, ildelugt eller anden generende  

 luftforurening.
Procesventilation kræves,  

 selv om den forurenende arbejdsproces ikke forekommer hele tiden.
Det er nok,  

 at den er jævnligt gentaget og af en vis varighed, fx ved afvaskning af  

 grafiske trykvalser, arbejde med anæstesigas og reparationssvejsning.
 Bestemmelserne gælder enhver  

 forurening, der har sammenhæng med en arbejdsproces, herunder også forurening  

 i  

 forbindelse med for- og efterbehandling, fx klargøring og tørring.
Procesventilationen skal  

 indrettes, så den nedbringer luftforureningen effektivt.
Det er ikke  

 tilstrækkeligt  

 at nedbringe forureningen til en eventuel grænseværdi, hvis det er muligt og  

 rimeligt under hensyntagen til den tekniske udvikling at fjerne  

 luftforureningen  

 yderligere.
En grænseværdi er ikke udtryk for en projekteringsnorm. (3) Procesventilation skal så  

 vidt muligt etableres med procesudsugningen i direkte tilknytning til den  

 forurenende arbejdsproces - det vil sige punktudsugning.
Selv om punktudsugningen er  

 så effektiv som muligt i forhold til arbejdsprocessen, kan forureningen måske  

 alligevel, på grund af sin eller arbejdsprocessens art, slippe forbi  

 punktudsugningen og spredes til rummet.
Det kan fx være tilfældet ved  

 svejsning.
I de tilfælde vil der normalt være behov for at etablere  

 rumventilation som supplement til punktudsugningen.
 Endvidere kan der i mange  

 situationer forekomme små, spredte forureningskilder, hvor det ikke vil være  

 muligt eller rimeligt at etablere punktudsugning ved hver enkelt  

 arbejdsproces.  

 I de tilfælde skal der etableres en procesventilation, der består af  

 rumventilation.
 Afkastningsluften fra  

 udsugningen skal i flere tilfælde også filtreres og eventuelt opsamles mv.  

 inden  

 afkast til det fri efter regler i miljølovgivningen.
2. Tilførsel af erstatningsluft Ventilationsanlæg skal  

 normalt indrettes med afbalancerede luftmængder.
Det betyder, at der tilføres  

 frisk luft i en mængde, der svarer til den udsugede mængde.
Dog kan der  

 holdes  

 overtryk i arbejdsrum, der ikke ønskes forurenet fra omgivelserne.
Det vil  

 sige, at der indblæses mere luft i rummet, end der suges ud.
Tilførslen skal sikre en  

 effektiv erstatning af den udsugede luft.
Den tilførte luft skal være frisk  

 og  

 have en passende temperatur og må ikke give træk på steder, hvor de ansatte  

 opholder sig - herefter benævnt opholdszonen.
Ved frisk luft forstås den  

 bedst mulige udeluft fra området.
Det vil sige udeluft fra omgivelserne, der  

 tages ind, så den er mindst muligt forurenet fra nærliggende skorstene,  

 trafikmidler, naboindustrier og fra egne afkast af udsuget luft.
Hvis  

 udeluftindtagene  

 og afkastene er uheldigt placerede i forhold til hinanden, kan der opstå  

 risiko  

 for, at den forurenede luft føres tilbage til arbejdsrummet.
Vær ligeledes  

 opmærksom på temperaturforhold ved placeringen af udeluftindtag, så luften  

 ikke  

 opvarmes unødigt af solen, sorte tage eller solopvarmede facader.
Erstatningsluftens temperatur  

 og hastighed har betydning for risikoen for træk.
Derfor skal  

 erstatningsluften  

 opvarmes i fornødent omfang, og lufthastigheden i opholdszonen bør ikke  

 overstige 0,15 m/s ved stillesiddende arbejde og 0,4 m/s ved fysisk arbejde.
 En omhyggelig projektering af  

 en mekanisk tilførsel af erstatningsluft vil normalt kunne sikre, at  

 ventilationen er velfungerende, og at den tilførte luft er tempereret og  

 trækfri.
 Tilførsel af erstatningsluft  

 gennem fx en dør, en port eller et vindue, der åbnes og lukkes flere gange i  

 løbet af dagen, sikrer normalt ikke en velfungerende ventilation.
Ved industrielle forhold vil  

 det oftest være nødvendigt med en mekanisk tilførsel af erstatningsluft.
Her  

 er  

 der tit tale om større udsugede luftmængder.
 Tilførsel af erstatningsluft  

 kan ske naturligt gennem fx ventiler og spjæld eller fra et tilstødende  

 arbejdsrum i de tilfælde, hvor den udsugede luftmængde er relativt lille.  

 Forudsætningen er, at der ikke forekommer forureningskilder i arbejdsrummet.
3. Forbud mod recirkulation Luft, der suges ud ved  

 procesventilation - det vil sige punktudsugning og rumventilation - må ikke  

 føres tilbage til arbejdsrummet eller til andre lokaler.
Det betyder, at  

 luften  

 ikke må recirkuleres, men skal føres ud i det fri.
Forbudet mod recirkulation  

 har undtagelser.
Fx er recirkulation af udsuget luft, der stammer fra  

 sandblæsning, tilladt under visse forudsætninger. (4) For lukkede  

 ventilationssystemer gælder særlige regler. (4) 4. Kabiner, mv.
Hvis forureningen ikke kan  

 fjernes effektivt på arbejdsstedet, skal arbejdsprocessen foregå i et særligt  

 rum, kabine e.l., hvor der ikke udføres andet arbejde.
Rummet skal være  

 udstyret med tilstrækkelig mekanisk ventilation.
Når der arbejdes med fx  

 malevarer, lime, udfyldningsmidler, tryk- og serigrafifarver,  

 fortyndingsmidler,  

 klargøringsmidler, kræftfremkaldende stoffer og materialer, er der særlige  

 krav  

 til ventilation.
Det følger bl.a. af regler om arbejde med kodenummererede  

 produkter og regler om foranstaltninger til forebyggelse af kræftrisikoen ved  

 arbejde med stoffer og materialer.
I visse tilfælde er det ikke  

 muligt at fjerne forureningen effektivt i særlige rum og kabiner.
I så fald  

 skal der bruges egnede personlige værnemidler under arbejdet.
5. Kontrolanordning Procesventilationsanlæggets  

 enkelte udsugninger skal være forsynet med en kontrolanordning, der angiver,  

 hvis ventilationsanlæggets funktion er utilstrækkelig.
Utilstrækkelig  

 funktion  

 betyder, at mængden af udsuget luft falder til et niveau, der ligger under  

 den projekterede  

 luftmængde.
 En kontrolanordning på  

 procesventilationsanlæggets hovedstreng er tilstrækkelig, hvis den enkelte  

 udsugning ikke er selvstændigt mekanisk drevet, og hvis ventilationsanlægget  

 holdes i funktionsdygtig stand ved leverandøren eller anden sagkyndig.
 Kontrolanordningen kan i de  

 tilfælde placeres på den del af ventilationskanalen, hvor alle enkelte  

 udsugninger er sammenført.
Spjældet til den enkelte  

 udsugning kan forsynes med en kontakt, så det sikres, at -  

 	  

 spjældet er åbent, når  

 der arbejdes -  

 	  

 maskinen kun kan  

 startes, når spjældet er åbent.
Kontrolanordningen skal  

 udløse en alarm i form af et lys- og/eller lydsignal, hvis den  

 utilstrækkelige  

 funktion kan medføre en påvirkning af luftarter, støv eller lignende, der er  

 sundhedsskadelige eller eksplosive.
Det fremgår af regler om  

 sikkerhedsskiltning  

 og anden form for signalgivning.
De ansatte skal nemt kunne  

 forbinde en alarm med den enkelte udsugning i de tilfælde, hvor hver enkelt  

 udsugning skal være forsynet med en kontrolanordning.
Alarmen skal også nemt  

 kunne sættes i relation til en hovedstreng i de tilfælde, hvor den enkelte  

 udsugning ikke er selvstændigt mekanisk drevet.
Alarmen skal placeres i  

 arbejdslokalet på et sted, hvor den tydeligt kan ses eller høres af de  

 ansatte,  

 som vil blive berørt, hvis ventilationsanlægget ikke fungerer, som det skal.  

 Fx  

 skal en utilstrækkelig funktion i en hovedstreng udløse alarm i de  

 arbejdslokaler, hvor ansatte vil kunne blive berørt.
Ved luftforureninger, som  

 ikke er sundhedsskadelige eller eksplosive - fx ildelugt eller anden  

 generende  

 luftforurening - er der ikke krav om, at kontrolanordningen skal udløse en  

 alarm.
Kontrolanordningen skal vise de ansatte utilstrækkelig funktion af  

 ventilationsanlægget.
De ansatte skal instrueres i  

 funktionen af kontrolanordningen og alarmen.
De ansatte skal kende de  

 forholdsregler, der skal træffes, når alarmen udløses.
 Alarmen skal være tilsluttet  

 to uafhængige energikilder, medmindre den sundhedsskadelige påvirkning  

 ophører,  

 samtidig med at energitilførslen afbrydes.
 Kontrolanordninger og alarmer  

 skal afprøves med regelmæssige mellemrum.
6. Varmegenvinding Ved varmegenvinding i  

 forbindelse med procesventilation skal det sikres, at den friske  

 indblæsningsluft  

 ikke bliver forurenet af udsugningsluften/afkastluften i varmeveksleren.
Det  

 betyder fx, at roterende varmevekslere ikke bør bruges ved procesventilation.
7. Procesventilationens udformning Udformningen af  

 procesventilationen er afhængig af forureningen og arbejdsprocessen.
Et  

 eksempel  

 på udformning af en punktudsugning er udsugning fra en indkapslet proces, se  

 fig. 1. Et andet eksempel er udsugning, der fjerner forureningen på det sted,  

 hvor den udvikles.
Se fig. 2 og 3.
Den luftmængde, der er  

 nødvendig for at suge forureningen bort, afhænger af, hvor tæt på og hvor i  

 forhold til forureningskilden udsugningsåbningen placeres, og hvordan selve  

 udsugningsåbningen udformes.
Se fig. 4. Ved varme forureningskilder placeres  

 udsugningsåbningen normalt over kilden, så den udnytter den opadstigende  

 luftstrøm.
Det er vigtigt at huske, at  

 jo længere væk fra forureningskilden punktudsugningen placeres, desto  

 dårligere  

 er udsugningsevnen.
Derimod har en indblæsning virkning i en ret lang afstand  

 fra indblæsningsåbningen.
Virkningen af en indblæsning kan bruges til at  

 "styre" forureningen hen mod en udsugning.
Se fig. 5.
 I arbejdsrummet skal  

 indblæsning og udsugning placeres hensigtsmæssigt i forhold til  

 aktiviteterne.  

 Luften bør indblæses, så den går fra de rene områder til de mindre rene  

 områder, hvor udsugningen skal være placeret.
Indblæsningsåbningens  

 placering og udformning har betydning for risikoen for træk, ligesom  

 indblæsningsluftens  

 temperatur og hastighed har betydning.
Udsugningens placering har derimod  

 ringe  

 betydning.
 Ved udformningen skal det  

 sikres, at punktudsugningen generer arbejdsoperationerne mindst muligt.
Vær opmærksom på, at  

 ukontrollerede luftstrømme i arbejdsrummet kan betyde en utilsigtet spredning  

 af luftforureningen.
Luftstrømninger opstår på grund af -  

 	  

 indblæsning af luft -  

 	  

 temperaturforskelle -  

 fx ved varme processer eller i direkte forbundne lokaler -  

 	  

 maskiner med  

 bevægelige dele -  

 	  

 personer, der bevæger  

 sig.
Luftstrømme i arbejdsrummet  

 bør undersøges efter en ny installation eller ved væsentlig ændring af  

 produktionsforholdene.
Luftstrømme kan ses ved at sprede røg i rummet, fx med  

 en røgpistol.
Stinkskabes udsugningseffektivitet måles efter Dansk Standard,  

 DS  

 457.
8. Ventilationanlæggets kanaler Kanalsystemer skal være  

 udformet, så der kan skabes en tilstrækkelig stor lufthastighed til at  

 transportere  

 luftforureningen gennem hele kanalsystemet.
De skal være indrettet på en  

 måde,  

 så forureningen ikke aflejres i kanalerne og efterhånden blokerer for  

 luftgennemstrømningen.
 Fx skal udfældning forebygges  

 effektivt i kanalsystemer til udsugning, hvor der findes brandbart støv i  

 væsentlige mængder.
Kanalsystemet skal være  

 udformet og placeret, så det kan renses og rengøres.
Rense- og  

 rengøringsmuligheden  

 skal sikres ved at anbringe det nødvendige antal renselemme, aftagelige  

 kanalstykker  

 e.l.
Kanalsystemet skal udformes  

 og placeres, så der tages hensyn til bygningens opdeling i brandceller og  

 brandsektioner.
Sikring mod brand- og røgspredning i kanalsystemet fremgår af  

 DS 428 om brandtekniske foranstaltninger ved ventilationsanlæg og  

 Beredskabsstyrelsens tekniske forskrifter.
Sammenføring af udsugninger  

 er ikke tilladt, hvis det kan betyde brandspredning eller eksplosion,  

 herunder  

 støveksplosion.
Ventilationskanaler fra områder, hvor der er mulighed for  

 gnistdannelse eller andre mulige tændkilder, må derfor ikke tilsluttes  

 ventilationskanaler, der er klassificerede som eksplosionsfarlige områder.
Sammenføring af  

 ventilationskanaler kan fx ikke tillades ved -  

 	  

 sammenblanding af  

 gnistgivende stoffer og materialer med opløsningsmiddeldampe -  

 	  

 sammenblanding af  

 stoffer og materialer, der kan medføre brand eller eksplosion -  

 	  

 fare for spredning af  

 udsugede forureninger til andre sugesteder/arbejdssteder.
 På autoværksteder er der en  

 praksis for, hvordan udsugningskanaler fra de enkelte arbejdsprocesser må  

 sammenføres.
 Bemærk, at ventilationsanlæg  

 skal indrettes, så de opfylder de særlige krav i fx Boligministeriets  

 stærkstrømsbekendtgørelse, Miljø- og Energiministeriets  

 autoværkstedsbekendtgørelse, Bygge- og Boligstyrelsens bygningsreglement,  

 Dansk  

 Gasmateriel Prøvnings gasreglement og Arbejdstilsynets bekendtgørelser om  

 indretning af tekniske hjælpemidler til anvendelse i eksplosionsfarlig  

 atmosfære,  

 om arbejde med kodenummererede produkter og om indretning af faste  

 arbejdssteder.
 Efter brandmyndighedernes  

 regler bliver en stofpose i en længde over to meter betragtet som en kanal.  

 Brandmyndighederne har også regler om, hvornår stofposer ikke må bruges.
9. Støj fra ventilationsanlæg Ventilationsanlæg skal være  

 indrettet og placeret, så unødig støj undgås.
Støjen fra ventilationsanlæg  

 bør  

 ikke bidrage til støjbelastningen i rummet.
Støjen fra ventilationsanlæg bør  

 være mindst 10 dB(A) lavere end baggrundsstøjen i arbejdsrummet, hvor  

 anlægget  

 skal placeres.
Er baggrundsstøjen i arbejdsrummet meget lav, er dette ikke  

 muligt.
Støjen fra ventilationsanlæg skal dog altid holdes så lav, som det er  

 teknisk muligt og rimeligt.
Støj kan modvirkes ved at -  

 	  

 bruge runde kanaler -  

 	  

 adskille kanaler fra  

 bygningselementer og maskiner ved fx brug af gummimellemlæg -  

 	  

 undgå at bruge højere  

 lufthastigheder end nødvendigt -  

 	  

 isolere ventilatorer  

 mv.
-  

 	  

 undgå at anbringe  

 motorer til ventilatorer i arbejdsrummet -  

 	  

 udforme armaturer til  

 indblæsning og udsugning på en hensigtsmæssig måde -  

 	  

 etablere lyddæmpere i  

 kanalerne.
Det er vigtigt at være  

 opmærksom på, at lyd kan føres via kanalsystemet til arbejdsstedet eller  

 andre  

 rum.
Det kan være årsagen til generende støj og skal i videst muligt omfang  

 undgås.
10. Vedligeholdelse og rengøring Leverandøren skal levere en  

 fyldestgørende brugsanvisning sammen med ventilationsanlæg.
Til det hører  

 bl.a.  

 de nødvendige angivelser for drift og vedligeholdelse samt et sæt  

 hovedtegninger.
Inden ventilationsanlægget  

 tages i brug, bør det sikres, at anlægget leveres indkørt med måleresultater,  

 der dokumenterer, at anlægget fungerer effektivt.
Det gælder også ved enhver  

 væsentlig ændring af anlægget.
 Alle ventilationsanlæg skal  

 kontrolleres - eventuelt justeres - regelmæssigt og holdes forsvarligt rene  

 af  

 personale med særligt kendskab til ventilationsanlæggets funktion og formål.
Rengøring af anlægget,  

 herunder kanaler indvendigt, er navnlig påkrævet, hvis -  

 	  

 anlægget er tilstoppet -  

 	  

 anlæggets funktion i  

 øvrigt er forringet -  

 	  

 der i anlægget kan  

 dannes sundhedsskadelige stoffer og materialer, fx mikroorganismer.
De kan  

 dannes, hvis der udsuges biologisk aktivt støv/materiale.
 Ved indvendig rengøring eller  

 reparation af kanaler o.l., hvor der forekommer skadelige stoffer og  

 materialer, skal der benyttes egnet åndedrætsværn og eventuelt støvafvisende  

 tøj.
Arbejdstilsynet, den 1. maj 2001 DirektørJens Jensen Læs også Arbejdstilsynets vejledninger om:
