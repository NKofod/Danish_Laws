Fremsat den 4. oktober 2001 af  

 miljø- og energiministeren (Svend Auken) Forslag til Lov om ændring af lov om  

 miljøbeskyttelse (Certificering m.v. af mæglere/formidlere af  

 affaldshandler over grænserne) § 1 I lov om miljøbeskyttelse, jf. lovbekendtgørelse nr. 753 af  

 25. august 2001 som ændret ved lov nr. 475 af 7. juni 2001, foretages  

 følgende ændringer:
 1. I § 39 a, stk. 7, ændres »stk. 5« til:  

»stk. 6«.
 2. I § 44 indsættes som stk. 3:
»Stk. 3. Ministeren kan endvidere fastsætte regler om, at  

 enhver indsamlingsvirksomhed, forhandler eller mægler, som handler  

 eller formidler handler med affald over grænserne, for egen regning  

 skal etablere et miljøstyringssystem certificeret af et akkrediteret  

 certificeringsorgan eller verificeret af en akkrediteret  

 miljøverifikator.
Alternativt kan de lade sig inspicere af et  

 akkrediteret inspektionsorgan.«.
 3. I § 83 b, stk. 1, 2. pkt., indsættes efter »påbud, der«: »er «.
 4. § 110, stk. 1, affattes således:
» 1)	overtræder § 19, stk. 1 eller stk. 2,  

 § 20, § 22, § 23, § 27, stk. 1 eller 2, § 28,  

 stk. 4, § 43, § 45, stk. 4, § 50, stk. 1, § 50  

 a, stk. 1 og 2, og § 72 a, 2)	undlader at efterkomme forbud eller påbud efter loven,  

 herunder påbud om at berigtige et ulovligt forhold eller  

 pålæg efter § 26 a, 3)	undlader at efterkomme krav fastsat i medfør af § 9 h og  

 § 10, stk. 4, 4)	tilsidesætter vilkår knyttet til en tilladelse,  

 dispensation eller en godkendelse efter loven, 5)	undlader at sløjfe eller afblænde en tank til  

 mineralolie efter de herom gældende regler, jf. § 21 a, 6)	anlægger, påbegynder eller driver virksomhed uden  

 godkendelse efter § 33, 7)	undlader at meddele oplysninger efter § 37 a, stk. 2, eller at  

 meddele oplysninger eller at afgive prøver efter § 72 eller at  

 give underretning som nævnt i §§ 21, 71 og 72 a, 8)	undlader at indgive anmeldelse, der er foreskrevet i regler  

 udfærdiget efter § 7, stk. 1, herunder tilsidesætter  

 vilkår i forbindelse med en sådan anmeldelse, eller undlader at  

 indgive ansøgning, jf. § 39, 9)	modvirker myndighedernes adgang til ejendomme, lokaliteter eller  

 transportmidler i strid med § 87, 10)	forsætligt borttager, forvansker eller beskadiger  

 afmærkninger, som foretages i forbindelse med arbejder og  

 undersøgelser efter loven, 11)	overtræder bestemmelser fastsat i De Europæiske  

 Fællesskabers forordninger vedrørende forhold, der er omfattet  

 af denne lov, jf. § 2, 12)	afgiver urigtige eller vildledende oplysninger eller undlader at  

 afgive oplysninger efter §§ 53 b, 55 b eller 56 a, 13)	undlader at efterkomme godkendelsesmyndighedens eller  

 klageinstansens afgørelse om at etablere sikkerhedsstillelse efter §  

 39 a, 14)	hindrer i strid med § 41 e, stk. 3, at vilkår eller  

 påbud efter § 34, stk. 2, eller § 41 kan efterkommes, eller 15)	indtægtsfører pant, som ikke er indløst, uden  

 at betingelserne herfor er opfyldte, jf. § 9 c.«.
§ 2 Loven træder i kraft den 1. januar 2002, jf. dog stk. 2 og 3.
Stk. 2. Tidspunktet for ikrafttrædelsen af § 110,  

 stk. 1, nr. 3, som affattet ved denne lovs § 1, nr. 4, fastsættes af  

 miljø- og energiministeren.
Indtil da gælder den hidtidige  

 affattelse af § 110, stk. 1, nr. 3.
 Stk. 3. Tidspunktet for ikrafttrædelsen af § 110,  

 stk. 1, nr. 15, som affattet ved denne lovs § 1, nr. 4, fastsættes af  

 miljø- og energiministeren.
Bemærkninger til lovforslaget Almindelige bemærkninger 1. Baggrund, hovedindhold og formål med lovforslaget Hovedformålet med lovforslaget er at skabe hjemmel  

 til udstedelse af en bekendtgørelse, der kan styrke grundlaget for  

 overholdelse af reglerne om eksport/import af affald.
 Herudover indeholder lovforslaget rettelser af enkelte  

 fejl af lovteknisk karakter i tidligere ændringer i loven.
 De aktørgrupper, der er omfattet af lovforslaget,  

 er mæglere af affaldshandler over grænserne,  

 indsamlingsvirksomheder, der handler med affald og foretager eksport/import  

 af affald, og formidlere af affaldshandler over grænserne.
 Lovforslaget skal etablere hjemmel til udstedelse af en  

 bekendtgørelse, der vil stille krav om at, disse aktører kun  

 må operere på markedet for eksport/import af affald, hvis de  

 lader sig certificere til ISO 14001 eller verificere iht.  

 EMAS-forordningen.
 Alternativt kan det kræves, at aktører lader  

 sig regelmæssigt inspicere af et akkrediteret inspektionsorgan.
 Lovforslaget skal give hjemmel for både  

 certificering/verificering og inspektion, fordi f.eks. størrelsen af  

 virksomheden kan være afgørende for, om det er  

 hensigtsmæssigt at lade sig certificere, verificere eller  

 inspicere.
 Spørgsmålet om, hvilken konkret metode der  

 skal anvendes, vil blive afklaret i samarbejde med Erhvervsfremmestyrelsen  

 (DANAK) i forbindelse med udarbejdelsen af bekendtgørelsen.
 Endvidere vil der i bekendtgørelsen blive fastsat  

 supplerende konkrete myndighedskrav, som de certificerede, verificerede eller  

 inspicerede virksomheder skal certificeres, verificeres eller inspiceres  

 til.
 Baggrunden for at vælge certificering, verificering  

 eller inspektion af aktørerne i stedet for traditionel  

 myndighedsgodkendelse er, at certificering m.v. anses for mere velegnet til  

 at indføre de rutiner og procedurer hos mæglerne m.v., der kan  

 sikre, at affaldet håndteres korrekt.
 En affaldsmæglers rolle ved  

 grænseoverskridende handel med affald er at skabe kontakt til  

 behandlingsanlæg i udlandet, sikre korrekt håndtering af  

 affaldet, sikre overholdelse af myndighedskrav i forhold til nødvendig  

 dokumentation og sikre, at nationale behandlingskrav overholdes.
Import/eksport af affald er kendetegnet ved et  

 regelsæt, der stiller store krav til de involverede aktører.
For  

 at sikre, at den nødvendige viden om reglerne er til stede, er det  

 mest hensigtsmæssigt at indføre et krav om certificering,  

 verificering eller inspektion af mæglerne.
 I den bekendtgørelse, lovforslaget skal skabe  

 hjemmel til, vil der blive fastsat en forpligtelse for affaldsproducenter,  

 der ønsker bistand fra mæglere ved eksport/import, til at  

 anvende mæglere, der er certificerede, verificerede eller inspicerede  

 og registrerede hos Miljøstyrelsen.
1.1 Miljøstyringssystemer 1.1.1 Certificering efter ISO 14001 Certificering af miljøledelse er en uvildig  

 tredjeparts konstatering og attestering, af at virksomhedens  

 miljøledelsessystem opfylder kravene i ISO 14001.
 Et miljøstyringssystem er en tilrettelæggelse  

 af en virksomheds ledelsessystem, således at ansvarsplacering, rutine,  

 procedurer, metoder og ressourcer tilrettelægges til  

 gennemførelse af virksomhedens miljøpolitik.
Med hensyn til lovkrav betyder certificering, jf. punkt  

 4.3.2 i ISO 14001, at "virksomheden skal udforme og vedligeholde en  

 fremgangsmåde til at finde frem til og have adgang til lovbestemte krav  

 og andre bestemmelser, som organisationen har tilsluttet sig, og som er  

 relevante for miljøforhold knyttet til dens aktiviteter, produkter  

 eller tjenesteydelser".
1.1.2 Verifikation efter EMAS-forordningen Verifikation efter EMAS (Rådsforordning nr. 761 af  

 19. marts 2001 Om organisationers frivillige deltagelse i en  

 fællesskabsordning for miljøledelse og revision) Miljøverifikation er en uvildig undersøgelse  

 af en virksomheds miljøpolitik, -program, styring, -procedurer og  

 -revision, samt af redegørelsen, som udarbejdes af virksomheden efter  

 EMAS-forordningen.
Med hensyn til overholdelse af lovgivningen skal en  

 deltagende organisation, jf. bilag 1 i EMAS-forordningen, kunne  

 påvise, -	at den har kendskab til, og er klar over, betydningen af al relevant  

 miljølovgivning for den pågældende organisation, -	at den forpligter sig til at overholde miljølovgivningen,  

 og -	at den har indført procedurer til sikring af, at  

 organisationen til stadighed kan opfylde disse krav.
1.2 Akkrediteret inspektion Akkrediteret inspektion er en uvildig undersøgelse  

 og konstatering af, om dokumentation og procedurer viser overensstemmelse med  

 specifikke eller generelle krav til virksomheden.
1.3 Akkreditering af DANAK Akkrediteringen skal sikre, at certificeringen,  

 verificeringen eller inspektionen, foretages uvildigt og kompetent .
 Akkrediteringen foretages i overensstemmelse med  

 standarderne DS/EN 45004 (inspektion), DS/ISO/IEC Guide 66  

 (certificering) og Rådsforordning nr. 761 af 19. marts 2001  

 (verifikation) og foretages af DANAK.
 De akkrediterede certificerings- og inspektionsorganer og  

 miljøverifikatorer er underlagt DANAK s tilsyn efter  

 bekendtgørelse nr. 643 af 7. juli 1994 om akkreditering til  

 certificering af miljøstyringssystemer og til  

 miljøverifikation, og bekendtgørelse nr. 478 af 4/6/1997 om  

 akkreditering af virksomheder til certificering af personer, produkter og  

 systemer, samt til inspektion.
1.4 Klagemuligheder for den certificerede mv. virksomhed For en virksomhed, der er certificeret/verificeret af et  

 akkrediteret organ, eksisterer der en række klage, indsigelses-, og  

 prøvelsesmuligheder, der sikrer, at den certificerede m.v. virksomheds  

 rettigheder og krav på korrekt prøvelse overholdes.
Disse  

 fastlægges i overensstemmelse med de internationale standarder  

 nævnt i afsnittet ovenfor.
 Klagemulighederne over certificering skal være i  

 overensstemmelse med standarden DS/ISO/IEC Guide 66.
 Dette betyder bl.a. at certificeringsorganet  

 skal:
-	registrere alle ankesager, klager og tvister og afhjælpende  

 handlinger i forbindelse med certificering; -	iværksætte passende korrigerende og forebyggende  

 handlinger; -	dokumentere de iværksatte handlinger og vurdere deres  

 effektivitet i forhold til korrekt prøvelse af klagen.
 Et certificeringsorgan har hjemmel til på eget  

 initiativ at genbesøge en virksomhed. Årsagen til dette er, at  

 den certificerede virksomhed er kontraktligt forbundet med  

 certificeringsorganet og certificeringsorganet står inde for, at  

 virksomheden fortsat lever op til kravene.
 Udgifterne til behandling af klagesager afholdes som  

 udgangspunkt af certificeringsorganet.
 1.5 Klagemuligheder ved akkrediteret inspektion.
 Klagemulighederne i forbindelse med akkrediteret  

 inspektion skal være i overensstemmelse med DS/EN 45004 om akkrediteret  

 inspektion.
Blandt andet stilles følgende krav, -	inspektionsorganet skal have dokumenterede procedurer for behandling  

 af klager, modtaget fra rekvirenter eller andre parter om inspektionsorganets  

 aktiviteter; -	inspektionsorganet skal have dokumenterede procedurer for behandling  

 af beslutning vedrørende indsigelser mod resultaterne af dets  

 inspektioner, hvor disse er ulovligt gennemført under lovligt  

 delegeret myndighed; -	der skal opretholdes registrering af alle klager og indsigelser og af  

 efterfølgende handlinger, der udføres af  

 inspektionsorganet.
Akkrediteringsorganet kontrollerer, at ovenstående  

 krav er opfyldt Vurderer akkrediteringsorganet, at reglerne ikke er  

 opfyldt, vil akkrediteringen kunne trækkes tilbage.
Inspektionsorganerne har ikke hjemmel til på eget  

 initiativ at genbesøge en virksomhed.
En inspektion er et  

 øjebliksbillede af virksomhedens evne til at leve op til kravene.
 DANAK gennemfører årlige tilsynsbesøg  

 hos inspektionsorganet og gennemgår i den forbindelse, at procedurer i  

 forbindelse med klager er overholdt.
 2. Lovforslagets miljømæssige konsekvenser.
Formålet med lovforslaget er primært at  

 forbedre indsamlingsvirksomheder, forhandlere og mægleres  

 håndtering af affald, der importeres eller eksporteres.
Endvidere er  

 formålet at styrke grundlaget for virksomhedernes overholdelse af de  

 til enhver tid gældende regler for miljømæssig forsvarlig  

 håndtering af affald.
Etableringen af et miljøstyringssystem vil  

 effektivisere (egen)kontrollen og dermed styrke regeloverholdelsen.
En  

 styrket regeloverholdelse vil betyde, at der opnås større  

 sikkerhed for, at eksporteret/importeret affald bliver behandlet  

 miljømæssigt korrekt.
Ligeledes vil akkrediteret inspektion  

 øge sikkerhed for overholdelse af myndighedskrav.
3. Lovforslagets økonomiske og administrative konsekvenser for  

 erhvervslivet Lovforslaget har ingen direkte økonomiske  

 konsekvenser for erhvervslivet.
 Omkostninger for erhvervslivet opstår, når  

 bemyndigelsen i lovforslaget udnyttes til at udstede den  

 bekendtgørelse, der konkret vil definere certificeringskravene til  

 virksomhederne.
Erhvervslivets omkostninger vil hovedsagelig knytte sig  

 til etablering af organisationsplaner, arbejdsbeskrivelser mv.
Udgifterne vil  

 være afhængig af virksomhedens størrelse.
En del virksomheder er i forvejen  

 miljøcertificerede.
Disse virksomheder vil forholdsvist enkelt kunne  

 opnå registrering til at foretage eksport- og importvirksomhed.
Det  

 forventes, at omkring 15-25 yderligere virksomheder vil lade sig certificere  

 for at kunne eksportere eller importere affald.
Når den  

 påtænkte bekendtgørelse bliver udmøntet, og  

 certificerings, verificerings- og/eller inspektionsordningen er sat i kraft,  

 forventes det at i alt 25 - 50 virksomheder vil være registrerede.
 Prisen for en certificering forventes at udgøre ca.  

 20.000 - 50.000 kr. afhængigt af virksomhedens størrelse.  

 Herefter forventes den årlige udgift at være 5.000 - 10.000  

 kr.
Inspektion vil have en engangsudgift på ca. 4.000  

 kr. og årlige udgifter til inspektion på ca. 7.000 kr.
De  

 årlige udgifter vil formodentlig over tid falde til 4.000 kr.
Da lovforslaget er en rammelovgivning vil kun  

 bekendtgørelsen der udstedes i medfør af lovforslaget blive  

 testet af Erhvervsministeriet ekspertpanel i forhold til administrative  

 konsekvenser for erhvervslivet.
Endvidere vil bekendtgørelsens  

 økonomiske konsekvenser for erhvervslivet blive vurderet forinden  

 udstedelse.
 4. Lovforslagets økonomiske og administrative konsekvenser for  

 staten, amtskommuner og kommuner.
 Som nævnt under punkt 3 har lovforslaget ikke  

 direkte økonomiske konsekvenser, da der er tale om  

 rammelovgivning.
Bekendtgørelsen, der påtænkes udstedt  

 med hjemmel i lovforslaget, vil medføre mindre administrative  

 merudgifter for Miljøstyrelsen.
Udgifterne er primært knyttet  

 til administrationen af det register over certificerede virksomheder, som  

 Miljøstyrelsen skal oprette.
 De registrerede virksomheder vil fortsat være  

 genstand for det almindelige virksomhedstilsyn efter lovens bestemmelser  

 herom.
 En inspektion eller et certificerende organ/verifikators  

 kontrol af etablerede miljøstyringssystemer vil således  

 være et supplement og ikke en erstatning for amtskommunernes og  

 kommunernes tilsynsforpligtelse.
 Tilsynsmyndighedernes ressourceindsats forventes ikke  

 øget i relation til de virksomheder, for hvilke der vil blive stillet  

 krav om registrering på basis af akkrediteret certificering,  

 verifikation eller inspektion.
 5. Forholdet til EU-retten.
Lovforslaget supplerer Rådets forordning  

 (EØF) nr. 259/93 af 1. februar 1993 om overvågning og kontrol  

 med overførsel af affald inden for, til og fra Det Europæiske  

 Fællesskab, EF-tidende 1993, nr.
L 030, s.1-28  

 (Transportforordningen).
I transportforordningens art. 2 g, ii, forudsættes  

 indsamlingsvirksomheder, forhandlere og mæglere af affald at være  

 godkendte af medlemsstaten.
Rækkevidden af forordningens art. 2, g, ii  

 er uklar, hvorefter det skønnes hensigtsmæssigt at tilvejebringe  

 en klar lovhjemmel til den danske ordning om certificerede  

 indsamlingsvirksomheder, forhandlere og mæglere, fremfor blot at  

 anvende § 89a i lov om miljøbeskyttelse som hjemmel til  

 indførelsen af certificeringskravet.
De nærmere krav til denne godkendelse/registrering  

 udmøntes i en bekendtgørelse, udstedt med hjemmel i  

 lovforslaget Lovforslaget opfylder endvidere en forudsætning i  

 affaldsrammedirektivet, Rådets Direktiv 91/156/EØF af 18. marts  

 1991 om ændring af direktiv 75/442/EF om affald, EF-tidende 1991, nr.
L  

 78 side 32   37 om registrering og/eller godkendelse af  

 mæglere/handlende/indsamlingsvirksomheder af affald.
 Lovforslaget og den bekendtgørelse, der skal  

 udstedes med hjemmel heri, giver ikke anledning til notifikation til  

 Kommissionen efter direktiv 98/34 af 22. juni 1998 om en  

 informationsprocedure med hensyn til tekniske standarder og forskrifter.
6. Hørte myndigheder, organisationer og virksomheder Lovforslaget har været udsendt i høring hos  

 følgende myndigheder, organisationer og virksomheder:
Cecam, Miljøklagenævnet, Handelskammeret,  

 Håndværksrådet, Ingeniørforeningen,  

 Forbrugerrådet, Kommunekemi, KL, Greenpeace, Genvindingsindustrien,  

 Foreningen af Kommunale Tekniske Chefer, Foreningen af Rådgivende  

 Ingeniører, Forbrugerstyrelsen, Elektronikindustrien,  

 Arbejderbevægelsens Erhvervsråd, Naturklagenævnet,  

 Plastindustrien, Erhvervsfremmestyrelsen, Danske Støberiers  

 Brancheforening, Invest Miljø, Imoka, Sid, Oliebranchens  

 Fællesrepræsentation, Miljøkontrollen, Grafisk  

 Arbejdsgiverforening, Forening af Danmarks Lak og Farveindustri, RenoSam,  

 Søfartsstyrelsen, De danske Landboforeninger, Danske Vandværkers  

 Forening, Danske Læskedrikfabrikanter, DTL, Brancheforeningen SPT,  

 Grøn Information, Dansk Varefaktanævn, Dansk Center for Affald  

 og Genanvendelse, DA, Verdensnaturfonden, Amtsrådsforeningen i Danmark,  

 Frederiksberg Kommune, Advokatrådet, Affaldsteknisk Samarbejde,  

 Arbejdstagerorganisationernes Branchesikkerhedsråd, Dakofa, DI,  

 Foreningen af Affaldshåndtering og Deponering, Finansrådet,  

 Foreningen af Akkrediterede Miljøcertifikatorer, Foreningen af Danske  

 Kemiske Industrier, Genbrugssekretariatet af 1993, METAL, LO, SID,  

 Transportrådet, Cheminova, Dansk Naturfredningsforening, Dansk Center  

 for Affald og Genanvendelse, Dansk Standard, Danmarkskontoret, Dansk Forening  

 for Kvalitetsstyring, Færøernes Landsstyre, Grønlands  

 Hjemmestyre, T og S, Danmarks Statistik, Politiken, Landbrugsrådet, DR,  

 Sjællandske Kraftværker, Procesindustriens Brancheforening,  

 Advokatsamfundet, CO-industri, Konkurrencestyrelsen, Foreningen af Danske  

 Kraftvarmeværker, Foreningen af Danske Grus og Stenindustrier,  

 Samvirkende Energi- og Miljøkontorer, DHS, Danske Elværkers  

 Forening, Danske Vognmænd, Københavns Kommune, Frederiksberg  

 Kommune, Danmarks Miljøundersøgelser,  

 Entrepenørforeningen, Bryggeriforeningen, NOAH, Ministerierne.
Den  

 Danske Repræsentation i EU, Dansk Rederiforening, Dansk  

 Skibsmæglerforening, Københavns Kommune.
Vurdering af konsekvenser af lovforslaget Positive konsekvenser (hvis ja, angiv omfang) Negative konsekvenser (hvis ja, angiv omfang) Økonomiske konsekvenser for stat, kommuner og  

 amtskommuner.
Lovforslaget har ikke direkte økonomiske konsekvenser,  

 da der er tale om rammelovgivning.
Udgiften til kommunernes administration af  

 dette område kan isoleret set muligvis falde ved den konkrete  

 udmøntning af lovforslaget, grundet en mere korrekt sagsbehandling hos  

 involverede aktører Lovforslaget har ikke direkte økonomiske konsekvenser,  

 da der er tale om rammelovgivning.
Den konkrete udmøntning af  

 lovforslaget vil betyde marginale merudgifter for Miljøstyrelsen i  

 forbindelse med oprettelsen og driften af register over certificerede  

 virksomheder Administrative konsekvenser for stat, kommuner og  

 amtskommuner Lovforslaget har ikke direkte administrative konsekvenser, da  

 der er tale om rammelovgivning.
Den konkrete udmøntning af  

 lovforslaget vil betyde en nemmere administration for både  

 kommuner og stat, grundet bedre kvalitet i anmeldelser.
Økonomiske konsekvenser for erhvervslivet Bekendtgørelsens økonomiske konsekvenser for  

 erhvervslivet vil blive vurderet ved udstedelsen.
Lovforslaget har ikke direkte økonomiske konsekvenser,  

 da der er tale om rammelovgivning.
Den konkrete udmøntning af  

 lovforslaget vil medføre en engangsudgift for aktørerne  

 på området til etablering af certificeret arbejdsgang.  

 Beløb anslås til 20.000 - 50.000 kr. alt efter virksomhedens  

 størrelse.
Derefter vil der være et årligt gebyr til  

 certificeringsorgan.
Beløb anslås til 5.000-10.000 kr.  

 årligt.
Inspektion vil have en engangsudgift på ca. 4.000 kr. og  

 årlige udgifter til inspektion på ca. 7.000 kr.
De årlige  

 udgifter vil formodentlig over tid falde til 4.000 kr.
Administrative konsekvenser for erhvervslivet Lovforslaget har ikke direkte administrative konsekvenser, da  

 der er tale om rammelovgivning.
Ved den konkrete udmøntning af  

 lovforslaget vil de certificerede virksomheder skulle have etableret en  

 række administrative arbejdsgange .
Bekendtgørelsen vil blive undergivet ekspertvurdering af  

 Erhvervsministeriet Miljømæssige konsekvenser Lovforslaget har ikke direkte miljømæssige  

 konsekvenser, da der er tale om rammelovgivning.
Den konkrete  

 udmøntning af lovforslaget forventes at medføre et  

 højere kvalitetsniveau i forbindelse med håndteringen af affald  

 og en større sikkerhed for korrekt behandling af affaldet.
Dette giver  

 en mere miljørigtig behandling af affaldet.
Administrative konsekvenser for borgerne Lovforslaget indeholder ikke administrative konsekvenser for  

 borgerne.
Forholdet til EU-retten Lovforslaget opfylder forudsætninger i både  

 affaldsrammedirektivet og transportforordningen og på denne baggrund  

 anses lovforslaget for at være i overensstemmelse med  

 EU-retten.
Bemærkninger til lovforslagets enkelte  

 bestemmelser Til § 1 Til nr. 1 Forslaget indeholder en manglende konsekvensrettelse i lov  

 nr. 435 af 10. juni 1997, hvor der blev indsat et nyt stk. 2 i § 39 a,  

 hvorved det daværende stk. 5 blev stk. 6.
Til nr. 2 Med forslaget skabes hjemmel for ministeren til at  

 fastsætte regler om, at enhver indsamlingsvirksomhed, forhandler eller  

 mægler, som handler eller formidler handler med affald over  

 grænserne, for egen regning skal etablere et miljøstyringssystem  

 certificeret eller verificeret af en akkrediteret virksomhed.
Affald, der  

 passerer en grænse i transit, er omfattet af begrebet  

 grænseoverskridende handel.
Alternativt kan kræves inspektion af  

 et akkrediteret inspektionsorgan.
Ved miljøstyringssystem forstås i  

 dette lovforslag den del af en virksomheds samlede ledelsessystem, der  

 omfatter organisationsstruktur, ansvarsplacering, rutine, procedurer, metoder  

 og ressourcer til fastlæggelse og gennemførelse af en  

 virksomheds miljøpolitik.
Som eksempler på standarder kan  

 nævnes henholdsvis ISO 14001 og miljøverifikation efter  

 EMAS.
 Ved certificering eller verificering af  

 miljøstyringssystemer forstås en konstatering og attestering af,  

 at en virksomheds miljøstyringssystem, er i overensstemmelse med en  

 angiven standard og specifikation.
 Akkrediteret certificering, verificering eller  

 inspektion betyder at certificeringen, verificeringen eller inspektionen  

 er foretaget af en virksomhed akkrediteret af DANAK Erhvervsfremme Styrelsen  

 (herefter DANAK), eller af et tilsvarende anerkendt akkrediteringsorgan, som  

 har undertegnet den europæiske sambejdsorganisation for  

 akkrediteringsorganer, EA s, multilaterale aftale om gensidig anerkendelse,  

 og som er etableret i et EU/EØS-land.
Kravet om, at etableringen af miljøstyringssystemet  

 skal være certificeret eller verificeret af en akkrediteret virksomhed,  

 er en betingelse for opnåelse af registrering hos  

 Miljøstyrelsen.
Ligeledes skal den inspicerende virksomhed være  

 akkrediteret.
 Hjemmelsbestemmelsen er begrænset til at  

 omfatte:
-	enhver indsamlingsvirksomhed eller forhandler, der for egen regning,  

 herunder som indehaver eller besidder af affaldet, handler med affald over  

 grænserne og, -	enhver mægler eller formidler af handler med affald over  

 grænserne.
Disse personer er ikke selv ejere af det omhandlede  

 affald Undtaget fra kravet om certificering, verificering eller  

 inspektion er den affaldsproducent, der selv eksporterer sit affald.
 Kravet om certificering/verificering/inspektion vil  

 således kunne stilles til de ovennævnte grupper af personer eller  

 virksomheder, der enten direkte eller indirekte som ét led i en  

 kæde af aktører medvirker til, at affaldet fra en  

 affaldsproducent sælges videre, eller formidles til en modtager, i  

 andre EU-lande eller tredjelande.
Derimod falder transportører uden for kravet om  

 certificering, verificering eller inspektion.
Baggrunden herfor er, at denne  

 aktørgruppe i forvejen er underlagt en registreringsordning i henhold  

 til bekendtgørelse om affald nr. 619 af 27. juni 2000.
 Omfattet af lovforslaget er, udover den "rene"  

 indsamlingsvirksomhed, forhandlere og mæglere, også den  

 affaldshandler/mægler der foretager en indsamling/bearbejdning af  

 affaldet med henblik på eksport.
 Hjemlen vil blive udnyttet i en planlagt  

 bekendtgørelse om certificering/verificering/inspektion af  

 indsamlingsvirksomheder, forhandlere og mæglere.
 Overordnet vil der i bekendtgørelsen  

 fastsættes en ordning, som stiller krav om, at aktører, der  

 erhvervsmæssigt er involverede i affaldshandel over grænserne,  

 skal være certificerede/verificerede/inspicerede, dvs. godkendt af et  

 akkrediteret certificeringsselskab for lovligt at kunne agere på  

 markedet.
På baggrund af dokumentation af deres fag- og  

 sagkundskab i form af kendskab til regelgrundlaget vedrørende  

 transport af affald, kan de opnå et certifikat eller verificering.  

 Når aktørerne har opnået et certifikat, en verificering  

 eller en inspektionsrapport, der viser overensstemmelse med kravene, vil de  

 blive opført i et offentligt og centralt register, som føres af  

 Miljøstyrelsen.
Certificeringsorganet kontrollerer, at de godkendte  

 aktører til stadighed lever op til de krav,  

 miljøstyringssystemet stiller, herunder de krav, der vil blive stillet  

 i den bekendtgørelse, som lovforslaget vil indføre.  

 Såfremt aktørerne begår ulovligheder eller ikke  

 længere på tilfredsstillende vis kan dokumentere ved deres  

 arbejdsprocedure, at de lever op til reglerne for transport af affald, kan de  

 miste certifikatet og bliver dermed slettet fra det offentlige register.
 De enkelte ansøgere vil selv skulle finansiere  

 omkostninger i forbindelse med  

 certificeringen/verificeringen/inspektionen.
 Det bemærkes, at der i regler, der udstedes med  

 hjemmel i bestemmelsen, vil kunne fastsættes straf af bøde og  

 under særlige omstændigheder fængsel i indtil 2 år,  

 jf. lovens § 110, stk. 3.
Til nr. 3 Forslaget indsætter ordet »er«, som ved en fejl er  

 udeladt i affattelsen af § 83 b i lov nr. 370 af 2. juni 1999.
Til nr. 4 Forslaget affatter strafbestemmelsen i lovens § 110, stk.  

 1, på ny efter vedtagelsen af lov nr. 475 og 479, begge af 6. juni  

 2001. I begge disse love indsattes en ny nr. 14 i § 110, stk. 1. Den eneste  

 ændring af bestemmelsen består i, at det nye nummer, der  

 indsattes ved lov nr. 475, ændres til nr. 15.
Til § 2 Loven foreslås at træde i kraft den 1. januar  

 2002.
 § 110, stk. 1, nr. 3 og 15, som affattet ved lovens § 1,  

 nr. 4, foreslås dog at træde i kraft ved ministerens bestemmelse,  

 idet lov nr. 475 af 6. juni 2001, hvori nr. 3 ændres, og hvorfra nr. 15  

 stammer, først træder i kraft ved ministerens bestemmelse, og  

 dette endnu ikke er sket.
Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om miljøbeskyttelse, jf. lovbekendtgørelse nr. 753 af  

 25. august 2001 som ændret ved lov nr. 475 af 7. juni 2001, foretages  

 følgende ændringer:
§ 39 a.
Listevirksomheder, der 1)	  udvinder metaller af kabler, 2)	  foretager skylning eller rengøring af tromler til  

 opbevaring af kemikalier eller kemikalieaffald, 3)	  driver ophugningsanlæg, herunder bilophugning, 4)	  udtager hårde mekaniske genstande el.lign. af f.eks.  

 apparater, maskiner, motorer m.v. med henblik på videresalg eller 5)	  foretager mekanisk fragmentering af metalaffald, skal etablere sikkerhedsstillelse over for godkendelsesmyndigheden.  

 Sikkerhedsstillelsen skal dække tilsynsmyndighedens udgifter til  

 videretransport og destruktion eller deponering af affaldet ved en  

 selvhjælpshandling, jf. §§ 69 og 70.
 Stk. 2. Godkendelsesmyndigheden kan endvidere stille krav om  

 etablering af sikkerhedsstillelse over for listevirksomheder, såfremt  

 virksomhedens ejer eller ansvarlige ledelse er omfattet af § 40 a.
 Stk. 3. Undtaget fra bestemmelsen i stk. 1 er  

 listevirksomheder, der behandler bygge- og anlægsaffald, samt  

 listevirksomheder, der udtager kølemidler af kasserede  

 køleskabe fra private husstande.
 Stk. 4. Godkendelsesmyndigheden fastsætter nærmere  

 vilkår om sikkerhedsstillelsen i forbindelse med godkendelse af  

 listevirksomheden, jf. § 33.
 Stk. 5. Godkendelsesmyndigheden kan regulere  

 sikkerhedsstillelsens størrelse, såfremt grundlaget for  

 beregningen af størrelsen ændres væsentligt.
 .
Stk. 6. Miljø- og energiministeren godkender forslag  

 til kollektiv sikkerhedsstillelse for virksomheder, eller kategorier af  

 disse, som nævnt i stk. 1. Ministeren træffer samtidig  

 afgørelse om ophævelse af vilkår om sikkerhedsstillelse  

 fastsat af godkendelsesmyndigheden Stk. 7. Ministerens afgørelser efter  

 stk. 5 kan ikke påklages til anden administrativ  

 myndighed.
 1. I § 39 a, stk. 7, ændres »stk. 5« til: »stk.  

 6«.
 § 44. Miljø- og energiministeren kan fastsætte  

 regler om bortskaffelse af affald, herunder om anmeldelse, sortering,  

 opbevaring, indsamling, transport, behandling og oparbejdning af affald.  

 Reglerne kan endvidere omfatte særlige affaldstyper, affaldsmaterialer  

 og affaldsprodukter.
 Stk. 2. I regler udstedt i medfør af stk. 1 kan  

 det bestemmes, at virksomheder, der sorterer, behandler eller oparbejder  

 nærmere bestemte affaldstyper eller affaldsfraktioner, for egen regning  

 skal etablere miljø- eller kvalitetsstyringssystem certificeret af en  

 akkrediteret virksomhed.
 2. I § 44 indsættes som stk. 3:
 »Stk. 3. Ministeren kan endvidere fastsætte regler om, at  

 enhver indsamlingsvirksomhed, forhandler eller mægler, som handler  

 eller formidler handler med affald over grænserne, for egen regning  

 skal etablere et miljøstyringssystem certificeret af en akkrediteret  

 virksomhed eller verificeret af en akkrediteret miljøverikator.  

 Alternativt kan de lade sig inspicere af et akkrediteret  

 inspektionsorgan.«.
§ 83 b.
Miljømyndigheden lader oplysninger om påbud,  

 herunder om gennemførelse af foranstaltninger efter § 69, der er  

 meddelt eller forvarslet efter denne lov, og som angår  

 undersøgelse, oprydning eller afhjælpende foranstaltninger  

 vedrørende forurenet jord, jf. § 83 c, tinglyse på ejendommen  

 for påbudsadressatens regning.
Dette gælder dog ikke oplysninger  

 om påbud, der forvarslet eller meddelt efter § 83 a, stk. 2.
 3. I § 83 b, stk. 1, 2. pkt., indsættes efter  

 »påbud, der«: »er«.
§ 110. Medmindre højere straf er forskyldt efter den  

 øvrige lovgivning, straffes med bøde den, der 1)	 overtræder § 19, stk. 1 eller stk. 2,  

 § 20, § 22, § 23, § 27, stk. 1 eller 2, § 28,  

 stk. 4, § 43, § 45, stk. 4, § 50, stk. 1, § 50  

 a, stk. 1 og 2, og § 72 a, 2)	  undlader at efterkomme forbud eller påbud efter loven,  

 herunder påbud om at berigtige et ulovligt forhold eller  

 pålæg efter § 26 a, 3)	  undlader at efterkomme krav fastsat i medfør af § 9 h  

 og § 10, stk. 4, 4. § 110, stk. 1, affattes således:
»Medmindre højere straf er forskyldt efter den øvrige  

 lovgivning, straffes med bøde den, der 1)	 overtræder § 19, stk. 1 eller stk. 2,  

 § 20, § 22, § 23, § 27, stk. 1 eller 2, § 28,  

 stk. 4, § 43, § 45, stk. 4, § 50, stk. 1, § 50  

 a, stk. 1 og 2, og § 72 a, 2)	  undlader at efterkomme forbud eller påbud efter loven,  

 herunder påbud om at berigtige et ulovligt forhold eller  

 pålæg efter § 26 a, 3)	  undlader at efterkomme krav fastsat i medfør af § 9 h  

 og § 10, stk. 4, 4)	  tilsidesætter vilkår knyttet til en tilladelse,  

 dispensation eller en godkendelse efter loven, 5)	  undlader at sløjfe eller afblænde en tank til  

 mineralolie efter de herom gældende regler, jf. § 21 a, 6)	  anlægger, påbegynder eller driver virksomhed uden  

 godkendelse efter § 33, 4)	  tilsidesætter vilkår knyttet til en tilladelse,  

 dispensation eller en godkendelse efter loven, 5)	  undlader at sløjfe eller afblænde en tank til  

 mineralolie efter de herom gældende regler, jf. § 21 a, 6)	  anlægger, påbegynder eller driver virksomhed uden  

 godkendelse efter § 33, 7)	  undlader at meddele oplysninger efter § 37 a, stk. 2, eller at  

 meddele oplysninger eller at afgive prøver efter § 72 eller at  

 give underretning som nævnt i §§ 21, 71 og 72 a, 8)	  undlader at indgive anmeldelse, der er foreskrevet i regler  

 udfærdiget efter § 7, stk. 1, herunder tilsidesætter  

 vilkår i forbindelse med en sådan anmeldelse, eller undlader at  

 indgive ansøgning, jf. § 39, 7)	  undlader at meddele oplysninger efter § 37 a, stk. 2, eller at  

 meddele oplysninger eller at afgive prøver efter § 72 eller at  

 give underretning som nævnt i §§ 21, 71 og 72 a, 8)	  undlader at indgive anmeldelse, der er foreskrevet i regler  

 udfærdiget efter § 7, stk. 1, herunder tilsidesætter  

 vilkår i forbindelse med en sådan anmeldelse, eller undlader at  

 indgive ansøgning, jf. § 39, 9)	  modvirker myndighedernes adgang til ejendomme, lokaliteter eller  

 transportmidler i strid med § 87, 10)	forsætligt borttager, forvansker eller beskadiger  

 afmærkninger, som foretages i forbindelse med arbejder og  

 undersøgelser efter loven, 9)	  modvirker myndighedernes adgang til ejendomme, lokaliteter eller  

 transportmidler i strid med § 87, 10)	forsætligt borttager, forvansker eller beskadiger  

 afmærkninger, som foretages i forbindelse med arbejder og  

 undersøgelser efter loven, 11)	overtræder bestemmelser fastsat i De Europæiske  

 Fællesskabers forordninger vedrørende forhold, der er omfattet  

 af denne lov, jf. § 2, 12)	afgiver urigtige eller vildledende oplysninger eller undlader at  

 afgive oplysninger efter §§ 53 b, 55 b eller 56 a, 11)	overtræder bestemmelser fastsat i De Europæiske  

 Fællesskabers forordninger vedrørende forhold, der er omfattet  

 af denne lov, jf. § 2, 12)	afgiver urigtige eller vildledende oplysninger eller undlader at  

 afgive oplysninger efter §§ 53 b, 55 b eller 56 a, 13)	undlader at efterkomme godkendelsesmyndighedens eller  

 klageinstansens afgørelse om at etablere sikkerhedsstillelse efter §  

 39 a eller 14)	hindrer i strid med § 41 e, stk. 3, at vilkår eller  

 påbud efter § 34, stk. 2, eller § 41 kan efterkommes.
 15)	indtægtsfører pant, som ikke er indløst, uden  

 at betingelserne herfor er opfyldte, jf. § 9 c.
13)	undlader at efterkomme godkendelsesmyndighedens eller  

 klageinstansens afgørelse om at etablere sikkerhedsstillelse efter §  

 39 a, 14)	hindrer i strid med § 41 e, stk. 3, at vilkår eller  

 påbud efter § 34, stk. 2, eller § 41 kan efterkommes, eller 15)	indtægtsfører pant, som ikke er indløst, uden  

 at betingelserne herfor er opfyldte, jf. § 9 c.«.
§ 2 Loven træder i kraft den 1. januar 2002, jf. dog stk. 2 og 3.
Stk. 2. Tidspunktet for ikrafttrædelsen af § 110,  

 stk. 1, nr. 3, som affattet ved denne lovs § 1, nr. 4, fastsættes af  

 miljø- og energiministeren.
Indtil da gælder den hidtidige  

 affattelse af § 110, stk.1, nr. 3.
 Stk. 3. Tidspunktet for ikrafttrædelsen af § 110,  

 stk. 1, nr. 15, som affattet ved denne lovs § 1, nr. 4, fastsættes af  

 miljø- og energiministeren.
