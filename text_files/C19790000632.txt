(Til skifteretterne og ligningsmyndighederne) På given foranledning skal man meddele, at der ikke er hjemmel til at  

 fravige de i kildeskattelovens § 14, stk. 7, jfr. stk. 3, og § 14, stk. 9,  

 fastsatte frister for fremsættelse af anmodning om afsluttende ansættelse for  

 mellemperioden.
Man skal derfor anmode skifteretterne og  

 ligningsmyndighederne om at gøre arvingerne bekendt med de nævnte frister.
 Man henleder samtidig opmærksomheden på den mulighed, der ligger i, at  

 vedkommende skifteret i medfør af bestemmelserne i retsplejelovens § 222 kan  

 omgøre sin tidligere trufne bestemmelse om et dødsbos behandlingsmåde, når  

 nye oplysninger foreligger, ligesom der efter omstændighederne kan blive tale  

 om genoptagelse af bobehandlingen.
