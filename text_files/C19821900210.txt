(Til kommunerne) 1.
Lovgrundlaget 1.1 Et legested er en dagforanstaltning og etableres og drives med hjemmel i  

 bistandsloven og de i henhold hertil fastsatte regler.
 1.2.
 De nærmere regler om etablering og drift af dagforanstaltninger fremgår af  

 socialministeriets cirkulære af 29. marts 1976 om institutioner under  

 kommunerne og om visse særlige plejehjem (institutionscirkulæret),  

 socialministeriets cirkulære af 5. november 1980 og dag- og døgnpleje mv.  

 efter bistandsloven samt socialministeriets bekendtgørelse nr. 274 af 10.  

 juni 1981 om betaling for ophold i daginstitutioner mv. for børn.
 1.3.
Denne cirkulæreskrivelse uddyber institutionscirkulærets bestemmelser om  

 etablering og drift af legesteder.
Den indeholder endvidere en nærmere  

 beskrivelse af de tilbud, denne dagforanstaltning normalt bør omfatte.
 1.4.
Opmærksomheden henledes på lov om fritidsundervisning mv. jfr.  

 undervisningsministeriets lovbekendtgørelse nr. 316 af 27. juni 1980, som i  

 §§ 27 og 28 samt § 34, stk. 1 og 5, indeholder regler om interessegrupper for  

 børn og unge og om foreningsarbejde for børn og unge, jfr. også  

 bekendtgørelse nr. 399 af 6. august 1975 om fritidsvirksomhed for børn og  

 unge.
Det bør sikres, at børn i legesteder får oplysning om eksisterende  

 fritidstilbud i kommunen, og at de får mulighed for at deltage i disse.
 1.5.
Dagforanstaltninger, der etableres og drives i henhold til bistandslovens  

 § 63, stk. 2, skal have tilladelse hertil fra det sociale udvalg.
Sådanne  

 foranstaltninger kan ikke modtage nogen form for offentlige midler, hverken  

 til etablering eller drift, og herunder f.eks. tilskud i form af fri husleje  

 mv.
 Afgørende for, om en dagforanstaltning kan opnå tilladelse til drift er,  

 om forholdene findes forsvarlige, jfr. socialministerietministeriets  

 cirkulære af 5. november 1980 om dag- og døgnpleje mv. efter bistandsloven,  

 punkterne 3 og 4.
 Det sociale udvalg skal føre tilsyn med forholdene i de i henhold til  

 bistandslovens § 63 stk. 2, tilladte dagforanstaltninger.
 1.6.
Dagforanstaltninger, som modtager offentlige tilskud til etablering og  

 drift, skal oprettes og drives i henhold til bistandslovens § 69, stk. 2,  

 enten som en kommunal eller som en privat institution, med hvilken  

 kommunalbestyrelsen indgår driftsoverenskomst.
Omfatter private  

 dagforanstaltninger flere end 5 børn, skal de være selvejende.
 2.
2.1 Legesteder oprettes og drives i henhold til bistandslovens § 69, stk. 2.
Et legested er en dagforanstaltning for børn, som ikke har et behov for  

 egentlig pasning, men som har et socialt eller pædagogisk behov for samvær og  

 beskæftigelse i fællesskab med andre børn.
Legesteder udgør således et mindre  

 omfattende dagforanstaltningstilbud end de øvrige daginstitutioner.
Legesteder modtager normalt børn i alderen 3-6 år, men vil også kunne  

 modtage børn i skolealderen.
Legestederne har til opgave på en pædagogisk  

 forsvarlig og hensigtsmæssig måde at beskæftige børnene og samtidig give dem  

 mulighed for at udfolde sig i skabende leg.
 2.2.
I socialministeriets cirkulære af 29. marts 1976 om institutioner under  

 kommunerne (institutionscirkulæret), punkterne 5-17, er gjort nærmere rede  

 for reglerne for de selvejende daginstitutioner.
Det fremgår heraf bl.a., at  

 der for en selvejende daginstitution skal foreligge en af kommunalbestyrelsen  

 godkendt vedtægt indeholdende bestemmelser om institutionens navn, hjemsted  

 og formål samt regler om institutionens ledelse.
Den overordnede ledelse af  

 en selvejende daginstitution varetages af en bestyrelse, hvoraf mindst 2  

 medlemmer skal vælges af og blandt forældrene til børnene i institutionen,  

 jfr. socialstyrelsens cirkulæreskrivelse nr. 693 af 16. juni 1980 om  

 vejledende regler for forældreindflydelse ved daginstitutioner.
Et legested, der drives i henhold til bistandslovens § 69, finansieres af  

 den kommune, der har indgået driftsoverenskomst med institutionen.
Kommunens  

 udgifter efter fradrag af indgået forældrebetaling kan medtages under  

 kommunens refusionsberettigede udgifter til daginstitutioner.
Legesteder er  

 ikke for tiden omfattet af de gældende bestemmelser om maksimumgrænser for de  

 refusionsberettigede udgifter for daginstitutioner for børn og unge.
 Det understreges, at indgåelse af en driftsoverenskomst med en selvejende  

 daginstitution er en forudsætning for, at offentlige midler kan indgå i  

 finansieringen.
I institutionscirkulæret, punkterne 19-27, er nærmere redegjort for  

 indholdet af en overenskomst mellem kommunalbestyrelse og selvejende  

 institutioner.
I samme cirkulære er som bilag optrykt en standardoverenskomst  

 for daginstitutioner for børn.
Denne standardoverenskomst kan fraviges, idet  

 indholdet i overenskomsten i hvert tilfælde må afpasses efter lokale forhold  

 og behov.
 I overenskomsten bør altid være reguleret forhold omkring institutionens  

 pladstal, åbningstid, visitationen til institutionen, dispositionsret over  

 institutionens kapital og bygninger, finansiering af driften, herunder  

 budgetlægnings- og regnskabsmæssige forhold, løn- og ansættelsesmæssige  

 spørgsmål vedrørende personalet samt om forholdsregler ved institutionens  

 nedlæggelse.
 2.3.
 Forældrebetaling for benyttelse af legesteder fastsættes i henhold til  

 socialministeriets bekendtgørelse nr. 274 af 10. juni 1981.
 2.4.
Legesteder forudsættes ikke at være fuldt ud inddraget under den centrale  

 pladsanvisning.
Institutionskapaciteten kan udnyttes af et skiftende antal  

 børn, ligesom der ofte ikke er behov for faste regler med hensyn til fremmøde  

 mv.
 2.5.
 Åbningstiden fastsættes af kommunalbestyrelsen efter lokale behov.
 2.6.
Personalet ved legesteder må i lighed med, hvad gælder for øvrige  

 daginstitutioner, have en sammensætning og uddannelse, der sikrer, at  

 institutionerne kan opfylde deres opgave overfor børnene.
Ved  

 kommunalbestyrelsens vurdering heraf må det indgå med afgørende vægt, hvor  

 omfattende et dagforanstaltningstilbud det pågældende legested påtænkes at  

 skulle udgøre.
Især i tyndtbefolkede områder, herunder på mindre øer, hvor et  

 lille befolkningstal gør etablering af egentlige daginstitutioner mindre  

 hensigtsmæssigt, eller områder, hvor et behov for pædagogisk beskæftigelse af  

 børn kan dækkes med et begrænset dagforanstaltningstilbud, vil kravene til  

 personalet sammensætning kunne afpasses herefter.
 Kommunalbestyrelsen vurderer også, om forældre vil kunne indgå i  

 personaledækningen.
2.7 Et legesteds lokaler skal være godkendt af kommunalbestyrelsen.
Ved  

 legesteder kan det være rimeligt, at kommunalbestyrelsen anlægger en  

 lempeligere vurdering end ved andre daginstitutioner.
Kommunalbestyrelsen må  

 dog være opmærksom på, at der af andre myndigheder kan være fastsat  

 bygningsmæssige krav.
 2.8.
Tilsynet med legesteder, hvormed kommunalbestyrelsen har indgået  

 driftsoverenskomst, varetages, for så vidt angår institutionens ledelse og  

 drift, af kommunalbestyrelsen i overensstemmelse med overenskomstens  

 bestemmelser herom.
For så vidt angår det driftsøkonomiske og  

 regnskabsmæssige tilsyn, henvises til socialministeriets cirkulære af 27.  

 december 1976 om anvisning af refusion, regnskabsaflæggelse og revision.  

 Tilsynes med, at det pædagogiske arbejde på institutionen varetages i  

 overensstemmelse med de vejledende bestemmelser herom i  

 institutionscirkulæret, jfr. punkterne 46-61, udøves af social- og  

 sundhedsforvaltningen.
2.9 Det forudsættes, at kommunalbestyrelsen i forbindelse med overvejelser om  

 indgåelse af overenskomst med sådanne legesteder er opmærksom på  

 forpligtelsen til at sørge for det nødvendige antal pladser i  

 daginstitutioner for børn og unge.
De foran beskrevne legesteder vil på grund  

 af den korte åbningstid og de begrænsede personaleressourcer ikke kunne dække  

 et egentligt pasningsbehov eller et mere omfattende behov for  

 socialpædagogisk støtte.
Indgåelse af overenskomst med de her omtalte  

 legesteder kan derfor normalt ikke træde i stedet for etablering af egentlige  

 dagforanstaltningstilbud.
Opmærksomheden henledes i denne forbindelse på, at  

 en aldersintegreret institution er særlig egnet til at dække et egentligt  

 daginstitutionsbehov, hvor børnetallet er lille.
