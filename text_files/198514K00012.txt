Nr BTL 12 Betænkning over Forslag til lov om ændring af lov om tilskud til  

 produktions-, beskæftigelses- og miljøfremmende foranstaltninger i det  

 private skovbrug   

 Nr L 12 1985-86, 1. samling Blad nr 186 Afgivet af landbrugs- og fiskeriudvalget Afgivet: 19851120 Udvalget har behandlet lovforslaget i 2 møder.
Herefter indstiller et flertal (udvalget med undtagelse af socialistisk folkepartis medlemmer) lovforslaget til vedtagelse uændret.
Et mindretal (socialistisk folkepartis medlemmer af udvalget) indstiller lovforslaget til vedtagelse med det af mindretallet stillede ændringsforslag.
ÆNDRINGSFORSLAG Af et mindretal (SF):
Til § 1 I den foreslåede nye affattelse af § 1 ændres »finansårene 1986 til 1988« til: »finansåret 1986«, og »de årlige  

 finanslove« ændres til: »finansloven«.
BEMÆRKNINGER Mindretallet er tilfreds med, at der er nedsat et skovpolitisk udvalg, der skal fremkomme med forslag til en fremtidig dansk skovpolitik.
Imidlertid finder mindretallet, at det er uhensigtsmæssigt at forlænge loven i yderligere 3 år, da dette blot vil være medvirkende til at udskyde debatten om en fremtidig skovpolitik, som mindretallet finder påkrævet snarest.
Dette er baggrunden for ændringsforslaget om en forlængelse på kun et år.
Der henvises i øvrigt til konklusionerne i en rapport om miljøinteresser og marginaljorder, der er afgivet af en arbejdsgruppe nedsat af miljøministeriet.
Knud Østergaard (KF) fmd.
Carl Martin Christensen (KF) Alice Brask (KF) Rønholt (KF) Povl Brøndsted (V) Tørnæs (V) Arne Bjerregaard (KrF) Steenholdt (Grønl.) Svend Andersen (S) Arne Jensen (S) Lohmann (S) Henning Nielsen (S) Stavad (S) Bjørn Westh (S) nfmd.
Gade (SF) Inger Harms (SF) Larsen-Ledet (RV) Partierne CD, VS, FP og FD havde ikke medlemmer i udvalget.
