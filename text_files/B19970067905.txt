 I medfør af § 63, jf. § 100 i lov om valg til Folketinget, jf.
lovbekendtgørelse nr. 488 af 11. juni 1997, § 26, stk. 5, i lov om valg af danske repræsentanter til Europa-Parlamentet, jf.
lovbekendtgørelse nr. 157 af 4. marts 1994, og § 69 i lov om kommunale valg, jf. lovbekendtgørelse nr. 258 af 4. april 1997, fastsættes:
 § 1.  Vælgere, der er optaget i et dagcenter, jf.  

 institutionstilbud efter bistandslovens § 50, stk. 1, nr. 1, eller som bor i  

 en almen ældrebolig, der er omfattet af lov om almene boliger m.v., eller en  

 ældrebolig, der er omfattet af den tidligere lov om boliger for ældre og  

 personer med handicap, jf. lovbekendtgørelse nr. 316 af 24. april 1996, kan  

 afgive brevstemme på dagcentret henholdsvis i ældreboligen til  

 folketingsvalg, folkeafstemninger, Europa-Parlamentsvalg og kommunale valg,  

 jf. dog § 3.
§ 2.  Brevstemmeafgivning på dagcentre og i  

 ældreboliger tilrettelægges og gennemføres efter tilsvarende regler som dem,  

 der er fastsat i bekendtgørelse nr. 301 af 17. maj 1989 om  

 brevstemmeafgivning på plejehjem og andre institutioner, der drives efter  

 reglerne i bistandsloven.
De regler om fremgangsmåden ved afgivelse af  

 brevstemme, der er fastsat i denne bekendtgørelse, finder ligeledes  

 tilsvarende anvendelse ved brevstemmeafgivning på dagcentre og i  

 ældreboliger.
 § 3.  Kommunalbestyrelsen kan beslutte, at der ikke  

 skal foretages brevstemmeafgivning på et dagcenter.
 Stk. 2.  Kommunalbestyrelsen kan endvidere beslutte, at  

 brevstemmeafgivning i ældreboliger, herunder i nærmere angivne grupper af  

 disse, skal finde sted efter reglerne om brevstemmeafgivning i hjemmet i  

 stedet for efter reglerne om brevstemmeafgivning på plejehjem og andre  

 institutioner, der drives efter reglerne i bistandsloven.
 Stk. 3.  I tilfælde, hvor kommunalbestyrelsen har  

 truffet beslutning som nævnt i stk. 1 eller 2, finder bestemmelserne i § 3,  

 stk. 2, i bekendtgørelse nr. 303 af 17. maj 1989 om brevstemmeafgivning i  

 vælgerens hjem tilsvarende anvendelse.
 § 4.  Bekendtgørelsen træder i kraft den 1. oktober  

 1997.
 Stk. 2.  Samtidig ophæves bekendtgørelse nr. 784 af 26.  

 august 1994 om brevstemmeafgivning på dagcentre og i ældreboliger.
